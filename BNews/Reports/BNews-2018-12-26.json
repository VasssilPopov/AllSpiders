{"url": "http://www.bnews.bg/article/254164-albena_vuleva_ulichi_nikita_dzhonsan_v_grozna_lazha_za_pari", "text": "\n Албена Вулева до последно се опитваше да убеди зрителите на „Биг Брадър“, че съквартирантката й Никита Джонсън е подмолен и лош човек. В рамките на шоуто не успя, но дори и извън къщата всячески се опитва да покаже истинското й лице. \r\n\r\n Вулева разпространи чат между Аделина Банакиева и момче, в който Ади, която бе заедно с Никита във формата през 2015, разказва, че са прекъснали приятелството си, тъй като Джонсън я е излъгала. Измамата се състояла в това, че в ефир брюнетката обещала да дари спечеления си хонорар за деца без родителска грижа – кауза, с която се била нагърбила Банакиева. Оказа се, че нито лев от възнаграждението на Джонсън не е отишъл за хлапетата. \r\n\r\n „Не ви ли даде паричната награда от сезон 2015?“, пита момче, обръщайки се към Аделина, на което тя отговаря: „Тя обеща да дари пари за деца без родителска грижа, поне част от наградата. Не е дала лев“. \r\n\r\n После продължава с повече пояснения: „Тя каза, че ще дари за моята кауза и тя беше много конкретна и не го направи. Това, разбира се, е нейно право и кинтите са си нейни, но тъй като беше изречено в национален ефир, се налагаше да обяснявам, че тя не е дала и лев… Беше кофти ситуация“. \r\n\r\n Аделина Банакиева бе част от риалити формата през 2015-а година, но отпадна чрез гласуване на останалите участници в къщата. С Никита бяха близки в Къщата, като дори Джонсън се застъпи ЗА оставането на Ади. Червенокосата дама бе влязла в предаването най-вече заради парите, тъй като се лекуваше от рак на дебелото черво. \r\n \n\t\t\t\t\t\t", "date": "2018.12.26", "title": "Албена Вулева уличи Никита Джонсън в ГРОЗНА лъжа за пари!"}
{"url": "http://www.bnews.bg/article/254171-kogato_se_molim_parvo_tryabva_da_blagodarim_i_da_iskame_oproshtenie", "text": "\n Нека в душите ни се възцари добрата воля, радостта от съпричастността едни към други, \"за да прекараме тих и мирен живот в пълно благочестие и чистота, защото това е добро и угодно пред Нашия Спасител\", пожела за Рождество Христово в интервю за БТА Старозагорският митрополит Киприан. \r\n\r\n Иисус Христос идва на земята, за да отвори очите на сърцата ни, да приобщи човешкия род към духовните ценности и вечното Божие царство \"дето ни молец, ни ръжда ги яде, и дето крадци не подкопават и не крадат\" /Матей 6:20/ \r\n\r\n Спасителят слезе при нас с велико смирение, за да ни стане брат, да ни научи, че само когато душите ни се стремят към духовни хоризонти, в тях може да се роди Той, носещ любов, мир и радост. \r\n\r\n Божият Син дойде, снизходи към нас, малките, и отправи зов да Му се уповаваме, да разчитаме не на себе си и на своите мними достоинства, а на Него, готов винаги да ни чуе. Посочи ни необходимостта от молитвата, мощта й, когато е отправена със смирено сърце. \r\n\r\n Нека не забравяме, че именно молитвата е средство за привличане на Божията благодат. Молитвата, както учи свети Никодим Светогорец, е и ръката, която приема всяко дарено ни от Бога благодеяние. Чрез нея ние заставаме до неизчерпаемия извор на безпределната Божия любов към нас и черпим сили за духовно усъвършенстване. \r\n\r\n Трябва да се молим винаги и с цяло сърце, всяка дума трябва да бъде изречена като част от душата ни и вопъл към нашият Небесен Отец. Светите отци казват, че се учим цял живот на молитвения подвиг. Истинската молитва наистина е подвиг, духовна височина, в която трябва да вложим много труд, търпение, надежда и вяра. Когато ги проявяваме, Бог сам ни учи и ни води към величието на молитвения диалог с Него. \r\n\r\n Необходимо е да пристъпваме към молитвата с искреното желание и готовност да изпълняваме само Божията воля. Това е необходимо, защото нашата воля е примесена със самолюбие и много често греши. А Господнята воля е премъдра, блага и никога не греши. Трябва да утвърждаваме в желанията си да искаме и просим от Бога, само това, което Му е угодно, защото само тогава то е полезно за нас. \r\n\r\n Ние имаме своите делнични човешки просби и често се налага да просим Божията подкрепа за тяхното сбъдване. Бог знае пътища и начини за осъществяването им, често дори неподозирани от нас. Нека се доверим на промисъла Му и да не поставяме срокове за изпълнение. \r\n\r\n Понякога Бог не изпълнява това, което на момента желаем, за да ни защити от бъдещи беди и неприятности, незнайни за самите нас. Да не забравяме, че няма нечута молитва и всеки вопъл към Бога води, ако не това, за което просим, то други блага, от които се нуждае душата ни. \r\n\r\n За да бъдем чути, ние трябва да ходатайстваме и за молитвената подкрепа на Пресвета Богородица, която ден и нощ се моли за нас, както и застъпничеството на всички светии: архангели и ангели, апостоли и пророци, мъченици, преподобни отци и майки, които са благоугодили на Бога, както и на нашия ангел пазител и светията, чиито има носим. \r\n\r\n Свети Василий Велики пише, че когато коленичим, за да се помолим, отначало трябва да славословим Бога, след това да Му благодарим за благодеянията, които ни е направил, после да се помолим за опрощаване на греховете си и престъпването на Неговите заповеди и да поискаме необходимото за спасението на душите си. \r\n\r\n Смиреното търпение, постоянството и неуморността в молитвата, както прекрасно се изразява св.Никодим Светогорец, побеждава непобедимия Бог и Го скланя към милост. \r\n\r\n Безспорно е, че Българската православна църква е дълбоко свързана с народността ни. Вярата и назад във времето, и сега е тази, която е съхранявала и съхранява българския дух и народа ни. В лоното на родната ни църква просияват изключителни духовници, преподобни, светци, с който би се гордял всеки народ. \r\n\r\n Всички те са вечните знаци на българската святост и духовност. Стотици и хиляди са нашите деди, майки и бащи, защитили с живота си вярата ни. За да се поклоним достойно пред мъченичеството на всеки един от тях, трябва да пребъдваме с вяра и с постоянна молитва да държим жив пламъка на православието. \r\n\r\n Сърдечно поздравявам със светлото Рождество Христово всички, които преоткриват в душите си Родения Богомладенец и които се трудят светлината на православната вяра да не гасне. \r\n\r\n Нека в душите ни се възцари добрата воля, радостта от съпричастността едни към други, \"за да прекараме тих и мирен живот в пълно благочестие и чистота, защото това е добро и угодно пред Нашия Спасител. \r\n \n\t\t\t\t\t\t", "date": "2018.12.26", "title": "Когато се молим, първо трябва да благодарим и да искаме опрощение"}
{"url": "http://www.bnews.bg/article/254173-skandalna_sdelka_reshenie_na_kmeta_na_blagoevgrad_prevrashta_edin_ot_nay_hubavite_parkove_e_grada_v_stroitelna_ploshtadka", "text": "\n Парк „Бачиново“ край Благоевград се застроява и губим и малкото зелени площи, които са останали .Кметът Камбитов предлага на общинските съветници в града  да дадат картбланш на известен бизнесмен да вдигне хотел край зелената растителност в парка.И това се случва в навечерието на Коледа,когато наистина се случват чудеса и то на евтина цена.Само година преди това обаче кметът прокламираше,че докато той управлява града в парк „Бачиново“ няма да се лее бетон. \r\n\r\n За скандалните намерения на благоевградския бизнесмен Иван Давидков- Яйцето да застрои „бижуто“ на града сигнализира общинската съветничка Злата Ризова. \r\n\r\n „Коледа е! Някой е слушкал и ще получи подарък!В ролята на Дядо Коледа-Атанас Станкев Камбитов,в ролята на джуджетата – послушните съветници от Общински съвет Благоевград!!! 47200 лева за 411 кв.м. в парк “Бачиново”! 114лева на кв.м.! ХО ХО ХО“,написа тя на страницата си в социалната мрежа и за доказателство приложи скица на поземления имот и предложението на кмета,адресирано до общинските съветници. \r\n\r\n От документите става ясно,че кметът внася предложение  за прекратяване на съсобственост на поземления имот,който се намира в парк“ Бачиново“. \r\n\r\n В предложението се цитира молба от 04.07.2018 от „МЕТАЛКОМ ИНВЕСТ“ ЕООД с управител Иван Ангелов Давидков, за прекратяване на съсобственост,  съгласно ПУП-ПРЗ одобрен със заповед № 1198/08.07.2015г. \r\n\r\n Кметът предлага  Общински съвет – Благоевград да даде съгласие да се прекрати съсобствеността чрез продажба.  В предложението се посочва, че пазарната стойност на имота е 47 200 лв. без ДДС. \r\n\r\n Паметливи благоевградчани знаят,че преди години Яйцето е купил от РПК сградата,където се помещаваше известното заведение Гъбата.След това Община Благоевград му продава прилежащия терен към сградата, което е право на всеки собственик. \r\n\r\n През 2013 година общината прави служебен ПУП, който включва освен „Гъбата“ около 581 кв, това е отпред терасата на заведението и отстрани, там където са масите и назад. \r\n\r\n Собствеността на Иван Давидков е 114 кв.м, а общината притежава 412кв.м. \r\n\r\n Сега бизнесменът  иска прекратяване на съсобственост, като изкупи  412 кв.м. за сумата 47 200 без ДДС или 114 лв. на квадрат. Според запознати цената е твърде ниска и я опреличават като смешна. \r\n\r\n През 2015 година общинските съветници са упълномощили кмета да одобри ПУП-а за Бачиново . И той го е одобрил, като е вкарал общината в съсобственост със Яйцето. Така на практика Общината влиза в съсобственост с  Иван Давидков при неравни квоти. Общинската квота е три пъти по-голяма от неговата. И за това преди три години са гласували с „да“ 22-ма общински съветници.Припомняме ,че преди време когато инвеститори искаха да застрояват кортовете, Камбитов гръмко заяви:докато аз съм кмет, на парк Бачиново няма да се строи.Сега явно вече мисли друго.Защо си промени мнението? Заради своя приятел или може би знае,че няма да е кмет повече. \r\n \n\t\t\t\t\t\t", "date": "2018.12.26", "title": "СКАНДАЛНА СДЕЛКА! Решение на кмета на Благоевград превръща един от най-хубавите паркове е града в строителна площадка "}
{"url": "http://www.bnews.bg/article/254168-kilometrichna_kolona_na_hemus_predi_tunel_vitinya", "text": "\n Колона от чакащи автомобили се е образувала преди тунел \"Витиня\" на АМ \"Хемус\" в посока София, информират от МВР. \r\n\r\n Към 12.30 часа колата е била около 1.5 километра. \r\n\r\n С цел намаляване на престоя в тунелите на АМ \"Хемус\" е организирано изкуствено забавяне на трафика преди 42 километър в посока София. \r\n\r\n От \"Пътна полиция\" напомнят, че в участъка 38-36 км има стеснение поради ремонт на виадуктите. Движението се извършва двупосочно в платното посока Варна. \r\n\r\n На 33 км, в тунел \"Витиня\" в посока Варна, движението отново е двупосочно. \r\n\r\n Умоляват се тръгнали на път граждани да бъдат внимателни, толерантни и търпеливи. Водачите стриктно да спазват временната организация и указанията на органите на ред, апелират властите. \r\n \n\t\t\t\t\t\t", "date": "2018.12.26", "title": "Километрична колона на \"Хемус\" преди тунел \"Витиня\""}
{"url": "http://www.bnews.bg/article/254174-zashto_detsata_se_lekuvat_sas_sredstva_ot_dareniya_a_davame_miliardi_za_magistrali_koito_vodyat_do_terminal_2", "text": "\n БЪЛГАРСКОТО ЗАКОЛЕНИЕ! \r\n\r\n Трябваше ли да има „Българската Коледа“, ако имахме и държава? \r\n\r\n Безспорно прекрасна инициатива да събират пари за болни деца. Но изглежда странно на фона на случващото се в държавата. Защо след 28 години се налага с СМС-и и дарения да събираме пари за лечение на деца? Само на мен ли ми изглежда и жалко и странно? Вчера по телевизията гледах за едно младо талантливо момче, на което му трябват спешно 42000 евро за животоспасяваща операция. И от училището му събрали 10 000 лева. Учениците! \r\n\r\n А в същото време депутатите си раздават по 6000 лева бонуси!!! Не е станало известно някой от тях да е дарил парите за нещо, понеже в такъв случай новините цяла седмица с това щяха да ни занимават. Че то какво дарение е, ако не си направиш жесток ПР от него! \r\n\r\n ЗАЩО СЕ НАЛАГА ДЕЦАТА ДА СЕ ЛЕКУВАТ СЪС СРЕДСТВА ОТ ДАРЕНИЯ, А ДА ДАВАМЕ МИЛИАРДИ ЗА МАГИСТРАЛИ, КОИТО ВОДЯТ ЕДИНСТВЕНО ДО ТЕРМИНАЛ 1 И 2? \r\nКак позволяваме за ремонт на една улица да се дават 25 милиона лева, а държавата да не намери 42000 евро за живота на един млад човек? Как може да се отделят 254 милиона за ТОЛ систетам и средства за издръжка на 680 поредни държавни търтея, а да няма пари за по една здравна служба във всяко село? \r\n\r\n Преди няколко дни написах публикация за 15-те депутати, които от началото на мандата НИТО ВЕДНЪЖ не са се изказали. Тоест – не са свършили нищо, просто стоят на държавната хранилка за 1 400 000 на година за всичките. И отново си зададох въпроса, ТОЛКОВА БОГАТИ ЛИ СМЕ, ЧЕ ДА ИМАМЕ ПАРИ ЗА ДЕПУТАТИТЕ И ПОЛИТИЦИТЕ, А ДА НЯМАМЕ ПАРИ ЗА ЖИВОТА НА ДЕЦАТА НИ? \r\n\r\n Воят на гербавите е, че пари няма. Грешат! \r\n\r\n Пари има, само където те ги прибират всичките. Хора, влезли в политиката с един окъсан шлифер, сега са милионери и се правят на потомствени аристократи. И смирено ни обясняват, че пари за здравеопазването нямало, защото не сме си били плащали осигуровките! Верно ли, бе? Срам нямате ли? \r\n\r\n Плащахме осигуровки, родителите ни плащаха осигуровки, вие опукахте пенсионния фонд, Дянков докопа всички пари от Сребърния фонд /защо ли вече никой не пита къде са?/, и след това обяснявате, че няма пари за пенсии, защото ние плащаме малко осигуровки? Наглостта има име и името й е ГЕРБ! \r\n\r\n И днес, на втория ден на Коледа, от сърце пожелавам на всички българи, за следващата „Българска Коледа“, да събираме пари не защото се налага да спасяваме живота и здравето на децата, а да ги зарадваме с някой подарък, а държавата да си влезе в ролята и парите вместо в джобовете на алчните политици, да се насочат към хората! \r\n\r\n Защото ние сме данъкоплатците, това са нашите пари, а те просто са крадци! \r\n\r\n Източник: Фейсбук \r\n\r\n   \r\n \n\t\t\t\t\t\t", "date": "2018.12.26", "title": "Защо децата се лекуват със средства от дарения, а даваме милиарди за магистрали, които водят до Терминал 2?"}
{"url": "http://www.bnews.bg/article/254166-eto_koy_smeni_brad_pit_v_legloto_na_andzhelina_dzholi", "text": "\n Въпреки че разводът с бившия й съпруг Брад Пит все още не е приключил, Анджелина Джоли вече има нов приятел, съобщават американски таблоиди. Според анонимни източници на изданието красавицата се среща с актьора и музикант Джаред Лето. Двамата прекарвали доста време заедно напоследък. Запознати коментират, че причина за това може да е желанието на Лето да предложи роля на Анджелина в новия си филм. Фенове коментират, че ако това е вярно, то просто показва какъв тип мъже харесва актрисата, тъй като Джаред приличал на Брад Пит в много отношения. \r\n  \r\n \n\t\t\t\t\t\t", "date": "2018.12.26", "title": "Ето кой смени Брад Пит в леглото на Анджелина Джоли"}
{"url": "http://www.bnews.bg/article/254170-pozhar_izbuhna_v_plovdivsko_uchilishte_ima_li_postradali", "text": "\n Сухи треви и храсти пламнаха днес по обяд в двора на СОУ \"Свети Седмочисленици\" в ж.к. \"Тракия\" в Пловдив, съобщава Канал 3. \r\n\r\n Пожарникари успяха бързо да се справят с огъня, въпреки вятъра, и предотвратиха възможността пламъцитеда се пренесат към училищните сгради. \r\n\r\n Край недостроена час от училището, изградено в началото на ’90-те години, е плъзнала буйна растителност, която не за първи път пламва и се налага намеса на пожарната \r\n \n\t\t\t\t\t\t", "date": "2018.12.26", "title": "Пожар избухна в пловдивско училище! Има ли пострадали? "}
{"url": "http://www.bnews.bg/article/254165-parvi_snimki_na_bremennata_poli_genova", "text": "\n Бременната Поли Генова засия в целия си блясък на концерта на инициативата „Българската Коледа”, който се проведе вчера вечерта в Народния театър „Иван Вазов”. За изявата си Поли бе избрала рокля с шлейф, който прикриваше наедрелия й корем. Но 31-годишната блондинка не спря да го гали по време на изпълнението на „Герои” и по този начин го очертаваше да изпъква още повече, писа HotNews. \r\n\r\n Преди месеци стана ясно, че изпълнителката ще стане майка напролет. Тя очаква първото си дете от своето гадже-филипинец, който държи настрана от медиите. \r\n \n\t\t\t\t\t\t", "date": "2018.12.26", "title": "Първи снимки на бременната Поли Генова"}
{"url": "http://www.bnews.bg/article/254157-pavel_i_ventsi_vents_goli_v_snega_na_vitosha_video", "text": "\n \r\nВ края на ноември Pavell и Venci Venc’ прекарват 9 дни в музикална изолация в стара дървена къща насред планината над Трявна в компанията на приятелите си от дуета Пламен и Иво, само със студийна техника, една камина и под грижите на двама възрастни. На деветия ден, без да имат намерение да правят още музика, защото вече били доволни от резултатите, случайно попаднали на филм по телевизията - \"Да дойдеш на света\", в който се разказва за войната в Сараево. \r\n\r\n Когато филмът свършва Венци казва само \"Имам идеята\", а Павел - \"Имам музиката\". Така се ражда „Без религия“ – най-личното и най-емоционално парче на двамата. Когато го споделят с екипа на „Вирджиния Рекърдс“, всичко веднага се завърта – идва решението да бъде заснет видеоклип максимално бързо и то някъде високо в планината. Идеята да застанат пред камерата голи до кръста в най-големия студ е на момчетата. Качват се да снимат с 16 човека екип воден от изпълнителния продуцент на „Вирджиния Рекърдс“, режисьора Люси Иларионов и оператора Андрей Андреев и то когато в София има снежна буря, а горе на Витоша е минус 7 градуса и духа силен вятър. Въпреки това и за миг не се поколебават, оплакват или съжаляват за идеята си. Резултатът е видеото на „Без религия“. „Разголени сърца – това сме ние в тази песен. Много искахме да ви я подарим точно на Коледа.“, споделят Pavell и Venci Venc’. \r\n\r\n \r\n\r\n   \r\n \n\t\t\t\t\t\t", "date": "2018.12.26", "title": "Павел и Венци Венц голи в снега на Витоша (ВИДЕО)"}
{"url": "http://www.bnews.bg/article/254154-misis_balgariya_svyat_2018_yana_sredkova_pred_world_class_beauty_queens_magazine_dokazah_che_sam_dobra_mayka_sapruga_i_biznesdama", "text": "\n Яна Средкова, дамата, която се окичи с короната „Мисис България Свят 2018“, на 20-ото издание на най-престижния конкурс за омъжени дами у нас даде интервю за престижното международно списание за конкурси „World Class Beauty Queens Magazine“. \r\nСписанието посвещава цяла страница в последния си брой на нашата красавица. В интервюто Средкова споделя, че се е явила на конкурса „Мисис България“ вдъхновена от идеята да покаже на себе си и околните, че жената може да е изключително многофункционална - да бъде и майка и домакиня и бизнес дама. \r\nНай-много място е посветено на благотворителните инициативи зад които Яна застава в последните години. \r\n„Подкрепям каузи свързани с Ин витро процедури на семейства с репродуктивни проблеми. Имам няколко успешни проекта, от които вече има и резултат - родени бебенца. Това ме кара да бъда горда със себе си, с успехите, които постигам в това си начинание, защото в България възрастта на хората с репродуктивни проблеми рязко пада. Вече е факт първият ми благотворителен Бал с фондация „Мечта за дете“, казва пред „World Class Beauty Queens Magazine“ „Мисис България Свят 2018“. \r\nПрипомняме, че по време на бала Яна събра над 12 000 лева и осигури ваучери на 4 семейства, които да се радват на своя рожба с програмата Ин витро. \r\nЯна Средкова е омъжена, има три деца. По образование е икономист. Развива успешен бизнес със здравословни храни, безглутеново и клетъчно хранене. Собственик е на ресторант Green Bsket. \r\n \n\t\t\t\t\t\t", "date": "2018.12.26", "title": "„Мисис България Свят 2018“ Яна Средкова пред „World Class Beauty Queens Magazine“: Доказах, че съм добра майка, съпруга и бизнесдама! "}
{"url": "http://www.bnews.bg/article/254163-spi_li_agentsiyata_za_zakrila_na_deteto_veselin_marinov_razkarva_7_godishniya_sin_na_lyubovnitsata_si_ot_krachma_v_krachma", "text": "\n Малко момченце на 7 годинки е подложено на тормоз да издържи на ритъм като на възрастен човек. И то какъв само ритъм! Кръчма след кръчма, цигари, алкохол, пиянска обстановка и през цялото време около него да се навърта.... Веселин Маринов! \r\n\r\n Не, това не е сценарий от коледен филм на ужасите, а самата грозна действителност. Детето е малкият син на Веселина Пеева, която е гадже на най-известната машина за производство на песни и пот в България - Веско Маринов. \r\n\r\n А разкритието за гаврите над малчугана дойде от братовчедката на Пеева - Емилия. Тя е циганка от Добрич, намерила начин да изкара някой лев като приемен родител и върл фен на Веско и Веска. Ромката е Фейсбук фурия и пуска снимки на влюбената двойка. И така преди дни Емилия публикува ново фото, на което Маринов позира с Пеева и сина й. Ако си мислите, че снимката е правена в детски клуб, много грешите. Разбира се моментът е увековечен в кръчма. Според информация на HotArena заведението е в Бургас. Безотговорността на вип двойката е пословична. През лятото на тази година певецът и бившата сервитьорка от Добрич бяха подложили малчугана на силна серия \"забавления\". Детето беше принудено да присъства на две нощни участия на Маринов, банкет в Разлог и да гледа на живо цинично шоу на комици в Пловдив. Именно след този случай в Агенцията за закрила на децата беше подаден сигнал, но от чиновниците нямаше адекватни мерки. \r\nЯвно традициите продължават и сега, видимо от снимката. Пеева има съдебно разрешение да взима детето си при нея я точно определени дни в месеца. И вместо като нормална майка да му обърне внимание, да го възпитава, да участва в обучението му, малчуганът е развеждан като атракция към шоу програмите на Маринов.  Фотото издава и още нещо. Веско и Веска са заедно. Това слага край на слуховете, че двамата са се разделили и той е забил някакво младо гадже. \r\nЕдинственото което Маринов е забил е нов пирон в нервите на родителите си. Майката на трубадура е твърдо против връзката му с Пеева и дори публично излезе информация, че я е наричала \"уруспия“ , която е зарязала децата си, за да курварства със сина ми\". Според близки на Веселин Маринов и трагичната кончина на баща му е свързана и с нервите, които човекът е имал покрай личния живот на сина. И той е бил против връзката му със сервитьорката. \r\n\"Тази Коледа за мен ще е различна, защото един много скъп за мен човек го няма. Знам, че баща ми сега не иска да плача, но няма как да не се сетя за него на този празник\", това каза  през сълзи Маринов на Коледния си концерт в НДК преди дни. А на първите редове ухилена до уши е седяла и Пеева. Интересен факт е, че дори и най - добрия приятел на певеца политика Цветан Цветанов не дойде на концерта му в НДК. Според съпартийци на Цветанов той също бил против падението в личен план на трубадура. \r\nОчаквайте в HotArena: \r\nВеско Маринов е циция и ревнивец? Взе колата на гаджето си, за да й даде един от служебните си джипове с шофьор, който да я следи \r\nЛицето на Веселин Маринов се разпада! Тежко болен ли е певецът? \r\n \n\t\t\t\t\t\t", "date": "2018.12.26", "title": "Спи ли Агенцията за закрила на детето? Веселин Маринов разкарва 7-годишния син на любовницата си от кръчма в кръчма!"}
{"url": "http://www.bnews.bg/article/254158-za_shofyorite_na_kamioni_ogranicheno_e_dvizhenieto_za_mps_nad_12_tona", "text": "\n От 14 до 20 часа днес се ограничава движението на камионите над 12 тона по автомагистралите и най-натоварените пътища, съобщи Агенция „Пътна инфраструктура“. \r\n\r\n Целта е повишаване на безопасността и увеличаване на пропускателната способност по пътищата в края на петте почивни дни за Коледа. \r\n\r\n Забраната не важи за превозващите бързоразвалящи се хранителни продукти и товари на температурен режим, живи животни и опасни товари. \r\n\r\n Шофьорите да тръгват на път с автомобили, подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения и пътната сигнализация, призовават от АПИ \r\n\r\n От агенция „Пътна инфраструктура“ настояват шофьорите да не използват аварийните ленти по автомагистралите \r\n \n\t\t\t\t\t\t", "date": "2018.12.26", "title": "За шофьорите на камиони: Ограничено е движението за МПС над 12 тона"}
{"url": "http://www.bnews.bg/article/254172-dost_na_mestan_priklyuchi_tsyaloto_i_rakovodstvo_ya_napusna", "text": "\n В качеството си на заместник-председатели, областни и общински председатели и координатори, общински съветници и кметове, членове на ИС и НС на Политическа партия ДОСТ завявяваме пред нейното ръководство, структури, членове, симпатизанти и пред цялата българска общественост своето решение да подадем оставки от всички постове, които заемаме в партията, и прекратяваме членството си в нея.  \r\nКато основен мотив изтъкваме своето несъгласие с водената авторитарна политика от страна на председателя на партията, своеволията при налагане на еднолични решения и опитите да се създава разделение с цел противопоставяне и обслужване на лични интереси. \r\nБлагодарим на всички искрени и убедени в каузата на свободата, демокрацията и равноправието привърженици на ДОСТ за положените усилия и поднасяме своите извинения за преживените трудности, репресии, разочарования и отнети надежди. \r\nВашата силна и непоколебима воля доказа, че борбата е възможна и всяка саможертва в името на Родината и добруването на гражданите й заслужава устояването на преживените несгоди и търсенето на нови пътища при отстояването на идеали и принципи. \r\nПътят за постигане на свобода, демокрация и обществен просперитет е дълъг и труден, но е свещен дълг на всеки радетел за справедлива и достойна България. \r\n26.12.2018 г. \r\nХюсеин Хафъзов \r\nШабанали Ахмед \r\nАйдоан Али \r\nМехмед Хаджи \r\nРашид Куру \r\nАбдуррахим Нурсой \r\nБирджан Йозтюрк \r\nЕрен Алиев \r\nИсмаил Джинджи \r\nРашит Рашит \r\nИсмаил Юмер \r\nФердун Халил \r\nАхмед Вранчев \r\nНури Метин \r\nНури Рамадан \r\nШабан Вурал \r\nСемиха Ахмед \r\nЯкуб Сербест \r\nНазифе Ахмедова \r\nНурай Зърън \r\nШабан Молла \r\nМехмед Газинов \r\nНаазим Мусанков \r\nНурвед Ел Хюсейн \r\nДафин Алипиев \r\nХайри Ахмединов \r\nСалих Метраш \r\nИсуф Хатип \r\nБейзат Мехмед \r\nНирал Садък \r\n \n\t\t\t\t\t\t", "date": "2018.12.26", "title": "ДОСТ на Местан приключи! Цялото и ръководство я напусна"}
{"url": "http://www.bnews.bg/article/254155-nad_1000_tona_nekachestveni_goriva_sa_iztegleni_ot_pazara", "text": "\n Повече от 1000 тона некачествени горива са изтеглени от пазара през тази година след проверки на Държавната агенция за метрологичен и технически надзор. Наложените санкции са за над 1 милион лева, съобщава bTV. \r\n\r\n Общо 4,4% от провереното гориво през годината е имало отклонения в качеството. \r\n\r\n Взети са повече от 1500 проби в една трета от бензиностанциите в страната. Според техническия надзор обаче случаите на некачествени горива намаляват. \r\n\r\n При дизела най-честият проблем е, че горивото пламва при температура под 40 градуса, което създава опасност за автомобилите през лятото. \r\n\r\n А при бензина най-честото отклонение е непълното изгаряне, което пък води до смог и по-лоша работа на двигателя. \r\n\r\n   \r\n \n\t\t\t\t\t\t", "date": "2018.12.26", "title": "Над 1000 тона некачествени горива са изтеглени от пазара"}
{"url": "http://www.bnews.bg/article/254160-izrael_izvarshi_nay_golyamata_si_ataka_sreshtu_siriya", "text": "\n Най-голямата си атака срещу Сирия от три месеца насам извърши Израел, съобщиха днес медии в Дамаск. По първоначална информация, ударът е нанесен от израелски самолети, които са нахлули от въздушното пространство на Ливан. \r\n\r\n Пострадали са трима сирийски военни и е повреден склад за боеприпаси. Чуждестраннни кореспонденти съобщават, че са се чули взривове и в Дамаск, но причината за тях засега не е установен. По данни от други неофициални източници са унищожени склад с ракети иранско производство и щаб на „Хизбула“. Атаката била извършена с 22 ракети, изстреляни от въздушното пространство на Ливан. \r\n\r\n Обстрелвани са също така няколко сирийски щаба и военен завод. Агенция NNA съобщава още, че самолети на ВВС на Израел са изпълнявали маневри на ниска височина във въздушното пространство на Ливан, имитирайки удари. Изданието отбелязва, че израелските ВВС са използвали и средства за защита от ПВО.  \r\n  \r\n \n\t\t\t\t\t\t", "date": "2018.12.26", "title": "Израел извърши най-голямата си атака срещу Сирия"}
{"url": "http://www.bnews.bg/article/254143-zashto_dzhena_izglezhda_tolkova_zle", "text": "\n Яко е играла фотошоп баданарката по лицето на фолк звездата Джена. \r\nНаблюдателни фенове на певицата откриват огромна разлика във визията на любимката си в последния й клип „Яко ми е“ и участието й в „Папараци“ миналата неделя. \r\nС просто око се забелязва, че Джена от видеото, няма нищо общо с Джена от реалния живот. Обработените  кадри ни представят изпълнителката с кукленска визия, по лицето й няма нито една бръчка или петънце. Но камерата безпощадно разкрива истинското лице на чалгаджийката. Остри черти, странни за годините на певицата бръчки. Прическата й пък допълнително издължава лицето й го прави да изглежда някак „конско“. \r\nЯвно и Джена е тръгнала по пътя на свои колежки, които прекалено се заиграват с фотошоп програмите. И съвсем „успешно“ е превърнала ефекта в дефект. \r\n \n\t\t\t\t\t\t", "date": "2018.12.26", "title": "Защо Джена изглежда толкова зле?"}
{"url": "http://www.bnews.bg/article/254159-shte_ima_li_snyag_za_nova_godina", "text": "\n Меко време през следващите десет дни. Не се очаква сериозен зимен пристъп. Това сочи краткосрочната прогноза за времето, представена в „Дарик Кафе“. \r\n\r\n Днес хубавото време ще се задържи, особено на юг. До края на тази седмица дневните температури бавно ще се повишават и ще се затопли. \r\n  \r\nПрез деня ще бъдат между 7 и 10 градуса в южните райони, а във високите котловини полета между 2 и 5 градуса. \r\n\r\n Повече облаци ни очакват в събота и в нощта на 30 срещу 31 декември. Възможни са и леки превалявания от дъжд на места, в по-високите части на страната - от сняг. \r\n  \r\nВ нощта на Нова година не се очакват валежи. \r\n \n\t\t\t\t\t\t", "date": "2018.12.26", "title": "Ще има ли сняг за Нова година?"}
{"url": "http://www.bnews.bg/article/254167-i_nay_golemiyat_im_fen_raychev_obyavi_kraya_na_patreotite_karakachanov_se_samoubil_s_f_16", "text": "\n Видимият и близък край на патреотите предрече баш техният човек - Андрей Райчев. \r\n\r\n Според него скандалът тепърва предстои, но няма да е в ГЕРБ, в случая при Патриотите отражението е много сериозно, в БСП положението е много деликатно заради изправянето на Станишев и бившата му приятелка Елена Йончева. Това заяви пред БТВ социологът Андрей Райчев по повод предстоящите евроизбори. \r\n\r\n По думите му проблемът е, че не се избира дали представителството да е ляво или дясно, а кой да представлява България, което според него е погрешно. \r\n\r\n \"През изминалата година преброих над 30 национални скандали, което намира отражение на евроизборите\", заяви Райчев, което според него всъщност ще бъдат своеобразни предсрочни избори.  \r\n\r\n Според него е съвсем възможно да се стигне до разпадане на коалицията, тъй като всичко зависи от Патриотите. Според Райчев, ако военният министър Красимир Каракачанов подпише сделката за новите бойни самолети и това са F-16, то това ще бъде ритуално самоубийство. \r\n\r\n \"Патриотичната коалиция се е разпаднала в дълбочина, още когато взеха различна позиция за Русия и Крим. Въпроса е до кога ще останат заедно и майската ситуация ще каже докога\", допълни Райчев. \r\n\r\n Според него скандалите от изминалата година са довели ГЕРБ до непозната до този момент ситуация – партията на Бойко Борисов да „доиграва”, да не е в настъпление, а в отбрана. „Постарому започнаха да сочат другите, това показва много голяма слабост”, посочи Райчев. \r\n\r\n ГЕРБ може най-накрая да запишат пълен управленски мандат само при категорична победа на евровота. \r\n\r\n „Последен валс” ще са изборите през май и за Слави Трифонов – „или ще се яви, или няма да се явява изобщо”, защото местните избори през есента не са подходящи за дебют на нов политически проект. \r\n\r\n Как обаче изглеждат на този фон коментарите на Ахмед Доган, че не трябва да се стига до предсрочни избори и България трябва да върви към програмно правителство с участието на всички парламентарни партии? Според Райчев е възможна подкрепа на ДПС за управлението до края на мандата и използване след това на най-силната карта на политическата сила – гласовете й на президентски избори. \r\n\r\n В същото време той вижда в левицата сериозно развитие: „БСП винаги е страдала от липса на ярки играчи – от времето на Лилов и Луканов, а сега има трима плюс една млада надежда”. Социологът уточни, че говори за Румен Радев, Мая Манолова, Корнелия Нинова и Крум Зарков. Според него в момента те просто не работят в синхрон. \r\n\r\n „Нацията е обединена около идеята, че живеем страшно несправедливо и гадно”, подчерта Райчев. Според него Румен Радев не може да бъде обединител на народа и на елита: „Че хората ненавиждат елита си, няма съмнение – и то го ненавиждат в една плашеща степен”. Тази линия на поведение на президента според него обаче не е популизъм. \r\n \n\t\t\t\t\t\t", "date": "2018.12.26", "title": "И най-големият им фен -  Райчев, обяви края на ПатрЕотите: Каракачанов се самоубил с F-16!"}
{"url": "http://www.bnews.bg/article/254153-desi_slava_i_blagoy_razdeleni_ot_dve_sedmitsi", "text": "\n Деси Слава и Благой Найденов са се разделил и не делят един покрив от близо две седмици. Пайнерката се е изнесла от собствения си апартамент в София и се е отправила към Пловдив, заедно с бебето Борис, където живее родителката й. \r\n\r\n Мълвата гласи, че Деси е взела решението за разлъката, но не е ясно поради каква причина, съобщи ПИК. \r\n\r\n Най-вероятно става дума за съществената разлика във възрастта на двамата – Благо е със 17 години по-млад от певицата и с около 5 по-голям от първия син на блондинката.   \r\n \n\t\t\t\t\t\t", "date": "2018.12.26", "title": "Деси Слава и Благой разделени от две седмици"}
{"url": "http://www.bnews.bg/article/254161-sledstvieto_zatvarya_opasniya_uchastak_kray_svoge", "text": "\n На 27 декември от 11 ч. до 13 ч. се ограничава движението по път II-16 Своге - София, в участъка от км 54+220 до км 54+690 във връзка с искане от Националната следствена служба, съобщават от АПИ. \r\n\r\n Обходните маршрути са: \r\n\r\n Движението на тежкотоварните автомобили и автобусите в посока Северна България преминава по АМ „Хемус“; \r\n\r\n За пътуващите от София за Своге маршрутът е: път ІІ-81 София – Костинброд – Бучин проход - път III-164 Искрец - Своге. Всички автомобили по направлението София – Своге ще могат да се движат без ограничение до отклонението за с. Радина. \r\n\r\n За пътуващите в посока София: \r\nвсички тежкотоварни автомобили над 12 т не преминават по път II-16 Своге – София през Искърското дефиле, а се отклоняват по път I-1 Видин – София при с. Ребърково в посока Ботевград; \r\nавтобусите от Враца, пътуващи за София по път I-1 Видин – София продължават до Ботевград и АМ „Хемус“. \r\n\r\n За пътуващите от Враца в посока София са следните маршрути: \r\nТранзитното движение в посока Своге по път I-1 Мездра - Ботевград - София се забранява за тежкотоварните автомобили над 12 т. Автобусите в посока София могат да преминават по АМ „Хемус“; \r\nЛекотоварното движение до Своге е по път II-16 Своге - София, след което се отбива по път III-164 Своге - Искрец - Бучин проход и път ІІ-81 София - Костинброд; \r\nЛокалното движение ще е на пропускателен режим от екипи на пътна полиция – Мездра при с. Ребърково. \r\n \n\t\t\t\t\t\t", "date": "2018.12.26", "title": "Следствието затваря опасния участък край Своге"}
{"url": "http://www.bnews.bg/article/254151-zemetresenie_udari_sitsiliya_raneni_sa_chetirima_dushi", "text": "\n При земетресението на италианския остров Сицилия тази сутрин, което бе със сила от 4,9 по Рихтер, са ранени четирима души, а къщи в провинция Катания са частично разрушени, предаде ТАСС, цитирайки телевизия Ти-джи-ком 24. \r\n\r\n Никой от ранените не е с опасност за живота. Участък от автомагистрала А18, свързваща градовете Катания и Месина, е затворен заради повреждане на пътната настилка, предава БТА. \r\n \n\t\t\t\t\t\t", "date": "2018.12.26", "title": "Земетресение удари Сицилия, ранени са четирима души"}
{"url": "http://www.bnews.bg/article/254162-politicheskoto_disotsiativno_razstroystvo_na_valeri_simeonov", "text": "\n \r\nПолитическото дисоциативно разстройство на Валери Симеонов е  разстройство,  което се характеризира с появата на най-малко две различни, трайни политически идентичности, които редуват ролята си в контролирането на политическото му поведение.  \r\n\r\n Често размяната на двете личности, води до забравяне на важна информация. Диагнозата на това политическо състояние често е трудна, защото не се различава от  избирателите. Състоянието не е често срещано, тъй като за практикуващите го политици то може да им донесе евентуална финансова или политическа печалба. Правим тези обяснения, за да може читателя да добие правилна представа за поведението на този политик. \r\n\r\n Всъщност най-добре е да ви дадем и няколко нагледни примера. На 05.11. 2018 г. в последната си публикация във фейсбук профилът си вицепремиерът Валери Симеонов удобно повдига темата за охраната на Ахмед Доган от НСО. Целта вероятно е да бъде отвлечено вниманието на обществото от протестиращите срещу Симеонов майки на деца с увреждания. \r\n\r\n Естествено Симеонов удобно пропуска факта, че Министески съвет е органът, който изработва бюджета и той като вицепремиер има пълната информация за всеки разход, в случая за него е важно да  извлече политическа печалба от заблудения електорат и да се покаже като някакъв борец. \r\n\r\n Сега, нека преминем към неговото политическо дисоциативно разстроство. Датата е 24.12.2018 г.  В интервю пред ПИК Симеонов вече не е против охраната на Ахмед Доган, той дори я определя като необходима и много евтина в сравнение с охраната на Цвета Караянчева, да, същата Цвета, на която Симеонов демонстративно целуваше ръка. \r\n\r\n Политическото му дисоциативно разстройство вероятно е било  продиктувано от преследването на някаква финансова печалба за партията му. Не по различно е поведението на Симеонов и по отношение на премиера Бойко Борисов, ако в едно интервю той хвали Борисов, веднага в последващо го оплюва или обратното. \r\n\r\n Всъщност това са ярки примери за политик, който добре разбира, че се е превърнал в политически труп, търсещ всякакви варианти за своето възкресение! Истината е, именно с тази двойна игра политикът Симеонов успя да вкара партията си в парламента, съюзявайки се с довчерашните си политически врагове Волен Сидеров и ГЕРБ. Сега обаче задачата става все по-трудна, тъй като Симеонов остана без никакви мислещи и знаещи хора, а заобикалящите го в момента са лишени от всякаква политическа мисъл и самия Симеонов вече предчувства своя неизбежен политически край! \r\n  \r\n \n\t\t\t\t\t\t", "date": "2018.12.26", "title": "Политическото дисоциативно разстройство на Валери Симеонов!"}
{"url": "http://www.bnews.bg/article/254149-blizo_2_mln_leva_sabra_balgarskata_koleda", "text": "\n Благотворителната инициатива „Българската Коледа“ в подкрепа на децата с тежки заболявания и увреждания продължава. Почти 2 млн. лева достигна набраната до момента сума за 16-ото издание на кампанията след края на благотворителния спектакъл, който се състоя навръх Коледа в Народния театър „Иван Вазов“, съобщиха от прессекретариата на Президенството. \r\n\r\n От началото на кампанията са изпратени 560 000 дарителски SMS-а на номер 1117 и гласови обаждания на 0900 1117. В дарителската банкова сметка на инициативата са постъпили 1 330 000 лв., a 35 000 лв. са дарени чрез системата ePay.bg.  \r\n\r\n На коледния благотворителен спектакъл „Българската Коледа“ присъстваха президентът Румен Радев и съпругата му Десислава Радева, председателят на Народното събрание Цвета Караянчева, както и дарители, посланици на кампанията и деца, на които „Българската Коледа” помага. \r\n\r\n В подкрепа на децата с тежки заболявания и увреждания от сцената на Народния театър послания отправиха изявени български музиканти, певци, танцьори, актьори, спортисти и журналисти. Михаела Филева, група „Фондацията“, Графа, Миро, Поли Генова, Орлин Павлов, Тони Димитрова, Орлин Горанов, Еделина Кънева, Теди Кацарова, Детския радиохор на Българското национално радио, както и възпитаниците на Национално училище за танцово изкуство в София, детска вокална група „Бон-Бон“, Латида и хора към Национален фолклорен ансамбъл „Филип Кутев“ посветиха своите изпълнения на нуждаещите се деца и призоваха за подкрепа. \r\n\r\n Как се прави магия за любов? \r\n\r\n vbox7.com \r\n\r\n Като застъпници на „Българската Коледа“ на сцената излязоха и журналисти от трите национални телевизии БНТ, bTV и NOVA – Николета Маданска, Стефан Щерев, Богомил Грозев, Искра Ангелова, Надежда Узунова, Антон Хекимян, Андрей Захариев и Мартина Ганчева. \r\n\r\n Сред застъпниците, които призоваха за съпричастност към децата в беда, бяха и ректорът на СУ „Св. Климент Охридски” проф. Анастас Герджиков, д-р Неделя Щонова, актьорите Любо Нейков, Стоянка Мутафова, Силвия Лулчева, Албена Павлова и Ненчо Илчев, музикантът Теодосий Спасов, певицата Богдана Петрова, волейболистите Владимир Николов и Теодор Салпаров, актрисата Ралица Паскалева, боксьорите Кубрат и Тервел Пулеви, волейболистките Нася Димитрова и Христина Русева, баскетболистите Деян и Калоян Иванови, футболисти от отборите „ЦСКА”, „Левски” и „Славия”, актьорът Стефан Щерев, лекоатлетката Ивет Лалова, акробатите Мариела Костадинова и Панайот Димитров, световната и европейска шампионка по борба Тайбе Юсеин, лекоатлетката Мирела Демирева и плувецът Петър Стойчев. \r\n\r\n От сцената на Народния театър своята история разказаха Ралица Енева и нейните синове Радо, Георги и Христо. По време на концерта беше излъчена една необикновена среща между победителката от първия сезон на „България търси талант” – незрящата Богдана Петрова, и едно от децата на „Българската Коледа” – Георги Скордев от Бургас. \r\n\r\n За дарената апаратура от „Българската Коледа“ и как тя помага на малките пациенти разказаха д-р Иван Чавдаров, д-р Стоян Пеев, д-р Пепа Ралчева, д-р Донка Узунова и д-р Габриела Минова. \r\n\r\n 16-ото издание на благотворителната инициатива продължава през цялата 2019 г. \r\n\r\n Допълнителна информация за „Българската Коледа“, както и начините, по които може да бъде направено дарение, са посочени на интернет-страницата на благотворителната инициатива: www.bgkoleda.bg. На същия е посочен и редът за кандидатстване за подпомагане. \r\n \n\t\t\t\t\t\t", "date": "2018.12.26", "title": "Близо 2 млн. лева събра \"Българската Коледа\""}
{"url": "http://www.bnews.bg/article/254144-sravniha_nikoleta_lozanova_s_razhlabitelno", "text": "\n Николета Лозанова наскоро бе сравнена с действие на разхлабително, а думите дойдоха от актрисата, влогър и ко водеща в „На кафе” Андреа Банда-Банда \r\n\r\n Младата брюнетка буквално захапа Ни Ло с думите, че винаги, когато влиза в тоалетната, разглежда профилите на Лозанова, която й действала като разхлабително. Разбира се, думите й предизвикаха истински фурор в мрежата, където веднага заваляха подигравателни епитети по адрес на тунингованата плеймейтка. \r\n\r\n Освен това сравнение, Банда-Банда, която е завършила висшето си образование в Англия, се присмя на Лозанова и за това, че се самоопределя като „престъпно красива”. Популярната влогърка, която отскоро се изявява в екипа на Гала, където представя светските новини, рядко си поплюва, а когато споделя мнение, думите й след това почти винаги сеят бури в социалните мрежи. \r\n\r\n Както знаем Лозанова обича да демонстрира себе си, където и да се намира, каквото и да прави и до голяма степен известността й се дължи именно на този похват. И вероятно не е изненада за никого, че повечето коментари, които предизвиква по свой адрес, са предимно недоброжелателни. \r\n\r\n Припомняме, че още преди две години, след като публикува серия от снимки от почивка на Малдивите, Ни Ло бе сравнена и със... \"сърдита скумрия\". Причината е селфи, на което е направила намръщена физиономия. \r\n \n\t\t\t\t\t\t", "date": "2018.12.26", "title": "Сравниха Николета Лозанова с разхлабително"}
{"url": "http://www.bnews.bg/article/254150-zhaltite_zhiletki_napadnaha_shofyor_na_balgarski_kamion", "text": "\n Шофьор на камион с българска националност се паникьосал при вида на пътна блокада близо до Руан и се опитал да я пробие. Първоначално шофьорът спрял на блокадата край град Сент Етиен дю Рувре, но забелязал, че един от протестиращите се опитва да изтегли кабел от ремаркето на камиона. Шофьорът се изплашил и потеглил, принуждавайки демонстрантите да се отстранят от пътя. Те обаче започнали да го замерят с камъни и топки за петанк и едното стъкло на камиона се счупило, съобщава сайтът \"Енфо Норманди\", цитиран от Нова тв. \r\n\r\n При преминаването през блокадата, камионът закачил обаче подпалена от демонстрантите палета, която пък подпалила негова гума. Камионът бил преследван за известно време от две коли на демонстрантите, но когато бил засечен от полицейски патрул, демонстрантите избягали. \r\n\r\n Шофьорът е подал оплакване и е започнало разследване за повреждане на имущество и предумишлено насилие. \r\n\r\n Междувременно двама мъже, на възраст 21 и 27 години, бяха осъдени на една година затвор за нападение над полицаи по време на протест на \"жълтите жилетки\" във френския град Нанси, съобщава електронното издание \"Експрес\". Двамата са били арестувани в събота в момент, в който са замеряли полицаи с различни предмети. \r\n \n\t\t\t\t\t\t", "date": "2018.12.26", "title": "\"Жълтите жилетки\" нападнаха шофьор на български камион"}
