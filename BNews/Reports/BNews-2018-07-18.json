{"url": "http://www.bnews.bg/article/245481-klop_obyavi_poveche_ot_nepriyatna_novina_za_fenovete_na_livarpul", "text": "\n Мениджърът на Ливърпул Юрген Клоп разкри изключително неприятната новина, че няма да разчита на халфа Алекс-Окслейд Чембърлейн през сезон 2018/19. \r\n\r\n \"Може би в момента е точното време да кажем на хората, че през новия сезон Окс ще се концентрира върху възстановяването си. След успешната операция просто вече бяхме сигурни. Надявам се, че всеки ще разбере тази информация правилно. Няма промяна и периодът е този. Новото е, че даваме подробности. Възстановяването върви добре. Готвим се за предстоящия сезон и знаем, че той няма да бъде с нас в официалните мачове. Ако го видим в някой от тях, ще бъде бонус за нас“, сподели германският специалист.  \r\n\r\n Припомняме, че той се контузи тежко в първия полуфинален сблъсък с Рома през април и претърпя операция на коляното. Първоначално надеждите на Ливърпул бяха, че Чембърлейн ще бъде готов за началото на следващия сезон, но след интервенцията стана ясно, че той няма да може да играе минимум половин година. \r\n \n\t\t\t\t\t\t", "date": "2018.07.18", "title": "Клоп обяви повече от неприятна новина за феновете на Ливърпул"}
{"url": "http://www.bnews.bg/article/245478-nova_chuma_ni_debne_tozi_pat_afrikanska_i_to_po_svinete", "text": "\n Областната епизоотична комисия в Хасково заседава по спешност заради опасност от африканска чума по свинете, съобщи bTV. \r\n\r\n Припомняме, вече има регистрирани случаи на африканска чума по свинете в съседна Румъния. През последните няколко дни контролът по границата със северната ни съседка е затегнат. \r\n\r\n По границата с Гърция също се предприемат мерки срещу пренасянето на заразата - на граничните пунктове се въвежда извънредна дезинфекция на коли, превозващи свинско месо. \r\n\r\n Служителите на \"Пътна полиция\" ще проверяват щателно превозните средства у нас с цел да се предотврати транспортирането на животни без документи. \r\n\r\n Екипите на полицията са разположени по пътищата към селата и в пограничния район. \r\n\r\n Пак ли ще започне поголовно убийство на животни? \r\n \n\t\t\t\t\t\t", "date": "2018.07.18", "title": "Нова чума ни дебне, този път африканска и то по свинете..."}
{"url": "http://www.bnews.bg/article/245479-bayraktarov_vodachat_na_protestite_karakolev_e_chovek_na_tsv_tsv_i_dlazhnik_sas_stotitsi_levove_snimki", "text": "\n Изненадващият отказ на животновъдите в София да продължат с протестите след като Борисов уволни един зам.-министър на земеделието и още трима чиновници беше повече от шокиращ. Защо обаче това се случи, коментира журналистът Димитър Байрактаров. Лицето Караколев нее животновъд, има съмнителна репутация и дължи стотици левове на държавата. Каква сделка сключи той с правителството, прочетете в поста на Байрактаров. \r\n\r\n *Публикуваме без редакторска намеса. \r\n\r\n \"Приятели, управляващите за пореден път използваха лице със съмнителна репутация за водач на днешния протест на животновъдите! Лицето Караколев, което днес дереше гърло на протеста и се представяше като лидер на животновъдите в България не е никакъв животновъд! Кратка справка в търговския регистър показва, че същото лице дължи стотици хиляди левове, а от началото на 2016 г. дори е с прекратени здравноосигурителни права, тоест дори не си е внасял здравносигурителните вноски. Не се учудвайте, че толкова бързо бяха дадени оставките на един зам.-министър и двама директора на дирекции! Всичко е било постановка за изпускане на напрежението срещу некадърното управление! Като журналист и гражданин съм длъжен да ви запозная с тези неприятни факти! Лицето е от Велико Търново, а главен диригент там от години е Цв.Цв.!\" \r\n\r\n Байрактаров е направил още едно разтърсващо разкритие: чумата по дребните животни е регистрирана само в България през последните месеци! \r\n\r\n Ето какво пише журналистът: \r\n\r\n \"Приятели, на път е да избухне огромен скандал! Оказва се,че според световната информационна система за здравето на животните, заболяването чума по дребните преживни животни е регистрирано само в България през последните месеци. Още по-скандално е, че Дамян Илиев е подал информация, че за първи път е регистриран случай на 23 юни 2018 г. За случая в село Кости от 04 юни няма и думичка.Още по-интересна е информацията, която е подал Дамян Илиев. Благодаря на приятелите от Германия, които предоставиха тази ценна информация.Ето и   към световната информационна система за достоверност:\" \r\n\r\n \r\n \n\t\t\t\t\t\t", "date": "2018.07.18", "title": "Байрактаров: Водачът на протестите Караколев е човек на Цв.Цв. и длъжник със стотици левове! (СНИМКИ)"}
{"url": "http://www.bnews.bg/article/245474-kakvo_postignaha_dnes_protestirashtite_v_sofiya_nishto", "text": "\n Няма връзка между исканията на протестиралите днес в София животновъди и проблемите на хората в Странджа, чиито стада бяха избити заради съмнения за чума. Това заяви в студиото на „Лице в лице” депутатът Бюрхан Абазов от ДПС. \r\n\r\n „Какво постигнаха протестиращите във връзка със заболяването? Отговорът е „Нищо”. Получиха 5 лв., нима получиха по-висока изкупна цена на млякото или на агнешкото месо?”, коментира още той. \r\n\r\n Според него в целия сюжет властта се е държала предвидимо: „Нагло и арогантно поведение пред дребните животновъди в селата, отстъпчиво поведение пред протестиращите и вадене на допълнителни пари при събирането на трима души пред Министерския съвет”. \r\n\r\n Абазов е на мнение, че уволнението на зам.-министър Цветан Димитров е доказателство за провала на управляващите в сектор „Животновъдство”. \r\n\r\n По думите му едва сега се случва това, което е трябвало да стане още с първите доказани случаи на чумата от преди 2 седмици – заграждане на селата, дезинфекциране, пунктове по кръстовищата. Депутатът отбеляза, че за такива ситуации има предварително разписан план и „полувоенизирана” система, която обаче явно не е сработила. \r\n \n\t\t\t\t\t\t", "date": "2018.07.18", "title": "Какво постигнаха днес протестиращите в София? Нищо."}
{"url": "http://www.bnews.bg/article/245473-sasht_obmislya_novi_tarifi_tozi_pat_varhu_vnosa_na_uran", "text": "\n Съединените щати обмислят налагане на тарифи върху внос на уран, съобщават Forexlive и \"Блумбърг\". \r\n\r\n Търговският секретар на САЩ Уилбър Рос потвърди разпространяваната през последните дни информация. \r\n\r\n Рос каза, че Вашингтон разследва дали вносът на уран е заплаха за националната сигурност. Разследването може да доведе до налагане на тарифи върху вноса на гориво за атомните централи. Те ще засегнат целия сектор. \r\n\r\n Министерството на търговията съобщи, че двете компании Ur-Energy Inc. и Energy Fuels Inc. са внесли искане за провеждане на проверка на вноса на уранв САЩ. Те твърдят във внесените през януари документи, че доставките от чужбина вредят на производството в страната. \r\n\r\n Смята се, че САЩ имат огромен запас от уран за оръжия за масово поразяване. \r\n\r\n По-рано днес \"Уолстрийт джърнъл\" писа, че се строи завод за превръщане на плутоний за ядрени оръжия в ядрено гориво. \r\n\r\n Вестникът пише, че през 2007 г. официални представители са съобщили, че заводът ще струва 4,8 милиарда долара и ще бъде завършен до 2016 г. Сега енергийното министерство е изчислило, че разходите са 17,2 милиарда долара и ще е необходим период до 2048 г. \r\n\r\n Около 50% от вноса на уран в САЩ е от Канада и Казахстан, следвани от Австралия, Русия и Узбекистан. Почти 90% от доставения за американските реактори уран през 2016 г. е от чужбина. \r\n \n\t\t\t\t\t\t", "date": "2018.07.18", "title": "САЩ обмисля нови тарифи, този път върху вноса на уран"}
{"url": "http://www.bnews.bg/article/245436-sestrata_na_fatik_se_hvali_s_mlado_gadzhe", "text": "\n С ново гадже се хвали сестрата на Филип Найденов — Фатик — Марта Тюркмен \r\nМелтем, както е истинското име на блондинката, неотдавна бе засечена да пазарува в столичен магазин за хранителни стоки. Дамата бе облечена в черна рокля и клин, като носеше и синьо сабо, пише „България днес”. По всичко личи, че блондинката е загърбила миналото и е устремила поглед напред, към бъдещето. След раздялата с дългогодишния си мъж, тя очевидно се е справила със самотата. \r\nПрипомняме ви, че бившият мъж на Дениз Тюркмен, бе изгонен от България заради заплаха за националната сигурност. Дори му бе забранено да се връща в страната за 10 години напред. \r\n  \r\n \n\t\t\t\t\t\t", "date": "2018.07.18", "title": "Сестрата на Фатик се хвали с младо гадже "}
{"url": "http://www.bnews.bg/article/245465-barekov_na_petdnevno_poseshtenie_v_kongresa_senata_i_beliya_dom", "text": "\n Евродепутатът Николай Бареков е на петдневно посещение във Вашингтон като част от делегацията на Европейските консерватори и реформисти. Част от представителството на консерваторите са още председателят на ЕКР Саид Камал, зам.-председателят на ЕКР Джефри ван Орден и председателят на АКРЕ Ян Захрадил. \r\n\r\n Европейските депутати са провели редица срещи в Конгреса, предстоят такива в Сената и Белия дом. По време на посещението в Конгреса ключова дискусия е проведена с председателя на Комисията по вътрешна сигурност на САЩ Майкъл Маккоул. С него консерваторите са обсъдили въпроси, свързани със сигурността на Балканите, отношенията с Русия, отношенията между САЩ и Европа и в частност отношенията между САЩ и България, бъдещето на НАТО, стената на президента на САЩ Доналд Тръмп срещу Мексико и други. \r\n\r\n Акцент е бил поставен и върху листа „Магнитски”. Среща е била проведена и с Дон Бейкън, бивш военнослужещ в Ирак от американските „Еър форс”. В чест на делегацията в края на посещението на Конгреса е била организирана официална вечеря. По време на нея консерваторите, начело с Николай Бареков, са провели дискусия с председателя на Комисията за Европа Джо Уилсън. \r\n\r\n През утрешния ден на делегатите им предстои среща от особено значение с петима от съветниците на президента Доналд Тръмп. \r\n\r\n \r\n \n\t\t\t\t\t\t", "date": "2018.07.18", "title": "Бареков на петдневно посещение в Конгреса, Сената и Белия дом"}
{"url": "http://www.bnews.bg/article/245429-emiliya_i_bivshata_na_zhorzh_bashur_lika_prilika", "text": "\n Животът на фолк певицата Емилия все повече заприличва на сюжет за турски сериал. \r\n\r\n Звездата имаше дълга и трудна връзка с чалга разбивача Коко Диневе. Точно когато роди второто си дете от него, двамата се разделиха, пише „Галерия“. Наяве излезе страстната любов на Емилия с милионера Жорж Башур. Двамата тъкмо официално обявиха аферата и синът на бизнесмена загина в тежка катастрофа, от която по ирония на съдбата татко му и Емилия оцеляха, но в суматохата никой не се сещаше за майката на отишлото си момче. \r\nТя всъщност е първата любов на богаташа, казва се Екатерина и е родена в Москва. Визията й е впечатляваща – светла кожа, руси коси и проникващ до дъното на душата поглед. Рускинята живее от десетилетия в България, а през 90-те години на миналия век записва право в Софийския университет, където се запознава с Башур. \r\nДвамата се влюбват от пръв поглед. Женят се малко след това се ражда синът им. Животът им все пак не тече по мед и масло и двамата се развеждат преди няколко години. Въпреки това тя запазва фамилията си и двамата запазват добри отношения заради сина им Феди. \r\nЛюбопитно е, че Екатерина е лика-прилика с новата избраница на мъжа си. Отношенията между двете тънат в мистерия, но след смъртта на момчето Емилия записа песен в негова чест и обяви, че семейството му е дало картбланш за парчето. По това време рускинята качи клип в профила си в социалната мрежа, в в който се къпе в басейна на луксозна къща. Видеото предизвика истински шок и малко след това бе изтрито. \r\n \n\t\t\t\t\t\t", "date": "2018.07.18", "title": "Емилия и бившата на Жорж Башур - лика-прилика"}
{"url": "http://www.bnews.bg/article/245463-parite_i_ostavkite_prekratiha_protestite_na_zhivotnovadite", "text": "\n Всичко, което искахме, всички наши искания бяха удовлетворени. Получихме оставките, които искахме. Това съобщи Симеон Караколев, председател на Националната овцевъдна и козевъдна асоциация на протеста пред Министерски съвет, предаде БГНЕС. \r\n\r\n \"Нашето искане беше 20 лева де минимис, това, което получаваме е 15 лева. Всички компенсации за наредба 3 ще бъдат изплатени в бюджета за 2019 г. Средствата, предвидени за 2018 г. ще бъдат изплатени в срок. Нашите протести приключват в момента, в който са ни удовлетворени исканията\", каза още Караколев. \r\n\r\n Той подчерта, че са удовлетворени исканията им за оставки. Премиерът Бойко Борисов освободи зам.-министър и още трима чиновници заради чумата по животните. Уволнените са зам.-министърът на земеделието, храните и горите Цветан Димитров, директорът на дирекция „Животновъдство“ Златка Възелова, директорът на Дирекция „Директни плащания и идентификация на земеделските парцели“ Георги Праматаров, както и съветникът на министъра Бойко Синапов. \r\n\r\n Само два часа по-рано животновъдите буквално щяха да нахлуят в министерски съвет и заплашваха с гражданско неподчинение, ако няма оставки.  \r\n \n\t\t\t\t\t\t", "date": "2018.07.18", "title": "Парите и оставките прекратиха протестите на животновъдите"}
{"url": "http://www.bnews.bg/article/245470-final_delio_rosi_aut_ot_levski", "text": "\n Италианецът Делио Роси вече не е треньор на Левски! Специалистът си тръгва от клуба, след като се провали гръмко в Лига Европа и отпадна още в първи предварителен кръг от лихтенщайнския Вадуц. \r\n\"Разделихме се с Делио Роси по взаимно съгласие\", каза Спас Русев пред \"Дарик Радио\". \r\n\r\n Днес Роси имаше дълга среща с боса на \"сините\", след която стана ясна раздялата. С треньора си тръгва и целия италиански треньорски щаб. \r\n\r\n Към този момент има няколко спрягани имена за поста треньор на Левски. Стойчо Стоев и Ясен Петров са сред фаворитите. \r\n\r\n Делио Роси пристигна в Левски на 4 август 2017 година. Под негово ръководство \"сините\" завършиха на трето място в Първа лига и играха финал за Купата на България, кото бе загубен след дузпи от Славия. Тимът от \"Георги Аспарухов\" успя да се класира за Лига Европа, след като игра бараж с Черно море, който бе спечелен с 4:1. \r\n \n\t\t\t\t\t\t", "date": "2018.07.18", "title": "Финал: Делио Роси аут от \"Левски\"!"}
{"url": "http://www.bnews.bg/article/245469-osadiha_nachalnik_na_zemedelie_i_gori_za_bezstopanstvenost", "text": "\n  Вчера, 17.07.2018 г., състав на Софийски апелативен съд е потвърдил осъдителна присъда спрямо Ю. Пиперкова, бивш началник на общинска служба „Земеделие и гори“ – гр. Берковица, за извършена безстопанственост. \r\n\r\n Досъдебното производство срещу подсъдимата е било образувано през 2013 г. от Специализирано звено „Антикорупция“ при Софийска градска прокуратура за извършеното от нея длъжностно престъпление. Три години по-късно тя е била осъдена от Окръжен съд – Монтана за извършена от нея непредпазлива безстопанственост. На свой ред присъдата е била протестирана от Окръжна прокуратура – Монтана в частта, касаеща формата на вината, с искане подсъдимата да бъде призната за виновна за умишлено извършено от нея престъпно деяние. \r\n\r\n През 2003 г. Ю. Пиперкова била назначена на длъжност „началник“ в Общинска служба „Земеделие и гори“ – гр. Берковица. В периода 12.06.2004 г. – 28.07.2004 г. тя не положила достатъчно грижи за възложената й работа и от това бездействие последвали значителни щети за Министерството на земеделието и горите – Държавно лесничейство Берковица и Община Берковица, съобщиха от държавното обвинение. \r\n\r\n Въпреки, че била длъжна, подсъдимата не осъществила представителството на Общинската служба пред съда по образувано гражданско дело, касаещо възстановяване на земи на учреденото през 2001 г. Българско училищно настоятелство – Берковица. Въпросната организация претендирала да й бъде признато право на собственост на земеделски имоти, принадлежали по нотариален акт от 1924 г. на настоятелство, развивало своята просветна дейност в началото на 20-ти век и впоследствие закрито. \r\n\r\n Регистрираното през 2001 г. сдружение не било правоприемник на съществувалото до 1951 г. „Българско училищно настоятелство“ – гр. Берковица. В новосъздадената организация Пиперкова била член на Управителния съвет. \r\n\r\n В качеството си на началник в Общинска служба „Земеделие и гори“ – гр. Берковица подсъдимата не само не потърсила квалифицирана юридическа помощ и не уведомила Областната дирекция „Земеделие и гори“ за случая, въпреки че заявените за възстановяване земи били значителни, но и не обжалвала пред компетентния съд постановеното неблагоприятно за държавния орган съдебно решение. \r\n\r\n В резултат на това стопанисваните от Общината и Министерството земеделски земи – гори и пасища в местностите „Здравченица“, „Локвите“, „Кориите“, „Щърковица“, „Метериза“ и „Бали ефенди“, чиято обща пазарна оценка възлиза на 4 640 000 лева, били възстановени на новоучреденото през 2001 г. Българско училищно настоятелство – Берковица. Именно престъпното бездействие на подсъдимата е довело до облагодетелстване на сдружението, в което тя е била член на Управителния съвет. \r\n\r\n С присъдата на Софийския апелативен съд Ю. Пиперкова е била призната за виновна за умишлено извършена от нея безстопанственост – по чл. 219, ал. 4, вр. ал. 3, вр. ал. 1 от Наказателния кодекс, за което й е било наложено наказание от шест месеца „лишаване от свобода“ с тригодишен изпитателен срок. \r\n \n\t\t\t\t\t\t", "date": "2018.07.18", "title": "Осъдиха началник на \"Земеделие и гори\" за безстопанственост"}
{"url": "http://www.bnews.bg/article/245475-pomnite_li_pishtalov_s_umorenite_ot_stud_kone_globyavat_go_s_21_bona", "text": "\n Шест наказателни постановления издаде Областната агенция по контрол на храните в Кюстендил на фермера Петър Пищалов, който през зимата изостави в снега и студа в Осоговския балкан стадото си от около 70 изгладнели коне. Общият размер на глобите е близо 21 000 лева. \r\n\r\n 39-годишният фермер Пищалов е глобен за нехуманно отношение към животните, за неиздадено разрешително да транспортира конете си в планината, както и че няма надлежно издадена документация да открие животновъден обект там. \r\n\r\n Чака се постановление на районната прокуратура дали при някои от нарушенията, установени от проверката на ветеринарните служби, Пищалов е проявил умисъл и следва ли да носи наказателна отговорност. \r\n\r\n Някои от наказателните постановления той обжалвал  в съда. \r\n\r\n Същевременно част от конете му са свалени от планината, след като няма нормативно спазени изисквания да ги държи там. \r\n\r\n Планинари и членове на неправителствени екоорганизации намериха през февруари трупове на умрели от в студа коне. Тогава някои от тях обявиха, че има десетки трупове, но впоследствие се оказа, че само три коня са замръзнали в преспите. \r\n\r\n Докато случаят се разследваше от зоополицията и от екипи на агенцията по контрол на храните, в стадото се родиха малки кончета, предаде БНР. \r\n \n\t\t\t\t\t\t", "date": "2018.07.18", "title": "Помните ли Пищалов с уморените от студ коне? Глобяват го с 21 бона!"}
{"url": "http://www.bnews.bg/article/245468-gerb_v_palen_proval_s_aktsiyata_si_za_vrashtaneto_na_detsata_v_uchilishte_mvr_sashto_se_namesva", "text": "\n Две хиляди от общо 24-те хиляди деца, върнати в училище през миналата година, са го напуснали отново. Други 12 хиляди пък са отпадналите през последната учебна година, отчете министърът на образованието Красимир Вълчев на заседание по проблема. \r\n\r\n Съвместните екипи започват отново обходите, за да търсят отпадналите деца и да ги върнат в училище, съобщи министър Вълчев. \r\n\r\n „От тези 12 хиляди, около четири хиляди са в страната, близо десет хиляди са открити, но въпреки всички усилия не са успели да бъдат записани, продължава да се работи с тях“, каза той. \r\n\r\n За осем хиляди се знае, че са напуснали страната заедно с родителите си. Държавата ще се опита да открие информация дали учат в чужбина. \r\n\r\n „Уважавайки правото на свобода на движение на техните родители да си търсят работа в други държави, дали е спазено и правото им да  получат образование“, каза заместник образователният министър Деница Сачева. \r\n\r\n МВР ще участва отново. „А не след това да преследваме престъпници“, каза вътрешният министър Валентин Радев. И без това към момента и с този шеф МВР трудно гони престъпниците... \r\n\r\n   \r\n \n\t\t\t\t\t\t", "date": "2018.07.18", "title": "ГЕРБ в пълен провал с акцията си за връщането на децата в училище, МВР също се намесва"}
{"url": "http://www.bnews.bg/article/245471-izbraha_go_decho_dechev_e_noviyat_shef_na_nzok", "text": "\n Парламентарната здравна комисия одобри единодушно кандидатурата на Дечо Дечев за управител на Здравната каса. По време на изслушването той заяви, че една от най-важните промени, които ще предприеме, е реформа в лекарствената: \r\n\r\n \"В резултат на ежегодно повишаващия се ръст на разходите, главно за тъй наречените \"иновативни лекарства\" се достигна до процентно отношение между тях и разходите за болнична помощ, непознати за никоя цивилизована държава. Предлагам на базата на международни признати критерии и ръководства за лечение да се остойностява лечението с най-висока ефикасност, която да стане референтна за дадената диагноза\". \r\n\r\n Д-р Дечев предлага и обединяване на Комисията за лечение в чужбина и Фонда за лечение на деца с Касата заради непрескъснатите проблеми за пациените, свързани с лечението в чужбина: \r\n\r\n \"В момента, колкото и да е парадоксално, близо 80 процента от разходите не отиват при екипа, извършил лечението. Тези суми се изразходват главно за логистика, придружители, печалба за болниците, в които се извършва лечението, и различни посредници лобисти. Тогава, когато има недостиг на капацитет за решаване на даден казус, същият да се реши на територията на България, като бъдат поканени съответни професионалисти от чужбина\". \r\n\r\n До три месеца д-р Дечев се ангажира да предложи мерки по тези точки. \r\n\r\n По време на изслушването той подчерта, че най-важните промени, които ще предприеме, са реформа в лекарствената политика и обединяване на Комисията за лечение в чужбина и Фонда за лечение на деца със Здравната каса, предаде БНР. \r\n \n\t\t\t\t\t\t", "date": "2018.07.18", "title": "Избраха го - Дечо Дечев е новият шеф на НЗОК"}
{"url": "http://www.bnews.bg/article/245472-darenieto_na_otbora_na_harvatiya_falshiva_novina_i_sotsialen_eksperiment", "text": "\n Възхитителното писмо, с което Златко Далич обявява, че хърватският национален отбор дарява 23 милиона евро на детска фондация, се оказа измислено. \r\n\r\n То беше публикувано от редица хърватски и български медии (сред които и BNews) и предизвика възторг в социалните мрежи, не само заради голямата сума, а и заради острите думи към хърватските политици. В изфабрикуваното писмо се казваше, че футболистите отказват да се снимат с политици и им забраняват да използват успеха им за реклама, защото са корумпирани. \r\n\r\n Фалшивата новина тръгва от фейсбук страницата Hrvatska nogometna reprezentacija. Буквално това означава \"национален отбор на Хърватия по футбол\", че това е официалната страница на Хърватския футболен съюз. Тя обаче се казва Hrvatski nogometni savez и в нея няма такова писмо. \r\n\r\n По-задълбочена проверка показва, че писмото е социален експеримент, публикуван още в петък от някой си Игор Премужич. \r\nТой е публикувал текста в своя фейсбук профил, като още в началото на текста е подсказал, че става въпрос за мистификация. Постът обаче се появява на страницата Hrvatska nogometna reprezentacija без тези подсказки. \r\n\r\n Следва лавионообразен ефект, подобен на знаменитата реч на гръцкия премиер Папандреу, измислена от neverojatno.wordpress.com. \r\n\r\n Той е подсилен и от факта, че в основата си новината има нещо вярно. На няколко пъти различни различни хърватски футболисти и треньора им обявиха, че ще дарят премиите си от Световното първенство. Става въпрос обаче за значително по-малка сума от споменатите в писмото 23 милиона евро. 23 млн. е цялата сума, която се полага за участието на Хърватия, но по-голямата част от нея отива в Хърватския футболен съюз, така че нито Далич, нито футболистите могат да се разпореждат с нея. \r\n\r\n Въпреки обещанията, дадени преди време, към момента няма сигурно свидетелство някой от футболистите или треньорът да е направил дарение. \r\n\r\n \"Експериментът ми показа, че хората не четат докрай постовете във фейсбук\", пише Игор Премужич, визирайки това, че в края на текста изрично е посочил, че той е авторът на писмото. \r\n\r\n Въпреки, че той прави опровержението си още в събота следобед, вълната от препечатвания продължи и днес, като включва не само хърватски и български, но и редица международни медии. \r\n \n\t\t\t\t\t\t", "date": "2018.07.18", "title": "Дарението на отбора на Хърватия - фалшива новина и социален експеримент"}
{"url": "http://www.bnews.bg/article/245460-yunker_se_obyasnyava_zashto_se_klatil_shvanal_mu_se_krakat", "text": "\n Председателят на Европейската комисия Жан-Клод Юнкер даде днес пресконференция, точно седмица след като се появи на обществено събитие в Брюксел в странно състояние. Пресконференцията бе посветена на постиженията на неговия \"план Юнкер\" за инвестиции в ЕС. Попитан какво се е случило миналата седмица и дали наистина е бил пиян, или е имал спазми на ишиаса, както обясни по-рано негов говорител, Юнкер заяви, че кракът му се е схванал. В добра форма съм, има много по-важни неща от моето здраве. Честно казано, нямам време да се занимавам с такива дреболии. \r\n\r\n Наистина съм впечатлен колко внимание се обръща на незначителни неща и настоявам за уважение. Учудващо е колко много хора са специалисти по здравословното ми състояние, коментира Юнкер. Той заяви, че не го интересува наследството, което ще остави, защото то било като поезията - говорело само за себе си. Попитан какво ще каже на президента на САЩ Доналд Тръмп при срещата им идната седмица във Вашингтон, председателят на ЕК поясни, че ще повтори тезите, които е изложил на срещата на Г-7 в Канада. По неговите думи изглежда има нужда Тръмп да чуе отново, че търговията в ЕС е свързана с единния пазар под надзора на ЕК и изключва възможността от двустранни договорености с отделни държави от Общността. \r\n  \r\n \n\t\t\t\t\t\t", "date": "2018.07.18", "title": "Юнкер се обяснява защо се клатил - схванал му се кракът"}
{"url": "http://www.bnews.bg/article/245462-vtoriyat_zemedelski_ministar_valentin_radev_kaza_kakvo_shte_stane_utre_s_zhivotnite_v_strandzha", "text": "\n От утре умъртвяването на животните в огнищата на зараза ще бъде възстановено. Това съобщи министърът на вътрешните работи Валентин Радев след заседанието на Оперативния щаб за борба с чумата по животните. Той за пореден път се изявява като втори министър на земеделието и говори от името на Порожанов. \r\n\r\n \"Започваме със стадото на баба Дора\", отсече Радев. \r\n\r\n Полицейското присъствие в съответните региони ще бъде засилено. Усилено ще бъде и присъствието на униформени служители по границите.  \r\n\r\n Валентин Радев допълни, че по сухопътната граница между България и Румъния се изгражда ограда от бодлива тел, за да не могат заразени с чума животни да влязат у нас. \r\n \n\t\t\t\t\t\t", "date": "2018.07.18", "title": "Вторият земеделски министър - Валентин Радев, каза какво ще стане утре с животните в Странджа"}
{"url": "http://www.bnews.bg/article/245456-izvanredno_boyko_zamazva_ochite_na_protestirashtite_uvolni_zam_ministara_na_zemedelieto_i_oshte_trima_chinovnitsi", "text": "\n Със заповед на министър-председателя Бойко Борисов от длъжността заместник-министър на земеделието, храните и горите е освободен Цветан Димитров. Решението на премиера е взето след срещата на министъра на земеделието, храните и горите Румен Порожанов с представители на протестиращите животновъди. Това съобщиха от правителствената пресслужба. \r\n\r\n Министър-председателят Борисов разпореди на министър Порожанов да освободи също така директорa на дирекция „Животновъдство“ Златка Възелова, директорa на Дирекция „Директни плащания и идентификация на земеделските парцели“ Георги Праматаров, както и съветника на министъра Бойко Синапов. \r\n\r\n Незасегнати останаха Порожанов и шефа на БАБХ Дамян Илиев. Протестите дали ще спрат?! \r\n \n\t\t\t\t\t\t", "date": "2018.07.18", "title": "ИЗВЪНРЕДНО: Бойко замазва очите на протестиращите - уволни зам.-министъра на земеделието и още трима чиновници!"}
{"url": "http://www.bnews.bg/article/245432-cholata_vze_detsata_si_ot_irena_milyankova", "text": "\n Съденият за сводничество Росен Чолов-Чолата е взел децата от Ирена Милянкова, научи „Галерия“. Бившият съпруг на моделката сам предложил да гледа четирите им наследници, след като се появи шестото дете на Милянкова. \r\n\r\n Многодетната майка била изключително благодарна за помощта на бившия си, тъй като безсънните нощи с бебето и грижите за останалите 5 деца й идвали в повече. \r\n\r\n Шестото дете на Милянкова се роди на 8 юли и се казва Лиляна. Момиченцето е втора рожба на моделката от новия й съпруг Никола Чолаков. Брокерът е изключително всеотдаен съпруг и баща, но заради натоварения си график, не може да помага пълноценно на жена си. Освен това, той има още две деца от първия си брак. Така общата бройка от 8 наследници се оказала твърде голям залък за семейството. \r\n\r\n „Ирена е печена и нямаше да има проблем. За съжаление Лиляна се оказа доста своенравна и плаче по цели нощи. Никой не може да спи“, разказвал Никола пред приятели. Именно в този труден момент се появил бившият на Милянкова и предложил да гледа децата си за известно време. \r\n\r\n Всъщност Росен Чолов е взел при себе си само трима от наследниците, тъй като най-голямата – Мелани Роуз, е вече на 16 г. и щяла да помага на майка си в грижите за новороденото. 7-годишният Филип Себастиян, 10-годишната Натали Роуз и 15-годишният Уилям с радост отишли да поживеят при татко си, когото отдавна не били виждали.  \r\n\r\n С този жест Чолов недвусмислено показал на Ирена, че вече не таи лоши чувства. \r\n \n\t\t\t\t\t\t", "date": "2018.07.18", "title": "Чолата взе децата си от Ирена Милянкова"}
{"url": "http://www.bnews.bg/article/245457-ek_udari_golyama_globa_na_gugal_za_zloupotreba_s_monopolno_polozhenie", "text": "\n \r\nGооglе бe глoбeнa c $5,1 милиapдa (€4,34 милиapдa) в cpядa oт Eвpoпeйcĸaтa ĸoмиcия зapaди злoyпoтpeбa c мoнoпoлнo пoлoжeниe нa пaзapa нa мoбилнитe тeлeфoни. Cyмaтa e пpиблизитeлнa дo гoдишнaтa внocĸa нa Xoлaндия в oбщия eвpoпeйcĸи бюджeт. \r\n\r\n Caнĸциятa e peĸopднa зa цeлия cвят и e дaлeч пo-гoлямa oт пpeдxoднaтa нaй-гoлямa - €2,4 милиapдa, нaлoжeнa пpeз минaлoтo лятo oтнoвo cpeщy Gооglе зapaди нeчecтнo пpeимyщecтвo нa ycлyгитe ѝ в peзyлтaтитe нa интepнeт тъpcaчĸaтa. Eвpoпeйcĸaтa ĸoмиcия пocoчи, чe Gооglе, ĸoятo пpитeжaвa и paзpaбoтвa мoбилнaтa oпepaциoннa cиcтeмa Аndrоіd, e нapyшилa aнтитpъcтoвoтo зaĸoнoдaтeлcтвo в cвoи cпopaзyмeния c пpoизвoдитeли ĸaтo Нuаwеі, Ѕаmѕung и дpyги. Дoгoвopитe изиcĸвaт oт пpoизвoдитeлитe дa вĸлючaт пpилoжeния нa Gооglе - ĸaтo тъpcaчĸaтa, интepнeт бpayзъpa Сhrоmе и дpyги пoдoбни, ĸaтo тaĸa тe пoлyчaвaт нeчecтнo пpeимyщecтвo cпpямo ĸoнĸypeнти. \r\n\r\n Koмпaниятa имa 90 дни дa пpeĸpaти извъpшвaнeтo нa нapyшeниeтo, ĸaтo в пpoтивeн cлyчaй щe ѝ бъдaт нaлoжeни oщe глoби. Hapyшeниeтo e пoдoбнo нa тoвa нa Місrоѕоft, ĸoятo пpeз 2004 г. плaти тoгaвa peĸopднитe €497 милиoнa зapaди Wіndоwѕ Меdіа Рlауеr, a пeт гoдини пo-ĸъcнo и oщe €561 милиoнa зapaди интepнeт бpayзъpa Іntеrnеt Ехрlоrеr. \"Gооglе e изпoлзвaлa Аndrоіd ĸaтo мeтoд дa зaтвъpди дoминиpaщoтo пoлoжeниe нa cвoятa интepнeт тъpcaчĸa\", зaяви eвpoĸoмиcapят Mapгpeт Becтaгep. Oтдaвнa oчaĸвaнoтo peшeниe идвa в пoлитичecĸи дeлиĸaтeн пepиoд, в ĸoйтo EC и CAЩ ce нaмиpaт в ecĸaлиpaщ иĸoнoмичecĸи ĸoнфлиĸт. Уcлyгитe нa Gооglе ca изĸлючитeлнo пoпyляpни cpeд пoтpeбитeлитe, a цeнaтa нa aĸциитe, пeчaлбaтa и пpиxoдитe пpoдължaвaт дa pacтaт. \r\n\r\n Πpeз пpeдxoднaтa гoдинa ca пpoдaдeни 1,25 милиapдa тeлeфoнa c oпepaциoннaтa cиcтeмa нa Gооglе, a пpиxoдитe нa ĸoмпaниятa-мaйĸa Аlрhаbеt дocтигaт $111 милиapдa. Toвa oзнaчaвa, чe ĸoмпaниятa e ocъщecтвилa пpoдaжби, ĸoитo дa пoĸpият глoбaтa, зa eдвa 17 дни пpeз 2017 г. Oтдaвнa Gооglе oпиcвa Аndrоіd ĸaтo плaтфopмa c oтвopeн ĸoд, ĸoятo пpoизвoдитeлитe нa ycтpoйcтвa мoгaт дa пoлзвaт и пpoмeнят cпopeд нyждитe cи. Eвpoпeйcĸaтa ĸoмиcия oбaчe oтĸpи, чe нe вcичĸo e тoлĸoвa пpeĸpacнo, ĸoлĸoтo ĸoмпaниятa гo oпиcвa. Зa дa пoлyчaт дocтъп дo пocлeднитe вepcии нa Аndrоіd, пpoизвoдитeлитe тpябвa дa ce cъглacят дa нaпpaвят Gооglе Ѕеаrсh и Сhrоmе ycлyги пo пoдpaзбиpaнe нa ycтpoйcтвaтa, ĸoeтo oгpaничaвa възмoжнocттa дa ce пoлзвaт ycлyгитe нa ĸoнĸypeнти - ĸaтo DuсkDuсkGо, ĸoятo нaбиpa пoпyляpнocт зapaди пoдxoдa cи ĸъм личнитe дaнни нa пoтpeбитeлитe, или пъĸ Fіrеfох. EK дoпълвa, чe Gооglе e пpeдocтaвялa и финaнcoви cyбcидии нa пpoизвoдитeли, ĸaĸтo и нa тeлeĸoми, зa дa пpиopитизиpaт ycлyгитe ѝ, съобщава Money.bg. \r\n\r\n Ocвeн тoвa ĸoмпaниитe ca пoдпиcвaли cпopaзyмeния, cпopeд ĸoитo нe мoгaт дa пpoдaвaт ycтpoйcтвa c мoдифициpaни вepcии нa Аndrоіd, ĸoитo нe вĸлючвaт пpилoжeниятa нa Gооglе, ĸoeтo пpoтивopeчи ocтpo нa твъpдeниятa нa aмepиĸaнcĸия тexнoлoгичeн гигaнт зa oтвopeнaтa пpиpoдa нa coфтyepa. B ĸpaйнa cмeтĸa, ĸaзвaт влacтитe, Gооglе e нaлoжилa тaĸивa ycлoвия, ĸoитo ĸoмпaниитe в твъpдe нacитeния пaзap, ĸъдeтo мapжът e твъpдe мaлъĸ, нe мoгaт дa oтĸaжaт. \r\n  \r\n \n\t\t\t\t\t\t", "date": "2018.07.18", "title": "ЕК удари голяма глоба на Гугъл за злоупотреба с монополно положение"}
{"url": "http://www.bnews.bg/article/245458-otborat_na_harvatiya_napravi_izklyuchitelen_zhest_kam_detsa_v_neravnostoyno_polozhenie", "text": "\n Футболистите и спортно-техническият щаб на световния вицешампион Хърватия направиха изключителен жест към деца в неравностойно положение. \r\n\r\n Селекционерът Златко Далич, Лука Модрич, Иван Ракитич и останалите играчи дариха всички 23 милиона евро, които спечелиха от Мондиала в Русия на фондация. \r\n\r\n Далич излезе с прочувствено послание в социалните мрежи, което бе публикувано на официалната страница на хърватската федерация във \"Фейсбук\": \r\n\r\n \"Световното първенство в Русия показа, че в света на футбола имаме равни шансове с най-големите. Имаме талантливо поколение от велики футболисти, които са готови да работят здраво, за да успеят. Те могат да успеят, когато имат цялата помощ и подкрепа, които да ги водят към върховете. Това поколение постигна много, достигна до върха на света. Защото са големи футболисти, но и големи личности. Тук не става дума за числеността на нацията, нито за бюджета ни, нито за стадионите, нито за околната среда. Просто това поколение хърватски футболисти може да стигне до световната титла. \r\n\r\n И все пак аз не пиша тези редове за отбора. Пиша за трудната ситуация в Хърватия. \r\n\r\n Днес Хърватия е най-бедната страна в Европейския съюз. Държава, която се управлява от лоши хора, които са членове на престъпни организации. Хората в Хърватия са на прага на бедността и мизерията. През последните 20 години милиони хървати напуснаха пределите на родината. Днес пенсионерите в Хърватия не могат да си позволят дори основните потребности, съдебната власт е корумпирана и защитава богатите, здравеопазването е в колапс, младите не могат да си платят образованието. Въпрос на време е държавната система да се разпадне, а ситуацията вече е нетърпима. \r\n\r\n Искам да кажа на всички политици и представители на властите, които доведоха моите сънародници до ада на мизерията, безнадежността и бедността, да не се доближават до националния отбор по футбол. Не сте добре дошли в съблекалнята, не искаме да се снимаме с вас, не искаме да ви стискаме ръцете. Вие сте точно тези, които направиха хърватите най-бедните хора в Европа. Вие създадохте невъзможни условия за живот. \r\n\r\n Най-важните представители на Хърватия са децата. А в Хърватия има деца, които не са виждали морето. Хърватия има хиляди километри брегова ивица, а тези деца дори не са я виждали. Имаме болни деца и такива, които гладуват, защото родителите им са безработни и не могат да си позволят да купят дори храна. Имаме хиляди декари пуста земя. \r\n\r\n Хората, които направиха това не са добре дошли при нас, при националния отбор. Искаме да уважите решението ни и да не обличате екипи на националния отбор, да не си приписвате заслуги към националния отбор. Не искаме хората в Хърватия да свързват този отбор с вас. \r\n\r\n Всички футболисти, както и треньорския щаб, ще дарим всички приходи от Мондиала в Русия на специален фонд за децата на Хърватия. Фондът ще финансира празници, ще води деца на море. Хърватските футболисти са част от народа на Хърватия и ще направят всичко, което е по силите им, за да направят по-добър живота в страната. Искаме всички деца да имат възможност да прекарат по една седмица на хърватското крайбрежие. И това е най-малкото, което можем да направим. \r\n\r\n Обещаваме пред всички хървати, че ще направим всичко възможно националният отбор да стане световен шампион. С ваша помощ и с вашата подкрепа. \r\n\r\n Да живее Хърватия!\", написа треньорът на “шахматистите”, предаде БТВ. \r\n \n\t\t\t\t\t\t", "date": "2018.07.18", "title": "Отборът на Хърватия направи изключителен жест към деца в неравностойно положение!"}
{"url": "http://www.bnews.bg/article/245433-naum_shopov_shari_8_bona_za_silikonovi_tsitsi_na_gadzheto_si", "text": "\n Звездата от \"Откраднат живот\" Наум Шопов от няколко дни се радва на силиконовите придобивки на годеницата си Теа Минкова. \r\n\r\n Екранният д-р Тасев неотдавна завърши медицина и смята да практикува като пластичен хирург, но не се престрашил сам да напомпа пазвата на изгората си, а се е доверил на опитен пластичен хирург, пише ПИК, позовавайки се на свои източници. \r\n\r\n Стройната Теа отдавна си мечтаела за по-сочни гърди, тъй като природата я е дарила с невероятна красота, но не е била особено щедра в областта на бюста. Малките гърди на Минкова не притеснявали Наум Шопов. Д-р Тасев по не бил цицоман, макар че занапред ще помпа със силикон балконите на своите пациентки. \r\n\r\n Тъй като Теа и Наум винаги взимат решенията заедно, в крайна сметка Шопов дал зелена светлина на гаджето си към мечтания силикон. Още повече, че бива ли жената до един пластичен хирург да няма импланти?! \r\n\r\n Близки до двойката издават, че Теа се е напомпала с по 400 кубика във всяка гърда. На последните й снимки в социалните мрежи брюнетката позира с повече самочувствие, а разликата в бюста й преди и след като по нея и играл скалпелът е видим. \r\n \n\t\t\t\t\t\t", "date": "2018.07.18", "title": "Наум Шопов шари 8 бона за силиконови цици на гаджето си"}
{"url": "http://www.bnews.bg/article/245409-dzhastin_biybar_i_heyli_bolduin_s_chasovnitsi_za_280_000_snimka", "text": "\n Наскоро сгодилите се Джъстин Бийбър и Хейли Болдуин стигнаха нови висоти в това да засвидетелстват любовта си. Певецът сподели история в Instagram, в която показва новите придобивки на него и приятелката му.  На кадъра се виждат ръцете на Бийбър и Хейли, на които блестят еднакви дизайнерски часовници. „Аз и гаджето“ е написал Бийбър на кадъра. Според запознати, часовниците не са просто обикновени изделия, а са истински ювелирни шедьоври. Инкрустираните с диаманти аксесоари са на цена от $140 000 за брой. \r\n\r\n \r\n \n\t\t\t\t\t\t", "date": "2018.07.18", "title": " Джъстин Бийбър и Хейли Болдуин с часовници за  $ 280 000 (Снимка)"}
{"url": "http://www.bnews.bg/article/245452-gerb_i_patreotite_chisti_troykadzhii_reytingat_im_udari_danoto", "text": "\n Голямото хвалене и големите самооценки на управляващата коалиция, са балон с въздух , сочат последните социологически проучвания. \r\n\r\n Оценката за правителството на ГЕРБ и Обединените патриоти към юли 2018 г. е 3,4 по шестобалната система. Това ги прави чисти тройкаджи, дори нямат три и половина, поне да наклонят към четворката. \r\n\r\n Това сочат данните на Центъра за анализи и маркетинг (ЦАМ). Националното представително проучване е направено в периода 3 юли-12 юли и в него са участвали 1021 пълнолетни граждани. \r\n\r\n Според изследването с най-висок рейтинг сред политиците остава президентът Румен Радев /61,3 процента доверие; 31,2 - недоверие/. Той е следван от омбудсманът Мая Манолова, в която доверието е 58,2 на сто, а недоверието е 30,9 на сто. \r\n\r\n На трета позиция е кметът на столицата Йорданка Фандъкова. Доверието в нея е 42,5, а недоверието е 40,3 на сто. Четвърти е премиерът Бойко Борисов, доверието в когото е 41,6 процента, а недоверието - 51,8 на сто. \r\n\r\n На пета позиция е вицепрезидентът Илияна Йотова с доверие от 40,9 на сто и недоверие - 48,1 на сто. Веднага след първата петица е поставен и популистът и мераклия за политически почести и слава -  Слави Трифонов.. Той е включен в рейтинга заради непрекъснатите информации, че ще се включи в политиката. В него имат доверие 38 процента от анкетираните, а недоверието към него е 48,8 на сто. \r\n \n\t\t\t\t\t\t", "date": "2018.07.18", "title": "ГЕРБ и патрЕотите  - чисти тройкаджии, рейтингът им удари дъното"}
{"url": "http://www.bnews.bg/article/245459-bsp_i_gerb_se_skaraha_koy_da_oglavi_komisiyata_za_bosiya_upravlyavashtoto_mnozinstvo_ne_iska_otgovornosti", "text": "\n Парламентът създаде единодушно със 109 гласа \"за\" Временна комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство. \r\n\r\n В понеделник председателят на Народното събрание Цвета Караянчева се срещна с Николай Колев-Босия и му предложи да се включи в работата на тази анкетна комисия и да прекрати гладната си стачка. Преди 35 дни Колев обяви гладна стачка в знак на протеста срещу корупция в автомобилната администрация при издаването на шофьорски книжки. \r\n\r\n Комисията се създава на паритетен принцип за срок от един месец. Тя се състои от петима народни представители - по един от всяка парламентарна група. Председател на анкетната комисия стана Станислав Иванов от ГЕРБ, а нейни членове са Иван Иванов /\"БСП за България\"/, Ихсан Халил от ДПС, Атанас Стоянов от \"Обединени патриоти\" и Андон Дончев от \"Воля\". \r\n\r\n В пленарната зала възникна спор между БСП и ГЕРБ кой да оглави комисията. Георги Свиленски от левицата предложи за председател Станислав Иванов от ГЕРБ. Той пък предложи Свиленски за председател с аргумента, че комисията трябва да се оглави от опозицията, която е основен коректив на управлението. \r\n\r\n \"Навън има човек, който гладува, реагирате с комисия, поемете отговорността, като я оглавите\", призова управляващите и Крум Зарков от \"БСП за България\". \r\n \n\t\t\t\t\t\t", "date": "2018.07.18", "title": "БСП и ГЕРБ се скараха кой да оглави комисията за Босия, управляващото мнозинство не иска отговорности!"}
{"url": "http://www.bnews.bg/article/245476-vizhte_kak_oblatsite_vliyayat_na_edno_psihichno_zabolyavane_i_koe_to", "text": "\n Учени от университета в Бингхамтън, щата Ню Йорк, установиха, че недостатъчната дневна светлина може да обостри симптомите на обсесивно-компулсивното разстройство, съобщи Лента като цитира сайта Юрик алърт. \r\n\r\n В по-северните географски ширини, където облачните дни през годината са повече, а слънчевите дни - по-малко, заболяването е по-широко разпространено. \r\n\r\n Обсесивно-компулсивното разстройство е психично заболяване, при което у болните се появяват натрапчиви мисли, свързани с тревожност. Засегнатите от заболяването се опитват да се избавят от въпросните мисли с помощта на повтарящи се ритуални действия. \r\nУчените изследвали данни за разпространението на обсесивно-компулсивното разстройство в различни региони и изяснили в кои географски ширини то е най-често срещано. \r\n\r\n В по-северните географски ширини по-малкото количество слънчева светлина води до несъгласуваност на циркадните ритми с денонощния цикъл. Това може да обостри симптомите на обсесивно-компулсивното разстройство у пациентите и да увеличи риска от появата му у здрави хора.  \r\n\r\n Известно е, че засегнатите от обсесивно-компулсивно разстройство трудно заспиват и спят по-дълго, за да компенсират загубените часове сън. Подобни закъсняващи циркадни ритми обострят протичането на заболяването. \r\n  \r\nПо мнението на учените, следващи изследвания ще допринесат да се разработят методи за лечение на обсесивно-компулсивно разстройство чрез нормализиране на съня. \r\n \n\t\t\t\t\t\t", "date": "2018.07.18", "title": "Вижте как облаците влияят на едно психично заболяване и кое то!"}
{"url": "http://www.bnews.bg/article/245477-mariya_zaharova_arestat_na_butina_tseli_da_namali_efekta_ot_sreshtata_v_helzinki", "text": "\n Руското външно министерство заяви днес, че арестът в САЩ на 29-годишната руска гражданка Мария Бутина по подозрения, че е руски агент, е извършен, за да се минимизира позитивният ефект от срещата на върха в понеделник между лидерите на Русия и САЩ в Хелзинки, предадоха Франс прес и ТАСС. \r\n\r\n \"С тревога приехме съобщенията за ареста на 15 юли в САЩ на руската гражданка Мария Бутина. Съдейки по публикуваните на сайта на Министерството на правосъдието на САЩ материали, тя е обвинена в нерегистрирана дейност като чуждестранен агент. Такива абсолютно изсмукани от пръстите претенции към нашата сънародничка изглеждат странно\", заяви говорителката на руското външно ведомство Мария Захарова. \r\n\r\n Тя подчерта, че Москва взима всички възможни мерки за защитата на правата и законните интереси на Бутина. \r\n\r\n \"Създава се впечатление, че ФБР вместо да се занимава с основните си задължения за борба с престъпността, изпълнява откровена политическа поръчка. Тази поръчка идва, както разбираме, от онези сили, които продължават да негнетяват русофобска истерия\", добави говорителката. \r\n\r\n Бутина, която е учила и живее във Вашингтон, и е основала руската обществена организация \"Право на оръжие\", беше арестувана в неделя. Обвинена е, че е действала по поръчение на високопоставен чиновник, работещ в Централната банка на Русия, включен неотдавна в американския санкционен списък, съобщава Ройтерс. \r\n\r\n Руската гражданка е влязла в САЩ със студентска виза. Обвинена е, че е установявала връзка с американци и е действала по нареждания на чуждо правителство с цел да се внедри в организации с влияние в американската политика, за да работи в интерес на Руската федерация. Според обвинителния акт една от тези организации е Националната асоциация на притежателите на огнестрелни оръжия, която отстоява правото на носене на оръжие. Бутина е в ареста и днес ще се яви за пръв път пред съдия. \r\n \n\t\t\t\t\t\t", "date": "2018.07.18", "title": "Мария Захарова: Арестът на Бутина цели да намали ефекта от срещата в Хелзинки"}
{"url": "http://www.bnews.bg/article/245445-tragediya_kamion_blasna_i_ubi_zhena_vav_varna", "text": "\n 79-годишна жена е загиналата при инцидента в кв. „Аспарухово”. Това съобщиха от ОДМВР - Варна. \r\n\r\n Жената е блъсната от товарен автомобил днес около обяд на ул. „Средец”. \r\n\r\n Автомобилът е управляван от 26- годишен мъж. Изясняват се причините и обстоятелствата, довели до инцидента, както и самоличността на загиналата. На място текат процесуално-следствени действия. \r\n  \r\n \n\t\t\t\t\t\t", "date": "2018.07.18", "title": "ТРАГЕДИЯ! Камион блъсна и уби жена във Варна!"}
{"url": "http://www.bnews.bg/article/245447-ekskluzivno_parlamentat_podkrepi_otdavaneto_na_kontsesiya_na_letishte_sofiya", "text": "\n Парламентът отхвърли проекторешението на \"БСП за България\" за прекратяване на действията по предоставяне на концесия на Летище София с 59 гласа \"за\", 95 \"против\" и 7 въздържали се. \r\n\r\n \"За\" прекратяване на процедурата гласуваха от левицата и от \"Воля\". \r\n\r\n От ГЕРБ, \"Обединени патриоти\" и ДПС бяха \"против\" и \"въздържал се\", с което на практика подкрепиха концесията на столичното летище. \r\n\r\n Министърът на транспорта, информационните технологии и съобщенията Ивайло Московски беше в пленарната зала по време на дебатите и призова политическите сили да подкрепят концесията на летището. Той посочи, че с това ГЕРБ изпълнява предизборната си програма. По думите му БСП отрича нормална европейска практика за управление на летищна инфраструктура. \r\n \n\t\t\t\t\t\t", "date": "2018.07.18", "title": "ЕКСКЛУЗИВНО! Парламентът подкрепи отдаването на концесия на Летище София!"}
{"url": "http://www.bnews.bg/article/245448-bdzh_shte_poluchi_do_100_mln_leva_za_novite_vlakove", "text": "\n „БДЖ-Пътнически превози“ ЕООД ще получи до 100 млн. лева целево финансиране през 2020 г. за новите влакове, предаде БГНЕС. \r\n\r\n Проектът за инвестиционен разход „Придобиване на нов подвижен състав за нуждите на „БДЖ-Пътнически превози“ ЕООД“ беше одобрен от правителството. \r\n \n\t\t\t\t\t\t", "date": "2018.07.18", "title": "БДЖ ще получи до 100 млн. лева за новите влакове"}
{"url": "http://www.bnews.bg/article/245402-aleks_raeva_se_otkaza_ot_mazhete", "text": "\n Актрисата, модел и певица Александра Раева се скъса да пътува цяло лято на яхта с приятелки, призна самата тя. Освен че се наслаждава на морската шир, красавицата най-обича да се гмурка и го прави с часове наред във водата. \"Няма нищо по-красиво и спокойно от подводните дълбини. Сякаш съм родена, за да живея в дълбокото\", смее се красавицата, която и това лято е загърбила мъжете в живота си. \r\n \n\t\t\t\t\t\t", "date": "2018.07.18", "title": "Алекс Раева се отказа от мъжете! "}
{"url": "http://www.bnews.bg/article/245449-sadat_otkaza_na_bsp_da_spre_zapovedta_za_izbivane_na_zhivotni_v_strandzha", "text": "\n Административният съд на София-град отказа дa cпpe зaпoвeдтa зa избивaнeтo нa живoтни в Cтpaнджaнcĸo. Магистратите бяха сезирани от депутата от БСП за България Кристиан Вигенин. Жалбата му е обявена за недопустима. \r\n\r\n Според съдия Лyизa Xpиcтoвa народният представител не е предоставил доказателства зa нaличиeтo нa пpяĸ и нeпocpeдcтвeн интepec oт cпиpaнeтo нa евтаназията на животните заради съмнения, че са заразени с чума. Освен това атакуваната от него зaпoвeд нa диpeĸтopa нa Българската агенция за безопасност на храните, според Зaĸoнa зa вeтepинapнo-мeдицинcĸaтa дeйнocт не подлежи на oбжaлвaнe. \r\n\r\n От БСП за България сезираха съда заради cъмнeния в дocтoвepнocттa нa диaгнoзaтa „чyмa пo дpeбнитe пpeживни живoтни“. В жалбата си Кристиан Вигенин пише, че Агeнцията e пpeдпpиeлa ĸpaйни и дpacтични дeйcтвия, каквато е евтаназията, вмecтo дa opгaнизиpa дpyги, пpeдвидeни в зaĸoнa и в нapeдбитe мерки – ĸaтo ĸapaнтиниpaнe нa cтaдaтa cъc cъмнeния зa зaбoлeли живoтни или вaĸcинaция, предаде Канал 3. \r\n\r\n Определението на съдия Луиза Христова може да бъде обжалвано пред Върховния административен съд. \r\n \n\t\t\t\t\t\t", "date": "2018.07.18", "title": "Съдът отказа на БСП да спре заповедта за избиване на животни в Странджа"}
{"url": "http://www.bnews.bg/article/245450-i_kuba_vliza_v_novite_vremena_puska_internet_za_mobilnite_telefoni_no_samo_za_izbrani", "text": "\n Комунистическа Куба започна да предлага интернет за мобилните телефони на определени потребители, като цели да пусне услугата за цялата страна до края на годината, което е още една стъпка към отваряне на една от най-слабо свързаните страни в Западното полукълбо. \r\nЖурналистите в държавните медии са сред първите тази година, които получават мобилен интернет, осигурен от кубинския телекомуникационен монополист. Това е част от по-широка кампания за по-голям интернет достъп, който според новия президент Мигел Диас-Канел ще даде тласък на икономиката и ще помогне на кубинците да защитят своята революцията, съобщи Дарик. \r\nАнализаторите посочват още, че по-големият достъп до интернет мрежата в крайна сметка ще отслаби правителствения контрол върху това каква информация стига до хората в еднопартийната островна държава, която упражнява монопол върху медиите. Куба не одобрява инакомислието в обществото и блокира достъпа до дисидентски сайтове. \r\n \n\t\t\t\t\t\t", "date": "2018.07.18", "title": "И Куба влиза в новите времена - пуска интернет за мобилните телефони, но... само за избрани"}
{"url": "http://www.bnews.bg/article/245443-speshna_sreshta_v_levski_reshavat_badeshteto_na_delio_rosi_politsiya_pazi_stadiona", "text": "\n Ръководството на Левски ще има спешна среща днес, на която ще се реши бъдещето на треньора Делио Роси. Причина за това е срамното отпадане на \"сините\" в първия квалификационен кръг на Лига Европа от носителя на Купата на Лихтенщайн Вадуц. \r\n\r\n Вчера 26-кратните шампиони спечелиха с 3:2, но загубата с 0:1 в първия мач донесе крайния успех за тима от Лихтенщайн. След края на срещата на стадион \"Георги Аспарухов\" настана пълна анархия, като по пистата полетяха седалки от трибуните, феновете искаха обяснения, а след това и обградиха изходите на Герена. \r\n\r\n След края на срещата Делио Роси даде пресконференция, като обяви, че няма никакво намерение да подава оставка, тъй като има какво още да даде на тима. \r\n\r\n Днес ръководството на тима е поискало около стадион \"Георги Аспарухов\" да има полиция, която да пази играчи и треньори. Причина за това са ексцесиите вчера след края на мача с Вадуц. \r\n \n\t\t\t\t\t\t", "date": "2018.07.18", "title": "Спешна среща в Левски: Решават бъдещето на Делио Роси, полиция пази стадиона"}
{"url": "http://www.bnews.bg/article/245408-demi_mur_za_braka_si_s_brus_uilis_ti_beshe_martav_prez_tsyaloto_vreme", "text": "\n Брус Уилис бе направен на пух и прах от бившата си съпруга Деми Мур в шоуто Saturday night. В него има специална част, в която звездата става обект на черен хумор и този път дори самият актьор се забавляваше видимо. \r\n\r\n Деми, която бе омъжена за Уилис в периода 1987-2000 и го дари с 3 дъщери, не пропусна да го „захапе“ за възрастта му, плешивостта и опитите му да пее. \r\n\r\n Сред шегите ѝ овации обра тази, в която сравни брака им с трилъра с негово участие: „Гледам на брака ни като на „Шесто чувство“... Ти беше мъртъв през цялото време“. \r\n\r\n Дъщерите им Румър, Талула и Скаут също бяха в студиото и не спряха да се смеят на остроумието на майка си. \r\n\r\n В шоуто шегички за Брус пусна и колегата му Едуард Нортън, който призна, че ревнува много от факта, че Уилис все влиза в образа на един и същи герой и славата му продължава десетилетия. \r\n\r\n Шоуто ще излезе в ефир на 29 юли. \r\n \n\t\t\t\t\t\t", "date": "2018.07.18", "title": "Деми Мур за брака си с Брус Уилис: Ти беше мъртъв през цялото време! "}
{"url": "http://www.bnews.bg/article/245431-fenovete_na_levski_sa_besni_otrichat_se_ot_otbora_sled_sramniya_proval_v_liga_evropa", "text": "\n След като вчера Левски София отпадна от турнира \"Лига Европа\" след реванша с Вадуц, сините фенове са бесни! Напрежението ескалира и привържениците искат оставки!  \r\n\r\n Запалянковците заляха социалните мрежи с гневни коментари, потъвайки в земята от срам! \r\n\r\n Публикуваме част от коментарите без редакторска намеса: \r\n\r\n \"Син срааам, не провал, после се сърдим като ни казват евроидиоти, ами евроидиоти сме! Сраам ме е и ми е жал за привържениците на Левски. Както той, така и 5-6 футболисти веднага да си събират багажа, защото това ще искалира и ще стане много по страшно. Спасчо пак ще се разсърди и ще хвърли акциите и отиваме при петолъчката в ковчега, щото никой няма да дойде да се занимава с нас. Така ако спас наистина му пука, веднага първо да намери спортен директор и той да се занимава с футболните неща. Роси с там помощниците и белмонтовци и бушчовци и и още и още. Марш веднага!!!\", пише Радослав Славков \r\n\r\n \"Това не е истина просто ..... Директно италианското менте да си ходи и всички тъй наречени чужденци с дебели заплати в отбора , вън ! Опетнявате и съсипвате името на отбора , как нямате капка срам , малко достойство , убихте отбора ни ...\" \r\n\r\n \"Строшете и запалете стадиона...да ни накажат за 10г да не играем в Европа. Няма толкова смешен отбор! Пълна пародия, толкова слаб Левски не е имало от 25години! Дори с юнноши и българи както бяхме при Митов, Колата и т.н отбора играеше по-добре!\" \r\n\r\n \"Аз съм левскар откакто се помня. В този миг ме е срам да се нарека такъв, а вие? ЦЯЛОТО РЪКОВОДСТВО, всички ВЪН!!! Мамицата ви некадърна!!! Срам сте за емблемата и синята фланелка!!! Срам ме е от вас, СРАМ МЕ Е ДА СЕ НАРЕКА ЛЕВСКАР!!!\" \r\n\r\n \"Това не е ЛЕВСКИ, това са малоумници! Като се започне от \"собственика\", мине се през треьора, играчите и се стигне до дебилите, които продължават да ходят на мачове и да легитимират тази измет!\" \r\n\r\n \"хора на по 50 г. които ме водеха на мачове като дете , сега не искат да чуят за Герена ! Вуйчо ми който живееше с за Левски даже по тв не ги гледа , питам защо : Кой да гледам...тези нямат и помен какво е Левски , паричковци !!!!\", пише Даниел Илов \r\n \n\t\t\t\t\t\t", "date": "2018.07.18", "title": "Феновете на Левски са бесни! Отричат се от отбора след срамния провал в \"Лига Европа\"!"}
{"url": "http://www.bnews.bg/article/245442-zhivotnovadite_blokiraha_stolitsata_masovi_protesti_video", "text": "\n БиНюз попадна на видео от протеста на животновъдите пред Министерския съвет днес. \r\n\r\n Хората настояват да спре избиването на здрави животни и да се запази поминъка на хората от засегнатите от заразата райони. \r\n\r\n Протестиращите искат още президентът незабавно да свика Консултативния съвет за национална сигурност по темата. \r\n\r\n Вижте кадрите от народното недоволство! Видео:  \r\n\r\n \r\n\r\n   \r\n \n\t\t\t\t\t\t", "date": "2018.07.18", "title": "Животновъдите блокираха столицата! Масови протести! (ВИДЕО)"}
{"url": "http://www.bnews.bg/article/245464-prezidentat_v_strandzha_v_regiona_ima_seriozen_problem_stava_vapros_za_natsionalna_sigurnost_i_darzhavnost", "text": "\n В Болярово при собствениците на избитите животни дойде президентът Румен Радев. \r\n\r\n Първо той се срещна със собственици на животни, които казаха какви са техните притеснения и помолиха за помощ. След това Радев отиде в общината, където се срещна с кметовете на селата, в които има огнища на заразата. \r\n\r\n На излизане президентът обясни, че най-важното в тази ситуация е диалогът и че само с пари няма да стане. Също така сподели, че се чувства с вързани ръце, защото в тази ситуация няма как да отпусне повече пари. \r\n\r\n „В региона има сериозен проблем и той не се изчерпва само със сектор „Животновъдство”. Тук става въпрос за поминъка и на съдбата на хората в този беден регион. Става въпрос за национална сигурност, за държавност. Начинът на унищожаването на животните тук унищожава крехкото доверие на тези хора в българските институции”, каза Радев. \r\n\r\n В четвъртък предстои умъртвяването и на последното стадо, което остана в село Шарково, а именно това на баба Дора. През следващите дни трябва да бъдат изплатени и парите на всички стопани на животни, които са ги изгубили, предаде Нова тв. \r\n \n\t\t\t\t\t\t", "date": "2018.07.18", "title": "Президентът в Странджа: В региона има сериозен проблем, става въпрос за национална сигурност и държавност!"}
{"url": "http://www.bnews.bg/article/245430-desi_fotosesiyata_se_obezobrazi_ot_plastiki_polovinata_litse_y_e_samo_ustni", "text": "\n Родната плеймейтка Десислава Димитрова, по-известна като Деси Фотосесията, оглави световна класация в интернет за Най-зловещи пластики, видя „Галерия“. Силиконката бе представена в поредица от снимки, които наистина шокират с външния й вид. Според изданието българката е станала жертва на пишман хирург, който я е обезобразил. \r\n\r\n В действителност Деси Фотосесията е с най-много пластики от родните звезди. След поредица от корекции, устните й заемат почти ½ от лицето. Отделно плеймейтката има няколко ринопластики, операции на скулите и брадичката, както и други, не толкова драстични корекции като лифтинг и пр. Огромният й бюст също е резултат от няколко срещи с хирурга до достигане на максимума от 450 кубика във всяка гърда. Наскоро Фотосесията сподели, че отново ще легне под ножа - този път, за да намали силиконките си. \r\n\r\n Последните фотоси на плеймейтката показват, че вече тотално е пресолила манджата. Лицето й видимо не може да издържи на темпото на скалпела. Нейни колежки дори се шегуват, че скоро ще започне да се разпада по подобие на Майкъл Джексън. И със сигурност това няма да са финалните щрихи по външния вид на Деси. \r\n\r\n „Галерия“ попадна на нейни снимки отпреди операциите, когато все още е изглеждала естествено и коренно различно отсега. „Тя не просто е неузнаваема. Деси Димитрова е изчезнала и на нейно място хирурзите са създали Фотосесията“, шегуват се зевзеци. И допълват, че плеймейтката трябва всяка година да си подновява личната карта, за да може документът да отговаря на действителността. \r\n \n\t\t\t\t\t\t", "date": "2018.07.18", "title": "Деси Фотосесията се обезобрази от пластики! Половината лице й е само устни"}
{"url": "http://www.bnews.bg/article/245438-elena_yoncheva_klevetata_nyama_da_spre_razsledvaneto_ni_za_kashtata_v_barselona_shte_gi_sadya", "text": "\n Ще заведа дело за клевета срещу депутатите от ГЕРБ Делян Добрев и Антон Тодоров, каза говорителят на ПГ на \"БСП за България\" Елена Йончева пред журналисти във връзка с обвиненията на ГЕРБ, че тя има съдружие с Цветан Василев. \r\n\r\n \"Ще заведа дело за клевета. Това е пореден опит за клевета срещу депутат и журналист\", каза Йончева. Тя даде пример с делото си за клевета срещу премиера Бойко Борисов и обърна внимание, че го е спечелила. \r\n\r\n \"Направеното изявление от Делян Добрев и Антон Тодоров е престъпление против правосъдието. Ще потърся отговор от клеветниците по чл. 286 от НК - набеждаване\", каза тя и цитира текста, който гласи, че \"който пред надлежен орган на властта набеди някого в престъпление, като знае, че е невинен, се наказва за набеждаване с лишаване от свобода от 1 до 6 години. \r\n\r\n По думите на Йончева, клеветата на ГЕРБ няма да спре разследването на БСП за къщата в Барселона във връзка с публикации в медиите за това, че сградата в испанския град е свързана с премиера Бойко Борисов. \r\n\r\n \"Всичко останало ще чуете в съда, това е една клеветническа кампания\", поясни говорителката на ПГ на \"БСП за България\". \r\n \n\t\t\t\t\t\t", "date": "2018.07.18", "title": "Елена Йончева: Клеветата няма да спре разследването ни за къщата в Барселона! Ще ги съдя!"}
{"url": "http://www.bnews.bg/article/245439-avstriets_doyde_na_gosti_v_sofiya_i_sega_politsiyata_go_tarsi_pod_darvo_i_kamak", "text": "\n По молба на близки столичното Седмо РУ издирва 57-годишния Фаро Бегович (Fahro Begovic), австрийски гражданин, гостувал на роднини в ж.к. „Мусагеница“, съобщава БЛИЦ. \r\n\r\n Забелязан е за последен път на 9 юли, около 16.50 часа, пред централния вход на търговски център на бул. „Цариградско шосе“ и оттогава е в неизвестност. \r\n\r\n  Мъжът е висок 191 см, с нормално телосложение, къса, бяла коса, кафяви очи. Глухоням е. В деня на изчезването си е бил облечен с тъмносиньо памучно яке с качулка, масленозелени памучни панталони, черни сандали. В себе си не носи документ за самоличност. Хората, които разполагат с информация за мъжа, могат да се обадят на тел. 112, 02/9828760, 9828731 или в най-близкото поделение на МВР. \r\n  \r\n \n\t\t\t\t\t\t", "date": "2018.07.18", "title": "Австриец дойде на гости в София и сега полицията го търси под дърво и камък \r\n\r\n"}
{"url": "http://www.bnews.bg/article/245400-poli_genova_varti_lyubov_s_profesor_ot_natfiz", "text": "\n Поп любимката на България Поли Генова упорито крие личния си живот. Едва наскоро ексцентричната блондинка призна, че първата й голяма любов бил нейн преподавател в НАТФИЗ, чието име, естествено, не пожела да разкрие. \r\n\r\n За мъжа, спечелил сърцето й, не се знае почти нищо, той като самата Поли не говори за тази своя връзка. И причините не се изчерпват с това, че първата й любов отдавна е в миналото. Певицата не иска да се връща назад, тъй като споменът за раздялата с въпросния по-възрастен мъж е доста болезнен за нея. \r\n\r\n \"Първата ми сериозна връзка се случи, когато бях на 20 години. Продължи няколко месеца, но...\", намеква Поли за следата, която тази любов е оставила в сърцето й, пише седмичник. \r\n\r\n За този период певицата е разказвала още, че е била много срамежлива, но се е опитвала да го крие, като демонстрирала абсолютно незаинтересованост: \"Показвах, че съм много над нещата, силна. Непознатите мислеха, че съм много надута. Аз  се правех, че не ми пука, а всъщност беше обратното - голяма буря\". \r\n \n\t\t\t\t\t\t", "date": "2018.07.18", "title": "Поли Генова върти любов с професор от НАТФИЗ"}
{"url": "http://www.bnews.bg/article/245440-prodalzhava_blokadata_na_selo_sharkovo", "text": "\n Продължава блокадата на село Шарково, където е последното оцеляло стадо, подлежащо на евтаназиране. На входа на населеното място от сутринта има екипи на Жандармерията. Проверяват се всички автомобили на влизане и на излизане, за да се види дали не изнасят млечни продукти и месо от селото. \r\n\r\n На мястото вече има и екипи, които да дезинфекцират. Дали тази активност е свързана с очакваното посещение на президента Румен Радев по-късно днес, може само да се предполага. \r\n\r\n Хората в село Воден не са доволни от обезщетенията, които получиха за умъртвените животни, информира бТВ. \r\n\r\n Животните на 82-годишния дядо Стоян са умъртвени още в края на юни. Жена му Велика разказва, че от тях кръвни проби не били взети. Вчера Стоян взе отпуснатото обезщетение, но смята, че е твърде ниско. \r\n\r\n „Психически ни убиха и сега с тези пари, които дават, и финансово ще ни ликвидират… агнета по-рано продавах по 200 лева, сега ми дават 140, да се подиграват с нас”, каза той. \r\n\r\n Семейството не отиде на протеста в София, не вярват, че след него ще има промяна. \r\n\r\n Дядо Стоян казва, че е най-гневен на държавата. \r\n\r\n „Това не е държава. И ако ми предложеха, преди да ми ликвидират животните, да ме изселят в Турция, щях да ида, въпреки, че съм на тая възраст, въпреки, че ми е мило. За да спася животните, щях да ида, защото там не ги убиват, а правят всичко възможно да ги спасят”. \r\n\r\n   \r\n \n\t\t\t\t\t\t", "date": "2018.07.18", "title": "Продължава блокадата на село Шарково"}
{"url": "http://www.bnews.bg/article/245441-ns_na_parvo_chetene_uvelichenie_na_aktsiza_na_bezdimnite_tsigari_i_na_nalivnata_bira", "text": "\n Увеличение на акциза на т.нар бездимни цигари и на наливната бира. Това предвиждат инициираните от ГЕРБ промени в закона за акциза, които бяха приети на първо четене в парламента. В предложенията за промени е заложено да се сложи акциз и на бутилките бира над 5 литра, съобщава \"Дарик\". \r\n  \r\nСпоред първоначалното предложение, внесено от ГЕРБ, акцизите върху бездимните цигари трябваше да се изравнят с тези на конвенционалните цигари и една кутия да поскъпне от 5.50 на 10 лв. След това премиерът Бойко Борисов нареди промени да не се правят, но мнозинството не се съобрази, а само ги преработи. \r\nПо време на разискванията днес съвсем очаквано ГЕРБ и БСП повториха старите си тези и Румен Гечев от левицата и Менда Стоянова от управляващите влязоха в сблъсък: \r\n  \r\n„В Хърватия акцизът е 13,6%, в Гърция е 24%, в Латвия е 10%, в Словакия е 11,3%, в Словения не е еднакво също, както твърдите в мотивите си, а е 13,1%. Всяко едно дете даже може да влезе и да види таблиците на акцизите на ЕС“, каза Румен Гечев. \r\n  \r\n„Категорично мога да ви кажа, че вие сте лобистите и неслучайно от всички изказвания вие бяхте просто едни рекламни агенти на производителите на подобни цигари. Но аз не знам дали сте техни рекламни агенти, или работите пиар в рекламната агенция за България на тези производители“, обърна се от своя страна Менда Стоянова. \r\n\r\n От ДПС съобщиха, че няма да подкрепят промените, защото се правят в средата на годината. А Драгомир Стойнев от левицата обясни, че с промените се вдига и още един акциз. \r\n  \r\n„От ГЕРБ искат да вдигнат данъка и на наливната бира, като се облага с бандерол. Нещо, което наистина е крайно недопустимо и се чудим защо посягате и на това удоволствие на българските граждани. Нима приходите в бюджета не са ви достатъчни“, попита Стойнев. \r\n  \r\nВъпросите на Стойнев останаха без отговор от страна на управляващите. А промените минаха на първо четене, като против тях гласуваха БСП и ДПС. \r\n  \r\nСлед това депутатите преминаха към друг спорен момент – искането на социалистите Летище София да не се отдава на концесия. Въпреки настояването премиерът да дойде в парламента за точката, това така и не се случи. Което не попречи на Георги Свиленски от БСП и Иван Вълков от ГЕРБ да спорят по темата: \r\n  \r\n„Държавата не може да управлява държавни дружества. Разбирайте министър Московски, защото той е принципал на това дружество, не може да управлява Летище София. Ако това решение бъде прието днес, господин Московски, единственото вярно ваше решение е да отидете в Министерски съвет и да си депозирате оставката пред министър-председателя. Това ще рече, че 240 народни представители ви казват: Господин Московски, вие не може да си свършите работата като министър, вие не може да управлявате това дружество и затова трябва да си подадете оставката. Даването за 47 години и 6 месеца си е чиста продажба. Това си е чиста продажба! Както искате, така го тълкувайте“, каза Георги Свиленски от БСП. \r\n  \r\n„До десетата година на концесията трябва да бъде изграден и Терминал 3. Или общо изчислената прогнозна стойност на концесията за 35 години е в размер на 6 778 765 000 лв. Искам добре да чуете тези цифри, защото това са цифрите за 35 години, а не както ни беше втълпявано, че това ще бъде концесията, ако бъде удължена евентуално“, посочи от своя страна Иван Вълков от ГЕРБ. \r\n \n\t\t\t\t\t\t", "date": "2018.07.18", "title": "НС на първо четене: Увеличение на акциза на бездимните цигари и на наливната бира"}
{"url": "http://www.bnews.bg/article/245435-za_primer_harvatski_futbolist_pogasil_kreditite_na_vsichkite_si_saselyani", "text": "\n Нападателят на хърватския национален отбор Анте Ребич изглежда оставя сърцето си не само на терена… Един от най-добрите му приятели и бивш съотборник от младежкия тим на „ватрените” – Ловро Шиндик, направи публично достояние изключителен жест на футболната звезда. \r\n\r\n Шиндик, цитиран от австрийското издание „Heute”, разказва, че Ребич покрил дълговете на всички свои съселяни, които имали кредити. Така подарил истинско облекчение на общо 500 жители на родното му село Имотски, недалеч от Сплит. \r\n\r\n С щедрата си постъпка номер 18 в тима на „шахматистите” доказва, че не е забравил откъде е тръгнал, макар че от години жъне големи успехи като част от състава на големи европейски клубове. \r\n\r\n 24-годишният Ребич започва кариерата си в хърватския РНК Сплит. През 2013 г., когато е едва  на 19, хърватинът подписва договор с „Фиорентина”. Италианският тим редовно го отдава под наем на „Лейпциг” и „Айнтрахт Франкфурт”, който преди месеци го привлече официално в състава си. \r\n \n\t\t\t\t\t\t", "date": "2018.07.18", "title": "ЗА ПРИМЕР! Хърватски футболист погасил кредитите на всичките си съселяни!"}
{"url": "http://www.bnews.bg/article/245455-toaletniyat_ministar_savsem_si_povyarva_borisov_se_strahuval_ot_nego_zatova_sigurno_shte_mu_klekne_i_za_parite_kam_domuschiev_kakto_za_aktsizite_na_bezdimnite_tsigari", "text": "\n Хората на тоалетния министър се нахвърлиха на ГЕРБ, за кой ли път. Прави, неправи, накрая Бойко си прави с тях каквото си иска. \r\n\r\n Интересното е, че Симеонов се хвали, че Бойко се страхувал от него, а накрая прави точно каквото Бойко му каже. \r\n\r\n Настоящата караница е заради близкия до ГЕРБ Кирил Домусчиев. На амбразурата е изпратен Валентин Касабов, Симеонов е под прикритие. \r\n\r\n \"Днес ГЕРБ продаде държавата за 58 милиона лева. Това заяви на брифинг в Народното събрание Валентин Касабов, а аргумент му са промени в Закона за обществените поръчки, свързани с БМФ и Кирил Домусчиев. Поправката спестявала на Домусчиев дълга от 58 млн.лв., които трябваше да плати на държавата според съдебното решение. Била е внесена от гербера Данаил Кирилов и позволява действие за минал период, като така спестява парите на Кирил Домусчиев. \r\n\r\n Явно уплахата идва от премиера Бойко Борисов, заяви депутатът. Страшно е, когато в България има царе, имаме цар Киро 2, смята Касабов. \r\n\r\n Докога ще продължи тази непочтена игра от страна на колегите от ГЕРБ, недоумява той. Според НФСБ има икономическо мнозинство в парламента. \r\nТе се надяват до края на годината страховете им да се опровергаят. С поправките се давала възможност на едни богати хора да станат още по-богати. \r\n\r\n От \"Атака\" били готови да оттеглят спорната поправка. Редица приватизационни сделки попадали под удара на поправката в ЗОП. \r\n\r\n Дали ще се жертва коалицията, тепърва щяло да се решава. Гневът е на НФСБ. Явно има някаква зависимост, предположи Валентин Касабов. По какъв начин Бойко Борисов е зависим от братя Домусчиеви, питат от НФСБ. \r\n\r\n Пред Валери Симеонов премиерът признал, че е в зависимост от тях и се страхувал. \r\n\r\n Както BNews вече съобщи неколкократно,   да се облагодетелства отново с държавни пари. \r\n\r\n Да не забравяме, че приказките му и за безакцизните цигари бяха едно, но накрая чинно гласува по заповед на бащицата. Гръмнало, че ги събрало, за жалост и гърба на народа. \r\n \n\t\t\t\t\t\t", "date": "2018.07.18", "title": "Тоалетният министър съвсем си повярва: Борисов се страхувал от него! Затова сигурно ще му клекне и за парите към Домусчиев, както за акцизите на бездимните цигари!"}
{"url": "http://www.bnews.bg/article/245480-dobrite_sartsa_na_istinskite_hora_gabrovski_ovtsevadi_daryavat_zhivotni_na_kolegite_si_ot_yambolsko", "text": "\n Оцевъди от Габровско са готови да дарят животни на колегите си в Странджа, които останаха без стадата си. Петима фермери вече са заявили желание да дарят по десет женски агнета на хората от Ямболско.  \r\nЖивотните ще бъдат закарани във фермите веднага след като мине инкубационният период на чумата и там отново ще могат да се гледат овце.  \r\nФермерите призоват всички стопани в Северна България да последват примера им, тъй като по думите им, колегите им в засегнатите от чумата села са пожертвали животните си, за да предпазят стопанствата на другите животновъди в страната, съобщава BGONAIR. \r\n \n\t\t\t\t\t\t", "date": "2018.07.18", "title": "Добрите сърца на истинските хора: Габровски овцевъди даряват животни на колегите си от Ямболско!\r\n\r\n"}
{"url": "http://www.bnews.bg/article/245446-boyko_sas_zrelishtni_spetsaktsii_pokray_granitsata_zagrizhenost_ili_evtin_piar", "text": "\n Специализираната полицейска операция е проведена тази сутрин близо до българо-сръбската граница. За акцията съобщи премиерът Бойко Борисов в началото на правителството заседание. От МВР разпространиха подробна информация. \r\n\r\n Към 8 часа в землището на село Мало Малово на черен път граничните полицаи спират за проверка на два високопроходими джипа. \r\n\r\n Водачът на първия автомобил не се подчинява на разпорежданията на полицаите и се насочва към тях. Произведени са предупредителни изстрели, след които шофьорът включва на задна скорост, но се блъска във втория джип, който се е движел се след него. \r\n\r\n В първия автомобил имало 12 чужди граждани, във втория – 14, информира NOVA. \r\n\r\n Двамата каналджии и чужденците са задържани. Уведомена е районната прокуратура в Сливница.  \r\n \n\t\t\t\t\t\t", "date": "2018.07.18", "title": "Бойко със зрелищни спецакции покрай границата! Загриженост, или евтин пиар?"}
{"url": "http://www.bnews.bg/article/245444-ventsi_stefanov_sasipa_levski_evroidioti_biha_gi_servityori_i_avtomontyori", "text": "\n Президентът на Славия и член на Изпълкома на БФС Венци Стефанов коментира резила на Левски - отпадането от Вадуц (Лихтенщайн): \r\n\r\n  \"Левски имаше своите шансове, все пак четирима от футболистите на Вадуц са били преуморени, работили са сервитьори и са имали банкет след първия мач. А при тях банкетите са продължителни. Нито съм знаел, че Левски ще отпадне, нито съм искал да отпадат. Просто когато гроб копаеш - в него падаш, това е стара максима\", коментира Стефанов. \r\n\"Само те са отбор на народа, само те са вечно прави, сами срещу всички... Срещу кога бяха днес? Видяхте - срещу четирима сервитьори, двама автомонтьори, а другите полуаматьори\", продължи босът на Славия в типичния си стил. \"Ние им взехме Купата на България след победата на финала, явно ние сме основните виновници, че те са евроидиоти! Всички са им виновни - международното положение, климатичните особености, емигрантите, все някой им е виновен\", добави Стефанов.  \r\n  \r\n \n\t\t\t\t\t\t", "date": "2018.07.18", "title": "Венци Стефанов съсипа Левски: Евроидиоти! Биха ги сервитьори и автомонтьори!\r\n"}
{"url": "http://www.bnews.bg/article/245425-miroslav_naydenov_ochakvam_premierat_da_poiska_ostavkata_na_direktora_na_agentsiyata_po_hranite", "text": "\n \"Тежък комуникационен и организационен проблем\". По този начин формулира причините за напрежението около евтаназирането на близо 4000 глави добитък бившият земеделски министър Мирослав Найденов. По думите му са допуснати груби грешки, пише NOVA. \r\n\r\n Решенията на директора на Агенцията по храните не могат да бъдат еднолични, заяви той. \r\n\r\n \"Когато стана това събитие, директорът на Агенцията по храните трябваше да задейства чл. 127 от ветеринарния закон, който гласи, че има Централен епизоотичен съвет към МС. Този съвет не е събран и той постави в изключително тежка ситуация министър-председателя – той да назначава оперативен щаб, тоест прехвърли отговорността към него. Доколкото познавам министър-председателя, защото всъщност неговите действия са най-адекватни в ситуацията, той свърши това, което трябваше да свърши Агенцията по храните. И понеже това, доколкото го познавам, няма да бъде минато току така, очаквам той да поиска оставката на директора на Агенцията по храните. Просто това не е работа на министър-председателя\", допълни Найденов. \r\n\r\n Ако приемем, че става въпрос наистина за чума, тук се появява проблем с действията на Агенцията по храните, чиито ветеринари вече са се изнесли от населените места, което е изключително опасно, каза той. Рискът в момента е огромен, рискът е невероятен, каза той. \r\n\r\n Според него трябва първо да се започне с широка информационна кампания, хората трябва да знаят какво става, а не да се пускат ветеринари без да се обяснява на животновъдите какво се случва. \r\n\r\n Найденов беше категоричен, че не одобрява влизането на ветеринарите с полиция. \r\n\r\n „Това не са нинжи. Евтаназията е страшно неприятно нещо. Това е последният изход и никой от ветеринарните лекари не е подготвен да извърши няколко хиляди евтаназии. Така че те ги поставят в изключително тежка ситуация. Това не се прави така – пускат ги, не обясняват на хората за какво, отсреща е нормално да има съпротива, нормално е да има протести”. \r\n\r\n Бившият земеделски министър припомни, че по негово време е имало много тежка зараза от шарп, но не е имало такава съпротива и когато са потърсили европейските институции за съдействие, в случая „Ди джи санте”, те е трябвало да дойдат предварително и мерките да бъдат набелязани заедно. \r\n\r\n По думите на Найденов директорът на БАБХ е трябвало веднага да се задейства според законодателството и да свика Съвет, който да се произнесе по този спорен въпрос. \r\n\r\n Решенията на директора на Агенцията по храните не могат да бъдат взимани еднолично, коментира още Найденов и допълни, че очаква оставката на д-р Дамян Илиев да бъде поискана. \r\n\r\n Това избиване на животните е крайна мярка, която се препоръчва поради икономически причини, а не от ветеринарно-медицински, допълни той. Найденов е на мнение, че ЕК трябва не само да участва в този диалог, но и финансово да подпомогне засегнатите животновъди. \r\n\r\n Гостът беше категоричен, че най-голямата опасност е липсата на ветеринари на място от вчера. Според него в целта си Агенцията по храните бързо да се справи със ситуацията, са довели до това гражданско неподчинение, до укриването на животни, което усилва риска още повече. Най-адекватно действаха министър-председателят и министърът на земеделието, каза на финала Найденов. \r\n \n\t\t\t\t\t\t", "date": "2018.07.18", "title": "Мирослав Найденов: Очаквам премиерът да поиска оставката на директора на Агенцията по храните"}
{"url": "http://www.bnews.bg/article/245427-nastrahvashto_tsvetelina_grahich_razplaka_vsichki_balgari_chuyte_velikoto_izpalnenie", "text": "\n Изпълнение на Цветелина Грахич на \"Притури се планината\" разплака публиката и потребителите в социалните мрежи. България все още е жива, а думите са излишни! Вижте великото видео: \r\n\r\n \r\n\r\n   \r\n \n\t\t\t\t\t\t", "date": "2018.07.18", "title": "НАСТРЪХВАЩО! Цветелина Грахич разплака всички българи! Чуйте великото изпълнение!"}
{"url": "http://www.bnews.bg/article/245424-spirat_vremenno_vodata_v_nyakoi_chasti_ot_sofiya_vizhte_kade", "text": "\n На 19 юли 2018 г. (четвъртък), във връзка с извършване на строително-монтажни работи на ул. „Иван Вазов“ Център, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Иван Вазов“ от бул. „Васил Левски“ до ул. „6-ти септември“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Иван Вазов“ ъгъла с ул. „Цар Иван Шишман“. \r\n  \r\nНа 19 юли 2018 г. (четвъртък), във връзка с реконструкция на уличен водопровод на ул. „Първа Българска армия“ жк. „Военна рампа“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Първа Българска армия“ от ул. „Емборе“ до рука Суходолска, ул. „Копринарска“ от ул. „Гено Киров“ до ул. „Нешо Бончев“, ул. „Нешо Бончев“ от ул. „Петър Борисов Величков“ до ул. „Планинско цвете“, ул. „Разлог“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Първа Българска армия“ ъгъла с ул. „Емборе“. \r\n  \r\nНа 19 юли 2018 г. (четвъртък), във връзка с пресвързване на уличен водопровод на ул. „Димитър Шишманов“ кв. „Горна баня“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Димитър Шишманов“, ул.646, ул. 754, ул. „Дон“, ул. „Проф. Никола Милев“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Шишманов “ пред №5. \r\n  \r\nНа 19 юли 2018 г. (четвъртък), във връзка с изграждане на сградно водопроводно отклонение на ул. „Студен кладенец“ местност „Гърдова глава“ , се налага спиране на водоподаването от 09:30 до 20:00 часа на клиентите на „Софийска вода”, живеещи в района на: ул. „Райска градина“ от ул. „Студен кладенец“ до ул. „Кипарис“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Студен кладенец“ ъгъла с ул. „Райска градина“. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството -  \r\n  \r\n“Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството ( ) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.07.18", "title": "Спират временно водата в някои части от София! Вижте къде!"}
{"url": "http://www.bnews.bg/article/245421-barekov_se_sreshtna_s_kongresmen_ot_republikantsite_shef_na_komisiyata_za_vatreshna_sigurnost_na_sasht_snimki", "text": "\n Николай Бареков с ексклузивно включване от Вашингтон. Ето какво написа той в профила си: \r\n\r\n \"Вашингтон. Полезен ден с много работа. Активни срещи днес в Конгреса с колеги, американски конгресмени от различни щати. Оживена дискусия с председателя на Комисията по вътрешна сигурност на САЩ Mike McCaul, републиканец от Тексас. Темите: сигурността на Балканите, отношенията с Русия, бъдещето на НАТО, стената на Тръмп срещу Мексико и листа Магнитски. Има ли включени българи в нея. Среща и със сенатор Don Bacon от Небраска, бивш военнослужещ в Ирак от американските Air Force. Участват колегите европейски консерватори, начело с Джефри ван Орден. Ясно е за всички кой и къде приемат. България има нужда от още работа в полза роду. Българин като мен е идеално приет в САЩ и по света. Винаги е важно да бъде България първа!\" \r\n\r\n \r\n \n\t\t\t\t\t\t", "date": "2018.07.18", "title": "Бареков се срещна с конгресмен от Републиканците, шеф на Комисията за вътрешна сигурност на САЩ! (СНИМКИ)"}
{"url": "http://www.bnews.bg/article/245422-grandiozen_gaf_na_stolichna_obshtina_bileti_ot_badeshteto", "text": "\n Столична община с грандиозен гаф! Потребителка във Фейсбук публикува снимка на билетче за метрото, на което пише 2023-та година. \r\n\r\n \"Вече сме 2023-та! Как лети времето!\", написа с ирония Елена Стоева \r\n\r\n \r\n \n\t\t\t\t\t\t", "date": "2018.07.18", "title": "Грандиозен гаф на Столична община! Билети от бъдещето!"}
{"url": "http://www.bnews.bg/article/245420-manolova_izrigna_nyama_da_chakam_pokani_da_si_svarsha_rabotata", "text": "\n Омбудсманът коментира проблемите на миньорите, стопаните на евтанизирани животни и хората с увреждания, информира NOVA. \r\n\r\n „Не мога да чакам покани да си свърша работата. Мое законово задължение е да съм там, където се обсъждат правата на гражданите”. Така омбудсманът Мая Манолова коментира отстраняването й от заседанието на Тристранния съвет във вторник с мотива, че била поканена. На него се обсъждаха законови промени, които отнемат правото на миньорите да се пенсионират по-рано като хора, извършващи първа категория труд при тежки условия. Това е било валидно до миналата година, но с премахването на определена наредба вече не важи. \r\n\r\n „Предупредих, че за последните 80 миньори от последния останал подземен въгледобивен рудник ще има проблем”, коментира Манолова. \r\n\r\n Тя изрази надежда, че водещият заседанието на Тристранката – вицепремиерът Валери Симеонов, „следващия път ще прочете и спази закона”, според който омбудсманът трябва да присъства на дискусии, засягащи правата на гражданите. \r\n\r\n „Чрез моето отстраняване те отстраняват българските граждани. Много е опасно, когато органите в държавата се капсулират. Какво крият?”, запита Манолова. \r\n\r\n Тя отхвърли обивиненията на един от синдикатите за това, че е замесена в „далавера”, свързана с миньорите. \r\n\r\n „Това е недостойно поведение. Нима складирам въглища в мазето си?”, коментира общественият защитник. \r\n\r\n Тя коментира и кризата с чумата в Бургаско и Ямболско. Според нея правата на стопаните на евтаназираните животни са нарушени, защото не били подробно информирани за действията на властите. \r\n\r\n Манолова ще проверява и сигнал от жена, в който се твърди, че вписаният в протоколите брой на умъртвените животни от нейното стадо е с 31 по-малък от действителния. \r\n\r\n Омбудсманът коментира и проблемите на хората с увреждания и техните близки. \r\n\r\n „Реформата, която социалното министерство обеща, не се случва и няма да се случи. Апелирам към чиновниците там да поемат отговорност и да не лъжат хората. Пари се наливат, но те не стигат до хората, които наистина имат нужда от тях”, категорична бе Манолова. \r\n \n\t\t\t\t\t\t", "date": "2018.07.18", "title": "Манолова изригна: Няма да чакам покани да си свърша работата!"}
{"url": "http://www.bnews.bg/article/245423-sinat_na_donevio_stana_ednolichen_sobstvenik_na_mehana_v_bansko_6_godini_sled_pokazniya_razstrel_s_tri_trupa", "text": "\n Валентин Донев стана едноличен собственик на механа „Шато Антик” в Банско. Това е станало, след като чрез дружеството „Солвенте” ЕООД той е придобил фирмата „Адамант 70“ ЕООД, която се водеше собственик на недвижимия имот, изграден приживе от баща му Васил Донев-Доневио, пише struma.bg. \r\n\r\n Банскалията беше застрелян до кравефермата си в разложкото с. Баня на 3 юли 2012 г. Килърите убиха и шофьора му Бинко Робов, както и работничката Емине Кьосова, които се возеха заедно с него в джипа му. Веднага след убийството му, останало неразкрито, започна съдебна подялба за наследството, в което беше и атрактивната механа. Освен имоти, четирите деца – Васил и Йорданка от първия брак и Васил и Мария от съжителството на В. Донев с Ивелина Андонова, наследиха и ипотечен кредит от 400 000 лв. на баща си. Валентин Донев, който сам погасявал месечните вноски към банката, осъди на два пъти малолетните си брат и сестра да му платят техния дял от погасяването на заема. \r\n\r\n Впоследствие заведе ново дело за следващите вноски от 15 875 лв. Пред съда майката на малолетните деца Ивелина бе обяснила, че няма основание да дава тези пари. Валентин трябвало да си ги приспадне от наема, който получава от наследствената механа в Банско. Според съда обаче твърдението, че Валентин е отдал под наем заведението – в лично качество или като пълномощник на дружеството, останало недоказано. Съдебно-оценителна експертиза бе установила, че пазарната стойност само на част от имотите, които малолетните деца наследили в Банско и с. Баня, е 615 233 лв. След утихване на съдебните делби Валентин Донев изкупува дружествения дял от „Адамант 70” ЕООД от Велислав Гайдажиев и механата на стойност 328 050 лв. е апортирана в активите на фирмата му „Солвенте“ЕООД. \r\n\r\n Преди месец обаче съдия изпълнител налага запор в полза на малолетните му брат и сестра върху част от капитала на фирмата в размер на 2838 лв. Наскоро Валентин Донев е изкупил и фирмата „БИД 2016“ ЕООД от банскалията Георги Благов, който е развивал разностранна дейност – развъждане на риба, продажба на селскостопанска продукция, дърводобив, екопроизводство на горива от биомаса – екопелети, енергийни трески, костилки, натрошени черупки от орехи, фъстък, изделия от дървесина и търговия с тях в страната и чужбина, строеж и обзавеждане на недвижими имоти с цел продажба; транспортни услуги, автомивка, авторемонтни услуги, хотелиерство и ресторантьорство. \r\n  \r\n \n\t\t\t\t\t\t", "date": "2018.07.18", "title": "Синът на Доневио стана едноличен собственик на механа в Банско 6 години след показния разстрел с три трупа!\r\n\r\n"}
{"url": "http://www.bnews.bg/article/245437-zapochna_skriningat_v_makedoniya_za_podgotovka_na_pregovorite_za_prisaedinyavane_kam_es", "text": "\n Македония стартира процеса на скрининг за подготовка на началото на преговорите за присъединяване към Европейския съюз, които се очаква да започнат през юни следващата година, информира БГНЕС.  \r\n\r\n За главен преговарящ е назначен вицепремиерът по евроинтеграцията Буяр Османи, а за технически преговарящ съветникът на премиера Боян Маричич. Решението бе взето на вчерашното заседание на правителството, на което присъства и еврокомисарят по разширяването Йоханес Хан, с чиято визита в Скопие официално бе поставено началото на скрининга.  \r\n\r\n \"Скринингът\" всъщност представлява процес на аналитичен преглед на цялостното европейско законодателство, което се прилага в процеса на преговорите за присъединяване. Всяка държава, която е станала член на ЕС, е преминала през този процес. Става въпрос за над 100 000 страници на европейското законодателство и огромен брой технически стандарти с участието на десетки институции на ЕС и стотици институции в страната с около 1 000-2 000 национални експерти.  \r\n\r\n Обикновено процеса във всичките му етапи може да продължи от една до две години и е унифициран за всички страни.  \r\n\r\n Премиерът Зоран Заев заяви на пресконференция с Хан, че преговорите с ЕС са историческа задача и основен приоритет.  \r\n\r\n „Установихме обща динамика на преговорите, като установихме структурата им от наша и от тяхна страна. Днес Хан представи основния план за скрининг и направихме заключения“, отбеляза Заев. \r\n\r\n Докладчикът за Македония в ЕП Иво Вайгъл подчерта, че този ключов исторически момент за Македония трябва да бъде оценен като първата конкретна стъпка към членство в ЕС. \r\n\r\n „Това не е формалност, това е съдържателен шанс за прогрес. Членството в ЕС и НАТО е историческа възможност за Македония. Няма да има втори шанс“, каза Вайгъл. \r\n\r\n Съгласно предишния опит на страните, които са преминали през този процес, главите 23 (Правосъдие и основни права) и 24 (Правосъдие, свобода и сигурност) са най-чувствителни. Най-обемни се разделите 11 (Селско стопанство и развитие на селските райони), 12 (Безопасност на храните, ветеринарна и фитосанитарна политика), 27 (Околна среда), а предизвикателство ще бъдат и глави 1 (Свободно движение на стоки), 8 (Политика на конкуренция) 19 (Социална политика и заетост). \r\n\r\n Има общо 35 глави, но само 33 имат специфично европейско законодателство. Глава 34 е за определяне на институционалните въпроси, а глава 35 е за \"всичко останало\", което не е обхванато от стандартните 33 глави. \r\n\r\n Според новата практика на Европейската комисия в преговорите първи се отварят глави 23 и 24, които се счита за най-чувствителни и \"уязвими\".  \r\n \n\t\t\t\t\t\t", "date": "2018.07.18", "title": "Започна скринингът в Македония за подготовка на преговорите за присъединяване към ЕС"}
{"url": "http://www.bnews.bg/article/245426-izvanredno_gerb_vnese_signal_do_prokuraturata_za_obsht_biznes_na_elena_yoncheva_s_tsvetan_vasilev_dokumenti", "text": "\n ГЕРБ внася сигнал в прокуратурата срещу Елена Йончева. На брифинг на партията, Делян Добрев показа документи във връзка със сигнала, който внася ГЕРБ срещу Йончева, предаде репортер на БЛИЦ. \r\n\r\n \"Елена Йончева има общ бизнес 50/50 с Цветан Василев. Тези всички документи са публична информация и могат да се намерят в интернет. Целта ни е да уведомим, че на базата на тези документи аз и моите колеги внасяме сигнал в прокуратурата, КОНПИ и НАП, за да се провери има ли данни за пране на пари\", каза Добрев. \r\n\"За тази офшрока се казва, че чрез нея е ставало източването на КТБ\", добави съветникът на ГЕРБ Антон Тодоров. \r\n\r\n \"5 хиляди евро са пристигнали в сметката на Йончева от КТБ. И някакви стотици хиляди в офшорка. Как може фирма с капитал, единият акционер да внесе 5 хиляди лева, а другият над 300\", запитаха от ХЕРБ. \r\n\r\n \"Това са документите. Според тази медийна публикация за това странно учреждение на фирма единият дава 5 хиляди, а другият 300 и това е фирма, която дели 50/50. Фирмата, в която участва Йончева, е на Цветан Василев. Оказва се, че Елена Йончева е съдружник в офшорка, което е изключително скандален факт. Спомнете си дали някога на вас някой е давал такива пари. Явно този човек е избран от щедрия шеф на КТБ. Тази публикация доказва част от офшорните владения на Цветан Василев и присъства в много доклади от делото по КТБ. Твърди се, че именно през нея е източена банката\", посочи още Добрев и уточни, че тя е направена на Вирджинските острови. \r\n\"Не знам дали си спомняте, но миналата година имаше народен представител разследван от ОПГ, друг за купуване на гласове, сезираме Цацаров, за да разберем дали става въпрос за пране на пари\", посочиха от ГЕРБ. \"Парламентарната група на БСП е с двата крака в атака. Най-накрая хванахме натясно това, което наричаме \"задкулисие\", каза още той. \r\n  \r\n \n\t\t\t\t\t\t", "date": "2018.07.18", "title": "ИЗВЪНРЕДНО! ГЕРБ внесе сигнал до прокуратурата за общ бизнес на Елена Йончева с Цветан Василев (ДОКУМЕНТИ)\r\n\r\n"}
