{"url": "http://www.bnews.bg/article/240656-razkritiya_shvedskiyat_didzhey_avichi_e_pochinal_ot_nenasilstvena_smart", "text": "\n Полицията в Оман съобщи, че не подозира наличието на престъпление във връзка със смъртта на шведския диджей Авичи в столицата на страната Маскат, съобщи шведският телевизионен канал Си Би Ти. \r\n\r\n \"Ние не подозираме престъпление. Разполагаме с цялата информация и знаем точно какво се е случило. Всичко ще бъде изнесено пред медиите\", съобщи полицията на султаната Оман. \r\n\r\n Диджеят Авичи, чието истинско име е Тим Берлинг, почина на 28-годишна възраст. \r\n\r\n Той беше открит мъртъв в Маскат през деня на 20 април. Информация за смъртта на музиканта не беше дадена, но беше известно, че през последните пет години той е страдал от остър панкреатит. \r\n\r\n Отчасти заболяването му е било предизвикано от прекомерна употреба на алкохол. През 2014 г. Авичи е бил опериран от жлъчка. \r\n \n\t\t\t\t\t\t", "date": "2018.04.21", "title": "РАЗКРИТИЯ: Шведският диджей Авичи е починал от ненасилствена смърт"}
{"url": "http://www.bnews.bg/article/240653-radina_kardzhilova_prezhivyava_koshmar_tezhko_zabolyavane_ya_spohodi", "text": "\n \r\n\r\n Цялото лице на красавицата е обхванато от досадния обрив и засега медикаментите, предписани от дерматолога, не помагали, пише „Галерия“. Близки до Кърджилова смятат, че кожният проблем на актрисата е следствие на стрес. \r\n\r\n Радина и половинката й Деян Донков били в обтегнати отношения, постоянно се карали и дори се стигало до физическа саморазправа. Това обяснява слабата й фигура и залинелия й външен вид. \r\n  \r\n \n\t\t\t\t\t\t", "date": "2018.04.21", "title": "Радина Кърджилова преживява кошмар: Тежко заболяване я споходи!"}
{"url": "http://www.bnews.bg/article/240654-fenovete_na_esil_dyuran_iztrapnaha_neshto_losho_se_sluchi_s_folkadzhiykata", "text": "\n \r\n\r\n За щастие певицата се разминала с охлузвания и наранявания, най-вече на левия крак. \r\n\r\n Предвижването й без патерици обаче е много болезнено и затова по този начин Дюран се появи на светско парти. Тя беше придружена от съпруга си – музиканта Борис Павлов.  \r\n\r\n Фолкаджийката представи джаз репертоара си на откриване на столичен ресторант в \"Лозенец. Въпросната вечер Есил имаше участие със своята колежка Нелина. \r\n  \r\n \n\t\t\t\t\t\t", "date": "2018.04.21", "title": "Феновете на Есил Дюран изтръпнаха, нещо лошо се случи с фолкаджийката"}
{"url": "http://www.bnews.bg/article/240655-grisho_otnovo_ne_uspya_da_preskochi_nadal", "text": "\n Рафаел Надал отново се оказа твърде силен съперник за Григор Димитров. Испанецът записа 11-и успех срещу първата ни ракета, след като го елиминира на полуфиналите на Мастърса в Монте Карло след 6:4, 6:1. Двубоят продължи 96 минути. \r\n\r\n Така в неделя десеткратният шампион ще защитава трофея си срещу победителя от двойката Александър Зверев - Кей Нишикори. \r\n\r\n Срещата не започна никак добре за Димитров, който бързо изостана с 0:3. Постепенно той се поокопити, върна пробива и изравни за 3:3. Двубоят стана по-оспорван, но при 5:4 в своя полза, световният номер 1 направи ключов пробив и спечели първия сет с 6:4.  \r\n\r\n През втората част събитията на централния корт в Монте Карло до голяма степен се повториха, само че този път Григор успя да вземе само един гейм. \r\n\r\n Очаквайте подробности! \r\n \n\t\t\t\t\t\t", "date": "2018.04.21", "title": "Гришо отново не успя да прескочи Надал"}
{"url": "http://www.bnews.bg/article/240657-fbr_dava_milion_dolara_za_svedeniya_za_amerikanets_izcheznal_v_siriya", "text": "\n Федералните власти на САЩ предложиха награда от един милион долара за всякакви сведения, подпомагащи издирването на американския журналист Остин Тайс, изчезнал в Сирия преди повече от пет години, предаде Франс прес. Агенцията, предложила наградата - ФБР, уточни, че тази стъпка не е свързана \"с никакво конкретно събитие\". \r\n\r\n Тайс изглежда е единственият американски журналист, държан все още в плен в Сирия, която се нареди сред страните, най-опасни за военни репортери, посочва агенцията. \r\n\r\n Възнаграждението ще бъде изплатено за \"информация, довела директно до откриването, спасяването и връщането жив и здрав\" на репортера. Сведенията може да бъдат съобщени чрез имейл на адрес findaustintice@fbi.gov, чрез сайта tips.fbi.gov или чрез американските консулства в чужбина, уточни ФБР. \r\n\r\n Независим журналист, Тайс работеше за пресгрупата \"Макклачи нюзпейпърс\", в. \"Вашингтон пост\", телевизия Си Би Ес и други медии като Би Би Си, АФП и Асошиейтед прес. Той бе отвлечен недалеч от Дамаск на 14 август 2012 г., малко след като навърши 31 години. \r\n\r\n Семейството му отправи не един апел, за да получи сведения за съдбата му, твърдейки, че роднините на Тайс го смятат за жив. \r\n\r\n В петък правозащитната организация \"Репортери без граници\" приветства решението на ФБР и изрази надежда предложеното възнаграждение да окуражи хора, способни да предоставят някакви данни за съдбата на Остин Тайс. \r\n \n\t\t\t\t\t\t", "date": "2018.04.21", "title": "ФБР дава милион долара за сведения за американец, изчезнал в Сирия"}
{"url": "http://www.bnews.bg/article/240659-barekov_edni_sazdadoha_plan_za_ograbvaneto_na_balgariya_drugi_ya_doubiha_snimki", "text": "\n Днес във фейсбук попаднахме на коментар от евродепутата Николай Бареков. Коментарът му идва по повод изцепката на министър Радев и грозната проява на некадърен пиар. Вижте какво написа Бареков в личният си профил в социалната мрежа! \r\n\r\n \r\n\r\n Единият създаде план за ограбването на България, другият и тези като него я доубиха. Характерна черта на тези майкопродавци и лицемери е тяхното абсолютно безочие. \r\n\r\n \r\n \n\t\t\t\t\t\t", "date": "2018.04.21", "title": "БАРЕКОВ: Едни създадоха план за ограбването на България, други я доубиха!(СНИМКИ)"}
{"url": "http://www.bnews.bg/article/240660-sinat_na_wc_ministara_bil_na_kosam_ot_smartta_zaradi_svrahdoza", "text": "\n \r\n\r\n Даниел разказа, че е опитвал всичко - от амфетамини до кокаин, който рядко употребявал, защото бил скъп и нямал толкова пари. Той обясни, че е започнал да посяга към наркотиците още като ученик, но не е стигал до хероин. \"Бях на 19 години, студент в Софийския университет. Моят човек нямаше дрога. Започнах да търся от човек на човек дрога. Дадоха ми бял прах, който не беше чист амфетамин. Още на първата лента усетих, че не знам къде се намирам. Тогава не ми пукаше особено какво ще ми се случи. Издрусах 2 грама и имах усещането, че умрях от инфаркт. \r\n\r\n Прибрах се вкъщи и пуших няколко джойнта, за да се спокоя. Пуслът ми се качи до 250 удара в минута, ръцете ми посиняха. Лежах и виждах как завивката се повдига над гърдите ми заради пулса. После започнах да не си усещам тялото, виждах замъглено. Приятели извикаха линейка, която дойде след 30 минути. Щом дойде, лекарката каза – това момче ще направи инфаркт”, разказва Даниел. В болницата лекарите успяват да го спасят. А когато излиза, решава, че ще спре с наркотиците. „Не съжалявам за нищо, което съм направил. \r\n\r\n Ако не бяха тези 2 грама и почти умирането ми, нямаше да спра да взимам наркотици. Познавам много хора, които са употребявали дрога с инфаркти и инсулти. Баща ми ми помогна финансово като срещи с лекари\", разказа още Даниел. \"Баща ми ще се срамува от мен. Партията, която води, има други ценности. Той е консервативен и е против дрогата\", каза още Симеонов. \r\n\r\n   Той признава, че и до ден днешен има проблеми заради наркотиците. Независимо, че е спрял с друсането, физическите промени останали.  \"Сега съм само на антидепресанти\", признава Даниел Симеонов: \r\n\r\n   „Знам какво е да предизвикаш смъртта. Бил съм там и мога да кажа, че ще дойде момент, в който ще оценя живота си. Никога няма да забравя, след като предозирах, излизам от болницата, изпитах такава радост. Желанието за живот е това, което ме изкара оттам.\" \r\n\r\n \r\n \n\t\t\t\t\t\t", "date": "2018.04.21", "title": "СИНЪТ НА WC МИНИСТЪРА бил на косъм от смъртта заради свръхдоза! "}
{"url": "http://www.bnews.bg/article/240644-drastichen_skok_v_broya_na_zalovenite_s_previshena_skorost", "text": "\n Драстичен скок в броя на шофьорите, заловени да карат с превишена скорост. Това показват данните на МВР. \r\n\r\n За едно денонощие пътните полицаи са глобили над 7000 хиляди водачи. Това се е случило в рамките на акция „Скорост”, която се проведе в средата на седмицата. \r\n\r\n Операцията е под егидата на европейската мрежа на службите на пътна полиция и се проведе в целия ЕС. \r\n\r\n Само за година нарушителите са скочили повече от два пъти. За 2016 г. глобените при същата операция са били 2235. \r\n\r\n На фона на останалите страни в ЕС ние сме в челото на анти класацията. \r\n\r\n В акция „Скорост” тази година мобилните стационарни и т. нар. камери на триноги са били разположени на повече от 400 места в страната.Технически средства са работили и през нощта. \r\n \n\t\t\t\t\t\t", "date": "2018.04.21", "title": "Драстичен скок в броя на заловените с превишена скорост"}
{"url": "http://www.bnews.bg/article/240645-chak_takava_gadna_piar_prostotiya_ne_e_vazmozhna_snimki", "text": "\n Днес във Фейсбук попаднахме на коментар от видния представител на академичните среди у нас, Проф. Петър Иванов. Коментарът му идва по повод нелеп пиар на министър Радев. Вижте какво написа професора в личният си профил в социалната мрежа!  \r\n\r\n \r\n\r\n Ако това на фотоса долу с министъра не е монтаж, а наистина тези служебни лица пред свръхлуксозния държавен автомобил са с черни инвалидни очни превръзки уж в някаква идиотска подкрепа на ранената полицайка, аз считам, че сме свидетели на НАЙ-ГЛУПАВОТО И НАЙ-ПРОСТАШКО ИЗПЪЛНЕНИЕ НА БЪЛГАРИ В ПУБЛИЧНАТА СФЕРА ЗА ПОСЛЕДНИТЕ 10 ГОДИНИ!  \r\n\r\n \r\nНе е възможно да съществуват чак пък толкова прости хора в реалната действителност!  \r\nНе е възможно да има човешки същества без абсолютно никакъв усет и никакво чувство за уместност и тактичност! \r\nНе е възможно нормален човек да не вижда в действията на двамата глупаци открояваща се демонстративна глума, тъпа ехидност, неуместен присмех и дебелашко кръчмарско издевателство спрямо трагичния проблем на едно младо момиче, заплашено в някаква степен от ослепяване след раняване при изпълнение на служебните си задължения!  \r\n\r\n \r\nКакво означава демонстрираната едноокост на двамата? Може би пожелание за едноокост при положение, че лекуващите лекари изказаха публично най-благоприятни прогнози за напълно възстановяване на зрението на пострадалата (на третия фотос долу се вижда, че ранената не носи нито черна, нито никаква, превръзка на едното си око)? Дали тези “човеци” могат да си представят какво чувства ранената при вида им и при хиленето им? Може би е налице подигравка чрез препращане към емблематични литературни персонажи на еднооки пирати, например, към едноокия капитан Флинт с черната превръзка и с папагала на рамото от “Островът на съкровищата” на Р. Л. Стивенсън? \r\n\r\n \r\nА може би вината е в недостижимата простотия на глупави хора без нужното възпитание, нужната елементарна култура, нужната квалификация и нужната нравственост? \r\n\r\n Във всяко цивилизовано общество срещу тези две служебни лица заради неуместните им публични действия спрямо трето лице щяха да се вземат следните спешни мерки: \r\n1. Експресно уволнение; \r\n2. Подвеждане под съдебна наказателна отговорност по съответния член (или членове) на НК в областта на обидата, унижението, накърненото достоинство и др.; \r\n3. Бурна обществена реакция, включително и от граждански формации и движения; \r\n4. Принудителна медицинска (психиатрична) експертиза и евентуално задължително хоспитализиране в психично лечебно заведение; \r\n5. Остракиране (изгонване) на политическата сила (или сили), подкрепили и лансирали двете лица. \r\n\r\n \r\n \n\t\t\t\t\t\t", "date": "2018.04.21", "title": "ЧАК ТАКАВА ГАДНА ПИАР ПРОСТОТИЯ НЕ Е ВЪЗМОЖНА! (СНИМКИ)"}
{"url": "http://www.bnews.bg/article/240651-48_godishen_mazh_e_zadarzhan_za_ubiystvoto_na_77_godishna_zhena_v_selo_kremenets", "text": "\n Сигнал за намерена мъртва 77-годишна жена в село Кременец, община Момчилград, е подаден в 10.30 часа тази сутрин на тел. 112. Това съобщиха от ОДМВР-Кърджали. \r\n\r\n На мястото на произшествието незабавно са пристигнали директорът на ОДМВР-Кърджали старши комисар Венцислав Момчилов, окръжният прокурор Желязко Стефанов, прокурор Бонка Василева, разследващ полицай и дежурна оперативна група за извършване на оглед. \r\n\r\n По трупа на възрастната жена били открити следи от насилие. \r\n\r\n При организираните издирвателни действия е задържан 48-годишен мъж от същото село. Той е бил заключен в къщата си и за извеждането му е изпратено специализираното тактическо звено за бързи действия на Районно управление на МВР-Кърджали. Операцията е приключила за минути и мъжът е задържан за срок до 24 часа. \r\n\r\n Образувано е досъдебно производство за убийство. Работата по случая продължава под наблюдението на \r\nОкръжната прокуратура в Кърджали. \r\n \n\t\t\t\t\t\t", "date": "2018.04.21", "title": "48-годишен мъж е задържан за убийството на 77-годишна жена в село Кременец"}
{"url": "http://www.bnews.bg/article/240647-protest_blokira_okolovrastniya_pat_na_sofiya", "text": "\n Недоволни жители от Горубляне, Панчарево, Кокаляне, Симеоново, Драгалевци и Младост излязоха на протест на Околовръстния път на София, съобщи бтв. Хората не искат да се прави парк \"Изток\" в тази местност върху земите на частни стопани. \r\n\r\n Според хората паркът ще бъде изграден върху частни имоти, за които трябва да се изплатят около 1 млрд. лв. в обезщетения. \r\n\r\n Протестиращите твърдят, че на 200 метра от техните имоти има такива с общинска и държавна собственост, които могат да се използват за изграждането на парк. \r\n\r\n Някои от тях се жалваха от кметицата Иванчева за оказван натиск, но не представиха конкретни доказателства. \r\n \n\t\t\t\t\t\t", "date": "2018.04.21", "title": "Протест блокира Околовръстния път на София"}
{"url": "http://www.bnews.bg/article/240649-vodata_v_selo_kazanka_vse_oshte_negodna_za_piene_i_gotvene", "text": "\n Остава в сила забраната за ползването на водата в с. Казанка за пиене и готвене. \r\n\r\n Съгласно протоколите от проведен радиологичен контрол на проба вода от крана на потребителя в с. Казанка, общ. Стара Загора, получени в РЗИ - Стара Загора на 20 април, стойността на естествения уран е 0,0290 mg/l при норма 0,03 mg/l, а стойността на показателя обща алфа-активност е 0,912 Bq/l при контролно ниво 0,1 Bq/l, съгласно Наредба № 9 за качеството на водата, предназначена за питейн-битови цели. Изследванията са проведени в Национален център по радиобиология и радиационна защита - София. \r\n\r\n РЗИ - Стара Загора издаде предписание на \"ВиК\" ЕООД - Стара Загора да извърши допълнителен анализ за определяне на конкретни радионуклиди, с цел определяне на индикативната доза и здравния риск за населението, както и за провеждане на завишен мониторинг на водата, предназначена за питейно-битови цели в населеното място, при крана на потребителя. \r\n\r\n Мониторингът ще се извършва четири пъти сезонно в годината, като се изследват контролното ниво на обща алфа активност, обща бета активност и естествен уран. \r\n\r\n На 24 април експерти от РЗИ ще вземат проба вода от крана на потребителя в с. Казанка за изследване на показателите на обща алфа активност, обща бета активност и естествен уран в РЗИ - Пловдив. \r\n\r\n Мерките за забрана ползването на питейна вода за пиене и приготвяне на храна остават в сила до потвърждаване на резултатите за стойностите на естествен уран в границите на нормата. \r\n\r\n \"ВиК\" - Стара Загора ще продължи да осигурява с водоноска питейна вода за населението, отговаряща на изискванията. \r\n \n\t\t\t\t\t\t", "date": "2018.04.21", "title": "Водата в село Казанка все още негодна за пиене и готвене"}
{"url": "http://www.bnews.bg/article/240648-tezhko_nakazanie_v_indiya_vavezhdat_smartna_prisada_za", "text": "\n Правителството на Индия одобри смъртното наказание за онези, които са осъдени за изнасилване на момичета под 12-годишна възраст, на фона на масовото възмущение в страната след множеството ужасяващи случаи на сексуално насилие, съобщава \"Ройтерс\". \r\n\r\n На извънредно заседание, свикано от премиера Нарендра Моди, правителството прие указ или наредба за изменение на наказателния кодекс, така че в него да се предвижда по-драстично наказание за осъдени изнасилвачи на момичета на възраст под 16 години. \r\n\r\n Сексуалното насилие срещу жени е много щекотлив политически въпрос в Индия, където редовно избухват протести относно утвърденото насилие срещу жените и провала да бъдат защитени. \r\n\r\n Мнозина разкритикуваха правителството на Моди, че не е сторило достатъчно, за да защити жените в страната, оказвайки натиск върху неговата индуистка националистическа партия BJP, докато Индия се отправя към парламентарните избори, които трябва да се проведат през следващата година. \r\n \n\t\t\t\t\t\t", "date": "2018.04.21", "title": "ТЕЖКО НАКАЗАНИЕ! В Индия въвеждат смъртна присъда за...."}
{"url": "http://www.bnews.bg/article/240604-azis_e_noviyat_shvartseneger", "text": "\n Кралят на поп фолка шашна мнозина с новото си въплъщение. Този път той яхна мотор, в стил Арнолд Шварценегер от легендарната поредица \r\n„Новото ми име е „Терминатор”, пошегува се Азис на страницата си във Фейсбук. Феновете му пък останаха очаровани от визията му. А много от тях отбелязват, че никога не е изглеждал по-добре. \r\n \n\t\t\t\t\t\t", "date": "2018.04.21", "title": "Азис е новият Шварценегер"}
{"url": "http://www.bnews.bg/article/240633-iskat_dekriminaliziraneto_na_marihuanata_u_nas", "text": "\n Протест в защита на марихуаната и декриминализиране на употребата й у нас. Недоволните се събраха пред Парламента, за да кажат \"ДА\" на употребата на марихуана, както за медицински цели, така и за лична употреба. Те настояваха още и човек да има правото да отглежда до 2 растения в домашни условия. Също и да се въведат по-прецизни тестове за наркотици при шофьорите, тъй като по думите им сега съществуващите могат да отчетат наличие на забранени вещества в организма, дори и цигарата с марихуана да е била изпушена преди седмица. \r\n\r\n В тази битка със закона, някои от лекарите застават на страната на пациентите си. На противоположното мнение обаче са грижещите се за хора, борещи се със зависимости. От там са категорични - декриминализиране на марихуаната автоматично ще доведе до масова злоупотреба. \r\n\r\n Използването на марихуана за медицински цели е разрешено в 22 държави в Европа. И в никоя няма ръст на употребата от страна на подрастващите, твърдят защитниците й. Според нашето законодателство марихуаната е наркотично вещество с висока степен на риск за общественото здраве. \r\n \n\t\t\t\t\t\t", "date": "2018.04.21", "title": "Искат декриминализирането на марихуаната у нас"}
{"url": "http://www.bnews.bg/article/240650-spetssluzhbite_predotvratili_teroristichni_atentati_v_erevan", "text": "\n Службата за национална сигурност на Армения е арестувала двама заподозрени, които са подготвяли терористични актове в Ереван, предава ТАСС. \r\n„Двама привърженици на въоръжената групировка „Сасна Црер“ и на Жирайр Сефилян, по предварителни данни, са придобили експлозиви и са планирали да извършат терористични актове в оживени части на столицата“, отбелязва Службата за национална сигурност. \r\n\r\n Заподозрените са искали да поставят експлозиви на площад Свобода, в търговски център „Далма Гардън Мол“ и на други обществени места в Ереван. \r\n\r\n „Така арестуваните са искали да всеят паника, да упражнят натиск върху държавните органи и да повдигнат определени искания от властите на страната“, съобщава Службата.  \r\n \n\t\t\t\t\t\t", "date": "2018.04.21", "title": "Спецслужбите предотвратили терористични атентати в Ереван"}
{"url": "http://www.bnews.bg/article/240638-zapochva_planoviyat_godishen_remont_na_5_ti_blok_na_aets_kozloduy", "text": "\n Пети блок на АЕЦ \"Козлодуй\" е спрян за планов годишен ремонт в 2 ч. и 11 мин. на 21 април 2018 г. Дейностите, планирани за периода на спирането, имат за цел да осигурят безопасна, надеждна и ефективна експлоатация на 1000-мегаватовата ядрена мощност през следващата горивна кампания. \r\n\r\n В рамките на плановия престой на блока ще бъдат извършени превантивно техническо обслужване и ремонт на оборудването, функционални изпитания, както и презареждане на реактора със свежо ядрено гориво. \r\n\r\n Плановият годишен ремонт се предвижда да завърши в края на месец май. \r\n\r\n Шести блок на АЕЦ \"Козлодуй\" работи с натоварване от 104%, след успешното приключване на проекта за повишаване на мощността. \r\n\r\n За първото тримесечие на 2018 г. двата блока на атомната централа са произвели 4 543 511 мегаватчаса електроенергия, при спазване на всички изисквания за безопасност. \r\n \n\t\t\t\t\t\t", "date": "2018.04.21", "title": "Започва плановият годишен ремонт на 5-ти блок на АЕЦ \"Козлодуй\""}
{"url": "http://www.bnews.bg/article/240606-bradarkata_gloriya_e_bremenna_styaga_svatba_i_yade_meso_sled_12_godini_pauza", "text": "\n Две щастливи събития предстоят на родния супермодел Глория Петкова, която доби популярност в реалити формата „ВИП Брадър“. Брюнетката и годеникът й Методи ще се венчаят през май, а през септември ще се появи и първородният им наследник. Гло е криела бременността си от доста хора, до момента, в който не реши да се похвали за благата вест в „Инстаграм“. \r\n\r\n „Умишлено криех, че съм бременна. Аз съм суеверна, има поверие, че до третия месец не се казва, разбира се, знаеха само най-близките ми. След това тайната остана, не сметнах за нужно да го разгласявам. По това време снимах с колегите си от сериала „Денят на бащата“, тогава влизах в третия месец и коремчето ми не се забелязваше. Наясно със ситуацията беше само режисьорът, ставаше ми много лошо понякога, имах нужда да почивам. Сега съм в пети и се чувствам по-добре“, сподели моделката пред „Телеграф“. \r\n\r\n Половинката й Методи е родом от Варна, по-голям е от нея и се занимава с търговия. Заедно са от година, заживели са заедно още от втората седмица. Не им е отнело много време, за да придобият готовност и за наследник. Съобщила му е, че е бременна, като е опаковала теста с двете чертички в панделка. Методи е предложил брак на Глория, когато били на обиколка над Рилските езера – 11 октомври, а на тази дата красавицата има и рожден ден. \r\n\r\n Сватбата им ще се състои на морето в затворен комплекс, до който достъп ще имат единствено персоналът и гостите. Интересен факт е, че Глория не яде месо от 12 години, но с настъпването на бременността, гладът й за мръвка се изострил. Започнала е отново да консумира животинско и споделя, че се чувства добре, но й е странно след огромната пауза, през която се е въздържала. \r\n \n\t\t\t\t\t\t", "date": "2018.04.21", "title": "Брадърката Глория е бременна, стяга сватба и яде месо след 12 години пауза"}
{"url": "http://www.bnews.bg/article/240614-sanya_borisova_krashkala_na_niki_iliev_svalyala_se_i_na_orlin_pavlov", "text": "\n  Първоначално обвиненията за проваления брак паднаха върху плещите на Ники, той дори беше замесен в любовна връзка с актриса от „Скъпи наследници“, което до този момент не е потвърдено от никого.  \r\n\r\n Близки до двойката обаче са на коренно различно мнение. Според информацията до раздялата на Ники и Саня е щяло да стигне, тъй като първо тя е залитнала от брачното ложе.  \r\n\r\n Според запознати Саня неведнъж е била хващана в крачка, а поведението й към приятелите на мъжа й често е било провокативно дори на публични места. Актрисата, която имаше някакви актьорски изяви, само и единствено благодарение на факта, че се снимаше във филмите на любимия си, дори е задявала пред мъжа си колегата му и близък приятел Орлин Павлов. Саня го заграждала по време на снимките на поредната лента на режисьора и създала доста неприятна атмосфера за всички замесени. \r\n  \r\n \n\t\t\t\t\t\t", "date": "2018.04.21", "title": "Саня Борисова кръшкала на Ники Илиев, сваляла се и на Орлин Павлов"}
{"url": "http://www.bnews.bg/article/240641-otkradnaha_trofeya_na_liga_evropa", "text": "\n Трофеят в Лига Европа бе откраднат и впоследствие намерен в мексиканския град Леон, съобщиха местните власти. \r\n\r\n Купата на втория по значимост европейски клубен турнир била на рекламна обиколка в Мексико. Според информацията трофеят е откраднат от автомобил, но по-късно е открит от полицията. \r\n\r\n \"Благодарение на управлението за разследване на углавни престъпление в щата Гуанахуато, купата на Лига Европа, която беше открадната от превозно средство в град Леон, е намерена\", обявиха от генералната прокуратура на щата на профиласи в Туитър. \r\n\r\n В момента надпреварата е в полуфиналната си фаза, като за място на финала играят \"Арсенал\" - \"Атлетико\" Мадрид и \"Олимпик\" Марсилия - \"Залцбург\". Финалът на Лига Европа е на 16 май в Лион. \r\n \n\t\t\t\t\t\t", "date": "2018.04.21", "title": "Откраднаха трофея на Лига Европа"}
{"url": "http://www.bnews.bg/article/240642-velopohod_v_podkrepa_na_bolnite_ot_hemofiliya", "text": "\n Велопоход в подкрепа на болните от хемофилия се проведе в София. \r\n\r\n Колоездачите се събраха на Пилоните на НДК в 11 ч. и тръгнаха по маршрут по бул. „Витоша“ до пешеходната зона, през пешеходната зона до Съдебната палата, по бул. „Витоша“, пред хотел Балкан, бул. Дондуков надясно до паметника Левски. \r\n\r\n След това по бул. „Васил Левски“, наляво по бул. „Цар Освободител“ до Орлов мост, надясно по бул. „Евлоги и Христо Георгиеви“ до НДК. След това по бул. „Пенчо Славейков“ наляво по бул. „Витоша“ до входа на Южния парк. \r\n\r\n Велопоход \"Заедно\" се проведе в още три града – Пловдив, Варна и Бургас. \r\n\r\n Хемофилията е най-често срещаното наследствено нарушение на кръвосъсирването. То е рядко заболяване и е генетично обусловено. При него кръвта не се съсирва или се съсирва много бавно. \r\n \n\t\t\t\t\t\t", "date": "2018.04.21", "title": "Велопоход в подкрепа на болните от хемофилия"}
{"url": "http://www.bnews.bg/article/240639-otkradnaha_dareniya_za_onkobolno_momche", "text": "\n . Този път нуждаещият се е Кирил, който страда от онкологично заболяване. Тъй като лечението му е скъпо, негови близки и приятели решили да помогнат. Сложили кутии, в които да събират дарения за лечението му. \r\n\r\n Кампанията в помощ на Кирил започва през месец март. В началото на април обаче следва серия от кражби на кутии с дарения за него. Една от тях е в заведение в село Ярджиловци. Има няколко кражби и в Перник. \r\n\r\n Ако имате желание и възможност да помогнете на Кирил, ето и данните на дарителската му сметка: \r\n\r\n BG92UBBS80021067256040 \r\nТитуляр на сметката: Кирил Росенов Кирилов \r\n \n\t\t\t\t\t\t", "date": "2018.04.21", "title": "Откраднаха дарения за онкоболно момче"}
{"url": "http://www.bnews.bg/article/240646-zhitelite_na_sopot_pritesneni_zaradi_sech_v_gorata", "text": "\n Масова сеч на боровата гора над Сопот предизвика проверка на институциите. Сигналът е подаден от жители на града, които събрали протестна подписка и я внесли в Министерството на околната среда. \r\n\r\n Звук на резачки оглася гората над Сопот. Жителите се притесняват, че след изсичането на иглолистните дървета могат да се активизират опасни свлачища. \r\n\r\n Санитарната сеч е планирана преди пет години, категорични са от Горското стопанство в Карлово. От там твърдят, че в момента се обособява противопожарна просека с дължина 900 метра, а премахването на по-ниските дървета ще позволи на другите да растат. \r\n\r\n Сигналът на жителите предизвика проверка от експерти на Българската академия на науките. От там не са установили фрапиращи нарушения. \r\n\r\n Крайният резултат от проверката на инспекторите ще бъде обявен в края на април. \r\n \n\t\t\t\t\t\t", "date": "2018.04.21", "title": "Жителите на Сопот - притеснени заради сеч в гората"}
{"url": "http://www.bnews.bg/article/240617-daniel_kreyg_i_reychal_uayz_chakat_bebe", "text": "\n На 48 години Рейчъл Уайз е бременна с второто си дете, но този път от друг мъж. Актрисата и звездата от сагата „Джеймс Бонд“ Даниел Крейг ще стават родители. Това ще е първо дете за двойката, но иначе и двамата имат деца от предишните си връзки. Рейчъл Уайз има 11-годишен син от режисьора Дарън Аронофски, а Агент 007 има дъщеря на 25 години, която се казва Ела и е от предишния му брак – с актрисата Фиона Лоудън. \r\n\r\n „Скоро коремът ще започне да си личи. С Даниел сме много щастливи. Ще си имаме едно малко човече и нямаме търпение да се запознаем с него или с нея. Животът е такава мистерия“, сподели Рейчъл Уайз. \r\n\r\n Тя и Крейг започнаха връзката си през 2010 година, а през декември 2011 сключиха брак.  Време им е и за бебе, нищо че тя е на 48, а той на 50. \r\n \n\t\t\t\t\t\t", "date": "2018.04.21", "title": "Даниел Крейг и Рейчъл Уайз чакат бебе"}
{"url": "http://www.bnews.bg/article/240643-v_kyustendil_zapochnaha_prouchvaniyata_na_otkritite_ostanki_ot_dreven_dvor", "text": "\n Започнаха проучванията на откритите останки от древен двор от Антична Пауталия, датиран от периода II-VI век след Христа в реновиращия се парк \"Галерията\" в центъра на Кюстендил. \r\n\r\n На пауталийския двор попаднаха строителите, които променят изцяло аранжирането и екстериора на парка пред художествената галерия \"Владимир Димитров-Майстора\", предава БНР. Находката попада под водното огледало и под стълбището към самия комплекс. При първоначалната оценка откритите фрагменти от двора и част от сградата са от преди повече от 15 века. Дворът е на две нива. \r\n\r\n Запазени са част от основите и колонадата, корнизи на около 50-60 квадратни метра. В съседство е открита и мозайка. Има предложение древният пауталийски двор, както и други археологически находки, открити преди време край галерията, да се оформят като постоянна експозиция пред галерията, да се изгради и ситуира нещо като \"прозорец към древността\" и да се впише като част от алеите и орнаментиката на парк \"Галерията\". \r\n\r\n Реновирането на парка със средства по програмата \"Региони в растеж\" напредва с много добри темпове, а крайният срок за завършването е 7 септември тази година. \r\n \n\t\t\t\t\t\t", "date": "2018.04.21", "title": "В Кюстендил започнаха проучванията на откритите останки от древен двор "}
{"url": "http://www.bnews.bg/article/240652-v_slanchev_bryag_razrushiha_nezakonni_restoranti_i_premestvaemi_obekti", "text": "\n Наемателят на морски плаж Слънчев бряг-север доброволно разчисти още незаконни преместваеми обекти, които не отговарят на одобрената от Министерството на туризма схема за разполагането им, съобщават от ведомството. \r\n\r\n Разрушен е ресторант Stela di marre, който е с площ 400 кв. метра и се намира в пространството пред хотел \"Белвю\". \r\n\r\n В края на миналата седмица на същата ивица бяха разчистени още преместваеми обекти, които са в нарушение - Bubles бар&ресторант, заемащ около 400 кв. метра пред хотел \"Гларус\" и в близост до хотел \"Чайка\". \r\n\r\n Министърът на туризма Николина Ангелкова прекрати концесията на плаж Слънчев бряг-север, защото имаше над 8000 кв. метра обекти, които надхвърляха одобрената от нея схема. \r\n \n\t\t\t\t\t\t", "date": "2018.04.21", "title": "В Слънчев бряг разрушиха незаконни ресторанти и преместваеми обекти"}
{"url": "http://www.bnews.bg/article/240640-sauditska_arabiya_udari_yemen", "text": "\n Водената от Саудитска Арабия коалиция е нанесла удар по цели в Йемен, съобщава АП. \r\n\r\n Най-малко 20 души са били убити. \r\n\r\n Атаката на саудитските изтребители е била извършена в югозападната част на Йемен в петък южно от град Таиз. Поразен бил автомобил, превозвал 20 пътници. В момента не се разкриват повече подробности. \r\n \n\t\t\t\t\t\t", "date": "2018.04.21", "title": "Саудитска Арабия удари Йемен"}
{"url": "http://www.bnews.bg/article/240634-didzheyat_avichi_e_nameren_martav_v_oman", "text": "\n Роденият в Швеция диджей и продуцент Авичи е намерен мъртъв в град Мускат, Оман. 28-годишният музикант е роден като Тим Берглинг. Агентът на Авичи - Диана Барън - потвърди новината. \r\n\r\n Тялото му е намерено в петък следобед. Семейството е съкрушено и помоли да бъде оставено насаме със скръбта си. Към момента отказват по-подробни изказвания. \r\n\r\n Авичи беше един от най-известните диджеи на електронната сцена. В България той е изключително популярен с парчето му \"Wake me up\" и с последвалия хит \"Hey Brother\". Работил е с артисти като Мадона, Давид Гета и Лени Кравиц. \r\n\r\n Тим Берглинг е роден на 8 септември 1989 г. в Стокхолм. Той започва кариерата си, като направи ремикс на музикалната тема от видеоиграта Lazy Jones, a по-късно записва собствената си песен „Lazy Lace“, която скоро била пусната от Strike Recordings. \r\n\r\n В музиката му са повлияли особено Laidback Luke, Steve Angello, Tocadisco, Daft Punk, Ерик Придз и Axwell. Печели наградата на програмата на Пита Тонга Fast Trax, Авичи получил много предложения и през април 2008 година пуснал песента „Manman“ с лейбъла на Тонга Bedroom Bedlam. През май същата година той подписал договор с At Night Managmenet и Vicious grooves. \r\n\r\n Има две музикални награди на MTV, една на Billboard и две номинации за наградата Grammy. Дни преди смъртта си той отново е номиниран за музикалните награди на Billboard за албума си Avicii. \r\n\r\n През 2016-а диджеят се отказа от изпълненията си на живо заради здравословни проблеми, включително и остър панкреатит. За да се възстанови, той отмени редица свои ангажименти. Въпреки че се оттегли от сцената, той продължи да композира и миксира. \r\n\r\n Към момента официалната причина за смъртта му не е известна. \r\n\r\n \r\n\r\n   \r\n \n\t\t\t\t\t\t", "date": "2018.04.21", "title": "Диджеят Авичи е намерен мъртъв в Оман"}
{"url": "http://www.bnews.bg/article/240635-zemetresenie_ot_4_9_po_rihter_e_registrirano_v_gartsiya", "text": "\n Земетресение с магнитуд 4,9 по Рихтер е регистрирано в Гърция след 3 ч. тази нощ, съобщава Европейският средиземноморски сеизмологичен център. \r\n\r\n Епицентърът на труса е в Егейско море, на 95 километра югоизточно от Солун. \r\n\r\n Земетресението не е усетено у нас. \r\n\r\n Няма информация за щети и пострадали хора. \r\n \n\t\t\t\t\t\t", "date": "2018.04.21", "title": "Земетресение от 4,9 по Рихтер е регистрирано в Гърция"}
{"url": "http://www.bnews.bg/article/240636-vremeto_dnes_hladno_utro_no_barzo_shte_se_zatopli", "text": "\n Времето днес ще бъде предимно слънчево с временни увеличения на облачността, главно над източните райони. Ще духа слаб, до умерен северен вятър. \r\n\r\n Сутринта ще бъде сравнително хладно, но през деня бързо ще се затопли, като максималните температури ще бъдат между 18 и 23 градуса. \r\n\r\n По Черноморието се очакват температури от 15 и 17 градуса и предимно слънчево време. Ще духа слаб северен вятър. Температурата на морската вода ще бъде 12-14 градуса. \r\n\r\n В планините ще е предимно слънчево. Ще духа слаб до умерен вятър, а максималната температура на височина 1200 метра ще е около 13 градуса, на 2000 метра – около 6 градуса. \r\n \n\t\t\t\t\t\t", "date": "2018.04.21", "title": "Времето днес! Хладно утро, но бързо ще се затопли "}
{"url": "http://www.bnews.bg/article/240637-vodeshtiyat_na_bg_patrioti_e_posrednichil_za_podkupa_na_ivancheva_snimki", "text": "\n \r\n\r\n По време на разпита му пред съда в петък Дюлгеров не спомена телевизионното си поприще. По думите му той се занимавал с консултантска дейност. \r\n\r\n Проверка на Mediapool показа, че той е автор и водещ на предаването “БГ патриоти” по канал България 24. Отношенията му с телевизията обаче били прекратени от страна на медията след избухването на скандала тази седмица. Не може такъв човек да води предаване при нас , въпреки че съдържанието беше добро, казасобственикът на телевизията Мартни Христов. \r\n\r\n От вторник насам телевизията се опитва да заличи каквато и да е следа от пребиваването на Дюлгеров там. Всички записи с неговото участие в платформата за видео споделяне YouTube са изтрити, а при търсене на името на Дюлгеров в сайта на медията резултати не излизат.   \r\n\r\n “България 24” официално се води собственост на 44-годишния Мартин Христов.  Редица медийни публикации обаче свързват канала с ВМРО.  По време на предизборната кампания различни партийци от националистическия спектър бяха непрекъснати гости в предаванията на медията. \r\n\r\n И в момента проверка в страницата на телевизията показва явната и “патриотична насоченост”, като подчертано предимство се дава на правителството на ВМРО от парламентарната група на Обединените патриоти. \r\n\r\n Допълнителен аргумент в тази посока е и седалището на медията- централата на ВМРО на столичната улица “Пиротска”. \r\n\r\n От партията отрекоха да имат нещо общо с медията и обясниха: “Много фирми плащат наем, за да ползват помещенията ни”. \r\n\r\n “Освен телевизията имаме джиесем сервиз на наематели, например”, посочи пирката на партията, подчертавайки, че и други електронни компании обитават сградите им на Пиротска. Освен тях имало фирми, магазини, счетоводни къщи- всички те, плащат наем на ВМРО. \r\n\r\n На въпрос защо телевизията му се помещава в партийната централа на ВМРО, Христов отговори, че така е по- близо до триъгълника на властта. \r\n\r\n “Ако телевизията беше в сградата на мюфтийстовот, турска ли щеше да бъде?”, запита риторично той. \r\n\r\n Смятам, че имам политически възгледи, затова телевизията изглжда така, каза той в отговор на въпроса защо медията му е така съсредоточена в действията на ВМРО. Христов подчерта, че не е член на партията. \r\n\r\n Самият Дюлгеров, който вече е ексводещ, беше кмет на Младост от 2007 до 2011 г. От листата на ГЕРБ, но партията на Борисов свали доверието в него заради съмнителни обществени поръчки. Тези факти, обаче не са обезпокоили Христов в началото на сътрудничеството му с него. \r\n\r\n В предаването си Дюлгеров е бил домакин на различни политтци от националистическия спектър. \r\n\r\n Според прокуратурата той като помагач в схемата на Иванмева е приел 14 000 евро подкуп, които са били част от общата сума от 70 000 евро. Останалите 56 000 евро бяха намерени в автомобила на Десислава Иванчева при зрелищния арест във вторнк в София. \r\n\r\n \r\n \n\t\t\t\t\t\t", "date": "2018.04.21", "title": "Водещият на \"БГ патриоти\" е посредничил за подкупа на Иванчева (СНИМКИ)"}
{"url": "http://www.bnews.bg/article/240605-sinat_na_dzhena_prohodi", "text": "\n Синът на Джена направи първите си стъпки. Наследникът на певицата и Атанас Стоев — младши, вече направи първите си крачки \r\n\r\n Фолк певицата е изключително щастлива от този факт и не пропусна да отбележи събитието. Навършилият наскоро годинка първороден син на звездата имаше и прощъпалник. \r\nНа събитието присъстваха само най-близките хора на Джена. \r\nГордата майка бе поръчала специална торта, на която бяха поставени две малки обувчици. А под тях имаше надпис „Аз вече ходя”. \r\n \n\t\t\t\t\t\t", "date": "2018.04.21", "title": "Синът на Джена проходи"}
{"url": "http://www.bnews.bg/article/240658-v_politikata_ima_tezhak_defitsit_na_inteligentni_hora", "text": "\n \r\nТова коментира в ефира на бтв Евгений Бакърджиев - Бъки, едно от знаковите лица на прехода, бивш седесар, бивш министър на строителното ведомство и организатор на изборите на сините, когато ги печелеха. \r\n\r\n \r\nСпоред Евгений Бакърджиев десницата и въобще политическият живот у нас имат три основни дефицита – липса на авторитети, на достойни и интелигентни хора, дефицит  на каузи и средата – поведението на политическия елит, който би трябвало да е за пример. \r\nСкандалите в остатъчното СДС, той коментира като \"тежко дъно\". И за порде път заяви, че виновник за разцеплението на съюза е бившият премиер Иван Костов. \r\n  \r\n \n\t\t\t\t\t\t", "date": "2018.04.21", "title": "В политиката има тежък дефицит на интелигентни хора"}
{"url": "http://www.bnews.bg/article/240624-nyama_da_badat_izdavani_prisadi_po_deloto_za_smartta_na_prins", "text": "\n Няма да бъдат издавани присъди по делото за смъртта на поп звездата Принс през 2016 г., съобщиха американските власти. \r\n\r\n 57-годишният музикант почина от свръхдоза от болкоуспокоителното фентанил. В Съединените щати лекарството е достъпно само с рецепта, но то често се продава незаконно. \r\n\r\n Следователите открили подобни хапчета в имението на Принс в Минеаполис. Те са на мнение, че изпълнителят не е бил наясно какви медикаменти приема. Обвиненият срещу лекаря Майкъл Шуленбърг бяха свалени. \r\n\r\n Смяташе се, че той незаконно е предписал болкоуспокоителни на Принс. Шуленбърг се съгласи да заплати глоба в размер на 30 хил. долара. \r\n \n\t\t\t\t\t\t", "date": "2018.04.21", "title": "Няма да бъдат издавани присъди по делото за смъртта на Принс"}
