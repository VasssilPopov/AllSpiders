{"url": "http://www.bnews.bg/article/263410-nameriha_martvoto_tyalo_na_izvestna_rok_zvezda", "text": "\n Намериха мъртъв фронтменът на рокгрупата The Cars Рик Окасек. 75-годишният рокмузикант е бил открит в апартамента си в Манхатън около 16 часа вчера, предаде Асошиейтед прес. \r\n\r\n По първоначална информация няма признаци за извършено престъпление. Причината за смъртта предстои да бъде установена от експерти. \r\n\r\n Сред златните хитове на групата от края на 70-те и от 80-те са Just What I Needed, Shake it Up и Drive. Рокбандата бе въведена миналата година в Залата на славата на рокендрола. \r\n \n\t\t\t\t\t\t", "date": "2019.09.16", "title": "Намериха мъртвото тяло на известна рок звезда"}
{"url": "http://www.bnews.bg/article/263412-prokuratura_se_samosezira_za_lekar_postavyal_stentove_na_zdravi_hora_v_pazardzhik", "text": "\n Специализираната прокуратура се самосезира по изнесени в медийни публикации данни за неправомерни действия на лекари от МБАЛ в Пазарджик, и по-конкретно – за постаняне на стентове на пациенти, които не се нуждаят от подобна медицинска интервенция, съобщиха от пресцентъра на прокуратурата. \r\n\r\n По случая е назначна комплексна проверка, по която конкретни задачи са възложени на различни държавни органи. ГДБОП следва да установи дали са налице данни за извършено престъпление по Наказателния кодекс. Предстои да бъдат снети обяснения на лекари и медицински работници, да бъде проверена цялата медицинска документация и наложената практика на лечение на страдащи от сърдечни заболявания. \r\n\r\n Изпълнителната агенция „Медицински надзор“ следва да установи дали структурата, управлението, дейността и организацията на медицинската помощ в болницата съответства на Закона за лечебните заведения, Закона за здравето Закона за трансплантация на органи, тъкани и клетки и подзаконовите актове за тяхното прилагане. Ще се проверява спазването на медицинските стандарти и начинът, по който лечебното заведение е разходвало бюджетните средства. \r\n\r\n На Агенцията за държавна финансова инспекция е възложена цялостна финансова ревизия в МБАЛ-Пазарджик. Тя трябва да установи как са изразходвани целевите бюджетни средства за период от 2 години назад. Комплексната проверка трябва да приключи с подробен доклад в срок от 2 месеца. \r\n \n\t\t\t\t\t\t", "date": "2019.09.16", "title": "Прокуратура се самосезира за лекар, поставял стентове на здрави хора в Пазарджик\r\n"}
{"url": "http://www.bnews.bg/article/263411-ne_e_za_vyarvane_nikoleta_napravi_vzrivyavashto_razkritie", "text": "\n Половинката на вратаря на Левски Николай Михайлов - Николета Лозанова, не иска да живее в България. Голямото разкритие тя направи в предаването \"Папараци\", в което бе специален гост. Моделът преди време бе водеща на шоуто по bTV, но по-късно беше сменена от Венета Райкова, пред която се изповяда снощи. \r\n\r\n Николета каза, че в чужбина се чувства по-добре, отколкото в България.  \r\n\r\n \"Наистина не харесвам България. Тук не се чувствам щастлива, защото хората са негативни и винаги гледат в чуждата паница\", обяви Лозанова. \r\n\r\n \"Имам чувството, че хората в България разбират от всичко, докато в чужбина не е така. В момента, в който кацна на летището в София, веднага започва да ме боли глава. Заради лошата енергия. С огромно удоволствие бих напуснала България. Надявам се това да се промени\", коментира още Николета.  \r\n\r\n Бившата плеймейтка в момента се занимава със собствената си линия за бельо и бански, с което е много щастлива и има самочувствието, че изкарва сама парите си.  \r\n \n\t\t\t\t\t\t", "date": "2019.09.16", "title": "Не е за вярване! Николета направи взривяващо разкритие!\r\n"}
{"url": "http://www.bnews.bg/article/263414-izvanredno_stefan_danailov_otnovo_postapi_v_bolnitsa", "text": "\n Стефан Данаилов отново постъпи в болница. Това съобщиха от УМБАЛ „Софиямед“ \r\n\r\n Актьорът ще продължи там възстановяването си. \r\n\r\n На актьора ще му бъдат направени нови изследвания и ще се подложи на рехабилитация. \r\n\r\n                                                                                       \r\n \n\t\t\t\t\t\t", "date": "2019.09.16", "title": "ИЗВЪНРЕДНО! Стефан Данаилов отново постъпи в болница"}
{"url": "http://www.bnews.bg/article/263408-tsveta_karayancheva_e_operirana", "text": "\n Председателят на НС Цвета Караянчева е оперирана в болница „Лозенец”, където беше закарана след катастрофа на пътя Шумен-Силистра. \r\n\r\n На Караянчева е направена оперативна интервенция, при която се стабилизира костен фрагмент към раменната става. Остеосинтезата се извърши под рентгенов контрол с три винта, съобщават от лечебното заведение. Хирургичната част е продължила 30 мин. Пациентката е прекарала спокойно нощта. \r\n \n\t\t\t\t\t\t", "date": "2019.09.16", "title": "Цвета Караянчева е оперирана"}
{"url": "http://www.bnews.bg/article/263413-zhurnalistat_dimitar_bayraktarov_sas_strahotna_novina_video", "text": "\n Журналистът Димитър Байрактаров сподели страхотна новина чрез Фейсбук профила си! Вижте какво каза той: \r\n\r\n \r\n\r\n   \r\n \n\t\t\t\t\t\t", "date": "2019.09.16", "title": "Журналистът Димитър Байрактаров със страхотна новина- видео"}
{"url": "http://www.bnews.bg/article/263409-mlad_mazh_sas_70_izgaryaniya_zaspal_do_zapalen_ogan", "text": "\n Млад мъж от Попово е с опасност за живота след неправилно боравене с открит огън. Той получил 70 % изгаряне по тялото и е настанен във Военната болница във Варна, съобщиха от ОД на МВР – Търговище, цитирани от БТА. \r\n\r\n Инцидентът е станал на 13 септември десет минути след полунощ. 37-годишният мъж, който водел клошарски начин на живот. Открит е в изоставен строителен обект - бъдещ жилищен блок, който вероятно обитавал. По предварителни данни мъжът е запалил огън и не го е загасил надеждно, заспал е край него и се е стигнало до инцидента. \r\n\r\n Обгорели са били дрехите му, както и части от тялото. Настанен е за лечение във Варна. Състоянието му и днес продължава да е тежко. Опасността за живота му не е отминала, допълниха от пресслужбата на полицията. Назначена е пожаро-техническа експертиза. Случаят се разследва в досъдебно производство. \r\n \n\t\t\t\t\t\t", "date": "2019.09.16", "title": "Млад мъж със 70% изгаряния, заспал до запален огън"}
{"url": "http://www.bnews.bg/article/263402-zatvaryat_gkpp_lesovo_za_5_chasa", "text": "\n Спират движението на ГКПП \"Лесово\" за 5 часа днес, съобщават от полицията. \r\n\r\n Ограничението ще бъде в сила от 9.00 до 14.00 часа. \r\n\r\n Причината е ремонт и разширение на съпределния граничен пункт \"Хамзабейли\". \r\n \n\t\t\t\t\t\t", "date": "2019.09.16", "title": "Затварят ГКПП \"Лесово\" за 5 часа"}
{"url": "http://www.bnews.bg/article/263404-likvidiraha_pozhara_v_rila", "text": "\n Пожарът, който възникна на 14 септември в местността „Сухото езеро” на територията на природен парк \"Рила\", е ликвидиран тази сутрин. Това съобщиха от полицията в Кюстендил, цитирани от БТА. \r\n\r\n Огънят е обхванал площ от около 10 дка. Горяха клек, бял бор и мура, а пожарът беше гасен от екипи на пожарната , Югозападно държавно предприятие, служители на Рилски манастир, на природен парк \"Рила\" и Национален парк \"Рила\", доброволци, хеликоптер от авиобаза \"Крумово\". В момента на място все още са около 45 души пожарникари, горски служители, служители на природния парк, посочиха от полицията. \r\n\r\n Причините за възникването на пожара са в процес на установяване, допълниха от ОДМВР в Кюстендил и уточниха, че в края на миналата седмица в Кюстендилска област са възникнали общо 18 пожара. \r\n\r\n При друг пожар, възникнал в края на миналата седмица в землището на с. Богослов, община Кюстендил, са били унищожени дървена барака, ограда, 20 овощни дръвчета, 15 лозници. Пожарът е обхванал площ от 20 дка и е угасен от два противопожарни екипа на РСПБЗН - Кюстендил. Спасени са били пет къщи и 60 дка смесена гора, няма пострадали хора. \r\n \n\t\t\t\t\t\t", "date": "2019.09.16", "title": "Ликвидираха пожара в Рила"}
{"url": "http://www.bnews.bg/article/263405-politsiyata_sreshtu_govoreneto_po_mobilni_telefoni_pri_shofirane", "text": "\n Служители на „Пътна полиция” започнаха акция за контрол на използването на мобилни телефони от  страна на шофьорите на автомобили. Тя ще продължи до 22 септември и се провежда във всички страни членки на Европейската мрежа на службите на Пътна полиция – TISPOL, съобщиха от МВР. \r\n\r\n „Целта на операцията е да се припомнят още веднъж последствията от пренебрегването на забраната за използване на мобилни устройства. По  време на шофиране те силно разконцентрират вниманието на водача, което може да се окаже фатално”, уточняват от вътрешното министерство. \r\n\r\n Според Закона за движение по пътищата на водачите е забранено да използват мобилни телефони по време на движение, освен чрез устройство, позволяващо това да става без участието на ръцете. Санкцията за подобно нарушение е глоба от 50 лева и отнемане на 6 контролни точки. \r\n \n\t\t\t\t\t\t", "date": "2019.09.16", "title": "Полицията срещу говоренето по мобилни телефони при шофиране"}
{"url": "http://www.bnews.bg/article/263401-tavan_se_sruti_v_lekarski_kabinet_v_aleksandrovska_bolnitsa", "text": "\n Таван се срути в лекарски кабинет в Александровска болница, съобщава bTV. \r\n\r\n Началникът на клиниката по Алергология, където е станал инцидентът, проф. Васил Димитров обясни, че това се е случило на 18 август. \r\n\r\n За щастие в момента на срутването в кабинета е нямало хора и инцидентът се е разминал без пострадали. \r\n\r\n Проф. Димитров не знаел какви могат да бъдат причините за срутването. Той уточни, че е направен ремонт по укрепването на сградата. \r\n\r\n Лекарят обясни, че от съображения за сигурност сградата е временно затворена, а персоналът е изместен. Настанени пациенти също няма. \r\n\r\n Проф. Димитров призова за спешен ремонт, тъй като в момента няма как работата на клиниката да продължи, а функционирането й е от особена важност - годишно в клиниката се гледат над 150 000 болни, а през амбулаторните кабинети минават между 30 и 35 000 пациенти. \r\n\r\n Той посочи, че сградата е била прегледана и от зам.-министъра на здравеопазването Жени Начева. \r\n \n\t\t\t\t\t\t", "date": "2019.09.16", "title": "Таван се срути в лекарски кабинет в Александровска болница"}
{"url": "http://www.bnews.bg/article/263407-prezidentat_prizova_za_opovestyavane_na_motivite_za_spiraneto_na_programata_na_bnr", "text": "\n Президентът Румен Радев призова директора на БНР и разследващите да излязат и да обявят с какви мотиви излъчването на радиото е било прекъснато миналия петък. По думите му свободата на словото е в криза. \r\n\r\n На 13 септември програма \"Хоризонт\" беше в профилактика в продължение на почти 5 часа. \r\n\r\n „Кой и как управлява обществената медия? Очевидно и държавата се управлява през нечий телефон, а не през институциите. Тук виждам ролята да излезе директорът и разследващите и да обявят какви са реалните мотиви за всички тези събития. Има си механизми институции, които назначават, уволняват. Когато започне да се работи през глава, тези институции се обезличават”, коментира държавният глава по време на откриването на учебната година в 18 СУ \"Уилям Гладстон\" в столицата.  \r\n \n\t\t\t\t\t\t", "date": "2019.09.16", "title": "Президентът призова за оповестяване на мотивите за спирането на програмата на БНР"}
{"url": "http://www.bnews.bg/article/263403-dobrovoltsi_pochistiha_nereglamentirano_smetishte_za_gumi_kray_r_iskar", "text": "\n Доброволци почистиха нерегламентирано сметище за гуми в подножието на река Искър в близост до Световрачане. \r\n\r\n Участниците определиха гледката под единия от мостовете на реката като ужасяваща. \r\n\r\n Първоначалните очаквания са да има само автомобилни гуми, но се оказва, че сред отпадъците има дрехи, електрически уреди, матраци, обувки и други. \r\n\r\n Гражданите обясниха, че са открити над 200 гуми в различни размери. \r\n\r\n Почистващата група се състои от около 12 души. Доброволците признават, че са срещнали трудности при изваждането на някои от отпадъците. Надяват се мястото да остане почистено. \r\n\r\n Кметът на Световрачене Светла Николова обясни, че е бил осигурен камион, който обаче бил недостатъчен и се наложило включването на други товарни превозни средства. \r\n\r\n Дължината на отпадъците надхвърля 200 метра в права линия, като са събрани над 1700 кг. боклуци. \r\n\r\n Талисман на доброволците се превръща и плюшена играчка, намерена сред отпадъците. \r\n \n\t\t\t\t\t\t", "date": "2019.09.16", "title": "Доброволци почистиха нерегламентирано сметище за гуми край р. Искър"}
{"url": "http://www.bnews.bg/article/263400-700_000_uchenitsi_ot_tsyalata_strana_tragvat_na_uchilishte", "text": "\n Начало на новата учебна година! Днес тя започва за 700 000 ученици от цялата страна. \r\n \r\nНад 60 000 от тях са първокласниците, които ще прекрачат прага на класната стая. \r\n\r\n Часовете ще започнат нормално в над 2400 училища -държавни, общински и частни. \r\n\r\n Някои обаче са в ремонт - 60. Осем от тях ще стартират годината в други сгради.  \r\n\r\n Премиерът Бойко Борисов поздрави децата и учителите с началото на учебната година.  \r\n\r\n В профила си във Фейсбук той написа: \"Честит първи учебен ден! Децата и учителите са най-важни и с удоволствие полагаме много усилия, за да бъдат училищата приятни и модерни. Пожелавам на всички успешна учебна година\" \r\n \n\t\t\t\t\t\t", "date": "2019.09.16", "title": "700 000 ученици от цялата страна тръгват на училище"}
{"url": "http://www.bnews.bg/article/263406-grafa_na_bis_vav_varna", "text": "\n One Love Tour гостува във Варна и многохилядна публика препълни Морската градина. Това бе един от най-знаменателните фестивални дни от старта на турнето. \"Арена на дуелите\" отбеляза своеобразен рекорд от желаещи да се включат в игрите, от най-гледания риалити формат Фермата. Хора от всички поколения искаха, да проверят възможностите си и да изпробват силите си. Импровизираната арена и времето се оказаха недостатъчни за множеството ентусиасти. \r\n\r\n Дуетите между Графа и македонските звезди, с които завършва вечерният концерт, са кулминацията на фестивала. Съвсем импровизирано, на песента \"Свобода\", която е на Графа и Next Time, изпълнителите развяха българското и македонското знаме. Реакцията им предизвика бурни овации, скандирания и мотото за \"Една любов\" сякаш преливаше от публиката. Дълго време продължиха възторжените аплодисменти и Графа излезе на бис. \r\n\r\n Запомнящият се концерт започна с младите възпитаници на музикалното училище Денис, Антон и Венелина. Продължи с гласовитата и талантлива VICTORIA, а специални гост-изпълнители бяха Стефан Вълдобрев и Обичайните заподозрени. Техният репертоар разтанцува всички пред сцената, в ритъма на любимите парчета. \r\nНай-популярният македонски рапър - Слаткаристика, вече е истинска сензация и сред българите. Публиката пя заедно с него и знаеше текстовете на хитовете му, превзели музикалните класации. \r\nНай-пъстрата и шарена \"Алея на занаятите\", показа разнообразието на местните традиции и бит. Благодарение на Регионален център София - ЮНЕСКО, бяха представени регионални занаятчии, които впечатлиха гостите. \r\n\r\n Безплатният фестивал One Love Tour продължава на 27 септември , в гр.Скопие и завършва на 5 октомври, в гр. Стара Загора, по повод празника на града. \r\nИзживейте заедно с нас емоцията наречена \"Една любов \"! \r\n \n\t\t\t\t\t\t", "date": "2019.09.16", "title": "Графа на бис във Варна"}
{"url": "http://www.bnews.bg/article/263398-izyasnyavat_se_prichinite_za_vzriva_na_benzinostantsiya_pri_koyto_zagina_zhena", "text": "\n Подобрява се състоянието на жената, която пострада при взрив на бензиностанция в Добрич. При инцидента загина нейната майка, която е била в автомобила. Прокуратурата разследва случая.  \r\n\r\n Бензиностанцията е затворена от ръководството, за да се установят щетите и да се съдейства на разследването. \"Нямаме предписание от нито една институция или орган да ограничим работата\", обясни Димитър Димитров от ръководството на бензиностанцията. До края на деня ще се работи с клиенти, обясни той и посочи, че бензиностанцията е в изрядно състояние – технически и по документи.  \r\n\r\n Той обясни, че при инцидента няма възпламеняване или пожар, а е причинен от неизправна газова бутилка.  \r\n\r\n Всички колонки – не само метанова и газовата, но и колонките за светли горива се проверяват редовно, твърди още Димитър Димитров. По думите му бутилката е била за пропан бутан, а водачът на автомобила е пожелал да се зареди метан.  \r\n\r\n Началникът на ДАИ в Добрич – Стефан Милев, съобщи, че автомобилът притежава всички документи за извършване на таксиметрова дейност.  \r\n\r\n \"В протокола за периодичен технически преглед не е отразено, че колата е имала монтирана газова уредба. Този преглед е от 20 август 2019 г., преди около месец – това означава, че в момента на прегледа не е имало монтирана уредба\", обясни още Стефан Милев. \r\n \n\t\t\t\t\t\t", "date": "2019.09.16", "title": "Изясняват се причините за взрива на бензиностанция, при който загина жена"}
{"url": "http://www.bnews.bg/article/263399-zemetresenie_e_registrirano_tazi_nosht_kray_smolyan", "text": "\n Земетресение със сила 2,5 по Рихтер е регистрирано тази сутрин в 3.05 в района на Смолян, съобщава Европейският сеизмичен център, цитиран от БГНЕС. \r\n\r\n Трусът е бил с епицентър на 186 км югоизточно от София, 22 км източно от Смолян и на 4 км северно от Мадан. \r\n\r\n Дълбочината на труса е 2 км. \r\n \n\t\t\t\t\t\t", "date": "2019.09.16", "title": "Земетресение е регистрирано тази нощ край Смолян"}
