{"url": "http://www.bnews.bg/article/262335-dashteryata_na_mityo_ochite_ne_izdarzha_i_progovori_bashta_mi_e", "text": "\n Станислава Желязкова, дъщеря на Димитър Желязков-Митьо Очите е категорична, че баща ѝ не е агресор, а пострадал при стрелбата в ресторант \"4You\" през 2016 година. \r\n\r\n Тя поиска право на отговор във връзка с материал на \"Флагман\" от последното заседание на Специализирания наказателен съд по делото срещу Божидар Кузманов, когато за пръв път в съдебна зала бяха излъчени кадри от охранителните камери, показващи как Димитър Желязков се запътва с голяма група към заведението. \r\n\r\n Публикуваме писмото без редакторска намеса: \r\n\r\n \"Във връзка с публикуваните статии и възползвайки се от правото на отговор, заявяваме нашата позиция. Не отговаря на обективната действителност отразеното в статиите, че на записите от камерите за видеонаблюдение се вижда нахлуване на група от 30 човека във процесното заведение. От изгледаните два видеозаписа в съда се вижда как няколко човека вървейки спокойно, влизат в заведение. \r\n\r\n При влизането им обстановката е абсолютно нормална и спокойна. След влизането на тези лица в заведението и в интервал 10 -12 секунди по-късно на видео записа се появяват още лица които преминават по тротоара, но не влизат в заведението. \r\n\r\n По никакъв начин не може да се каже, че тази втора група от лица е заедно с първите. Именно в този момент в заведението настава суматоха и отвътре навън започват панически да напускат заведението мъже, жени и деца. \r\n\r\n Суматоха настъпва и на улицата, като пешеходците започват да бягат в различни посоки. След като по-голямата част от посетителите са напуснали заведението, ясно се вижда как от заведението излиза висок едър мъж който за кратко се спира на входа на заведението, а след това агресивно се насочва към паркираните в близост автомобили, като счупва огледалото на един от тях и нанася удар по предния капак на автомобила. \r\n\r\n Вижда се как от прозореца на заведението изкача друг мъж с едро телосложение, приближава се на бегом до мъжа блъскащ автомобилите заема заплашителна поза оглеждайки се наоколо и непосредствено след това двамата влизат обратно в заведението. \r\n\r\n Категорично на видеозаписа, се вижда че мъжете, които влизат първоначално в заведението не носят нищо в ръцете си и не са въоръжени. \r\n\r\n На видеозаписа няма противоправно нахлуване в заведението от агресивно настроени мъже всяващи смут, а има граждани вървящи спокойно по улицата търсещи място къде да вечерят. Въпросният втори видеозапис, който не е публикуван от вашата медия, но го има в материалите по делото. \r\n\r\n Ако подсъдимите и техните защитници имат претенции за противоправно нахлуване да представят укритите от тях видеозаписи на обстановката вътре в заведението. От записите на камерите става ясно по безспорен начин, че Димитър Желязков не е агресор, а пострадал от извършено спрямо него престъпление при това най-тежкото опит за убийство!\" \r\n\r\n   \r\n\r\n   \r\n \n\t\t\t\t\t\t", "date": "2019.07.20", "title": "ДЪЩЕРЯТА НА МИТЬО ОЧИТЕ НЕ ИЗДЪРЖА И ПРОГОВОРИ: Баща ми е...."}
{"url": "http://www.bnews.bg/article/262336-krasavitsata_dara_razri_kakvo_ya_privlicha_v_mazhete", "text": "\n Дара разкри как мъжете могат да спечелят вниманието й. Певицата, чието име често продължава да бъде забърквано с това на Папи Ханс, сподели какво трябва да притежава един мъж, за да спечели вниманието и сърцето й. \r\n\r\n „Преди всичко трябва да е добър човек, джентълмен, с буден ум. Да не се взима на сериозно и да е малко луд, в най-добрия смисъл. Мен рядко ме печели красотата в един мъж. Може да си много лъскав, обаче да нямаш грам чар и да не знаеш как и какво да говориш. Мъжете не е необходимо да са красиви, а да са одухотворени“, казва Дара, пише show.blitz.bg. \r\n\r\n Мнозина все още свързват името на тийн сензацията с името на Папи Хнас. Певицата разкрива какви са отношенията й с Константин, както е истинското му име, и може ли да ги видим отново един до друг. „Ние сме добри приятели. Когато един човек го е грижа за теб и сте били близки, вие си оставате такива и след като се изпари романтиката. Въпрос на себеуважение е да задържим готините хора в живота си“, споделя Дара за отношенията й с Папи Ханс след раздялата им. \r\n\r\n Певицата обича да нарича нещата с истинските им имена и често показва емоциите, които изпитва, без да се притеснява от това. “ Плача, когато съм сама и с приятели. Не си крия емоциите и не ме е срам да плача, но не искам съжаление. Последно се разплаках от щастие… Скоро не съм тъгувала, защото съм заобиколена от прекрасни хора около мен. Аз така съм си избрала и приятелите ми – всеки един да бъде странен покемон, със заряд и положителна енергия и благодаря на Господ, че имам такива хора около мен, като Венци, Павката, Искрата, Константин“, споделя Дара. \r\n\r\n Певицата разкрива, че човекът, който най-много я разсмива, това е нейната майка. „Имам си забавно семейство, всички са много смешни!“, казва изпълнителката. \r\n\r\n   \r\n \n\t\t\t\t\t\t", "date": "2019.07.20", "title": "Красавицата Дара разри какво я привлича в мъжете! "}
{"url": "http://www.bnews.bg/article/262340-izvanredno_eksploziya_v_zagreb_ima_zaginal", "text": "\n Експлозия в хърватската столица Загреб е станала причината за смъртта на един човек, предава хърватският електронен портал Index, цитиран от \"Фокус\". Инцидентът се е случил по-рано в събота, като причината за взрива все още не е ясна.  \r\n\r\n На мястото на инцидента са пристигнали полиция, линейка и пожарна. Тялото е намерено в един от апартаментите в постройката. Няма други пострадали хора.  \r\n \n\t\t\t\t\t\t", "date": "2019.07.20", "title": "ИЗВЪНРЕДНО: Експлозия в Загреб, има загинал"}
{"url": "http://www.bnews.bg/article/262326-karakachanov_oslepyava_zastignat_ot_proklyatie", "text": "\n Здравословното състояние на военния министър Каракачанов се влошавало с всеки изминал ден, твърдят негови съратници. Особено зле била ситуацията със зрението му. Екип на Би Нюз също забеляза, че дясното му око е деформирано и полузатворено от странно заболяване. Според негови приближени Каракачанов често ходел до Виена в елитна клиника на лечение, но подобрение не се наблюдавало. Някои вече смятат, че той е станал обект на тежки проклятия, тъй като през годините бил предал много хора, а предателството повличало след себе си най-тежките проклятия! Явно Каракачанов в жаждата си за власт е пропуснал да разбере, че рано или късно идва видов ден! \r\n \n\t\t\t\t\t\t", "date": "2019.07.20", "title": "Каракачанов ослепява, застигнат от проклятие?"}
{"url": "http://www.bnews.bg/article/262344-vmro_v_zavera_s_mafiya_za_prerabotka_na_bokluk_sled_elin_pelin_idva_red_i_na_popovo_snimki", "text": "\n Граждани на град Попово изпратиха снимки и се обърнаха към Би Нюз, че от месеци боклукът на общината се трупа на площадка в края на града и не се извозва до депо.Хората се притесняват, че след Елин Пелин те са поредната жертва на ВМРО, което залага поредната екологична бомба. Някои от тях дори стигат още по-далеч като заявяват, че ВМРО обслужва европейска мафиотска структура за извозване на боклук. На огромната общинска площ според хората трябвало да се изградят пещи, в които да се изгарят отпадъците. Притесненията на гражданите са огромни, тъй като са заснели, че се събират и автомобилни гуми. Отпадъците се събирали докато ресорното на ВМРО екологично министерство оформи документацията за изграждане на пещите. Припомняме, че подобна схема така наречените войводи се опитват да реализират и в община Елин Пелин, но засега получават сериозен отпор от гражданското общество!  Боклукът се балира и се складира на общински имот.  Всичко това се случва пред очите на РИОСВ. За изгаряне се събират и гуми! \r\n \n\t\t\t\t\t\t", "date": "2019.07.20", "title": "ВМРО в завера с мафия за преработка на боклук? След Елин Пелин идва ред и на Попово!- снимки"}
{"url": "http://www.bnews.bg/article/262328-pozor_159077_detsa_sa_izvan_obrazovatelnata_sistema_sochi_doklad_za_natsionalnata_sigurnost_dokument", "text": "\n Пълен позор за управляващите лъсва от Докладът за състоянието на националната сигурност през 2018 година. На страница 35 е посочено, че 159077 деца и ученици не са обхванати от образователната система. Това означава, че над 16% от децата на възраст до 15 години не посещават детски градини и училище. Една от основните причини е огромната бедност на родителите им. За този проблем алармираха журналистите Николай Бареков и Димитър Байрактаров, но бяха подобаващо оплюти и дори обвинени в лъжа. Оказва се, че Бареков и Байрактаров са били прави и истината е документирана в един от най-важните документи на държавата.  Видно от документа състоянието на националната ни сигурност никак не е цветущо и по отношение на енергийната ни сигурност, където ни очакват загуби за стотици милиони левове след изграждането на газовия \"Турски поток\". Явно управляващите разчитат на това, че българските граждани не се интересуват от такива документи и нехаят за бъдещето на страната и децата си. На фона на тази мрачна картина ГЕРБ, ВМРО и ДПС гласуваха да заплатим милиарди левове за 8 самолета, които уж да ни пазели, при положение, че нацията загива! Би Нюз се чувства граждански отговорен и затова публикува целия доклад, за да могат гражданите на България да се запознаят с неговото съдържание:   \r\n \n\t\t\t\t\t\t", "date": "2019.07.20", "title": "Позор! 159077 деца са извън образователната система, сочи доклад за националната сигурност!-документ"}
{"url": "http://www.bnews.bg/article/262329-ilinden_e_ne_rabotete_i_ne_vlizayte_v_moreto", "text": "\n 20 юли - денят на най-велики старозаветен пророк Илия в народния календар е популярен като Илинден. В представите на българина, Илия лети на огнена колесница в облаците и размахва камшика си над лудо препускащи коне. \r\n\r\n Пророкът е смятан за могъщ изобличител на езичеството и предвестник на истинната вяра в Единия Бог. Християнската църква го нарича още от древността „пророк и предсказател на великите Божи дела“, „ангел в плът“ и „предтеча на второто Христово пришествие“. \r\n\r\n В древно предание се разказва, че когато юнаците си поделяли небето, на Свети Илия се паднали летните гръмотевици и светкавици, земята в дълбочина и небето във височина. Затова той ходел по небето, събирал тъмните облаци и мъглите и ги заключвал в морето. И като техен повелител, от него зависело дали хората ще се радват на хубаво време през лятото и обилна реколта през есента, или на страшни градушки и силни гръмотевици, които били истински враг на берекета по ниви, градини и лозя. \r\n\r\n Стара традиция е на Илинден да не се работи. Жените пекат питки в чест на светеца, които раздават в църква или параклис, носещи името на Свети Илия. Мъжете правят курбан - стар петел, кокошка или агне. Гледат кръвта на жертвеното животно да изтече до оброчен камък или под вековен дъб - вярват, че това ще ги предпази от суша, гръм и град. \r\n\r\n В някои краища, на Илинден се организира общоселски събор, който завършва с тържествен маслосвет. Свещеникът обикаля три пъти селото, заедно с присъстващите като се моли на Свети Илия да пази хората и животните от болести и природни бедствия. \r\n \n\t\t\t\t\t\t", "date": "2019.07.20", "title": "Илинден e! Не работете и не влизайте в морето!"}
{"url": "http://www.bnews.bg/article/262327-vpregnaha_kobrata_da_agitira_za_f_16_okazva_se_che_samo_toy_e_vizhdal_samolet_koyto_oshte_ne_e_proizveden", "text": "\n Падението на управляващите стана пълно след като впрегнаха и Кобрата да агитира за F-16 чрез социалната мрежа. Според написаното от Кобрата той се е запознал със самолет, който не съществува, камо ли да бъде масово използван!? Вероятно някой му е вкарал текста, а той се е подвел по елементарен начин. \r\n\"Доколкото се запознах, F – 16 Block 70 са най-добрите и масово използвани самолети в Алианса, включително и Балканския регион използва този тип самолет.\" Ето какво е написал боксьорът: \r\n\r\n \r\n\r\n   \r\n \n\t\t\t\t\t\t", "date": "2019.07.20", "title": "Впрегнаха Кобрата да агитира за F-16 ! Оказва се, че само той е виждал самолет, който още не е произведен?"}
{"url": "http://www.bnews.bg/article/262341-nigeriets_se_kachi_varhu_kriloto_na_samolet_v_dvizhenie", "text": "\n Нигериец се покатери върху пътнически самолет в движение. Мъжът беше заснет да пълзи по лявото крило на машината, която рулирала към пистата, за да излети, предава Нова телевизия. \r\n\r\n Случката се разиграла на международното летище в Лагос. Цел на въздушния стопаджия се оказал вътрешен полет до град Порт Харкорт. Пилотът се видял принуден да спре самолета. Била извикана охраната на летището и мъжът бил арестуван. \r\n\r\n След кратко забавяне, самолетът излетял и осъществил планирания полет. \r\n \n\t\t\t\t\t\t", "date": "2019.07.20", "title": "Нигериец се качи върху крилото на самолет в движение"}
{"url": "http://www.bnews.bg/article/262324-vizhte_koy_poema_poema_df_zemedelie", "text": "\n Васил Грудев ще е новият изпълнителен директор на фонд \"Земеделие\". Новото ръководство на фонда е избрано от управителния съвет, съобщават от МЗХ. \r\n\r\n От април 2006 г. до август 2013 г. Васил Грудев заема различни позиции в Държавен фонд \"Земеделие\" (ДФЗ). От април 2006 г. до декември 2008 г. е експерт в отдел \"Директни плащания на площ\". През декември 2008 г. става главен експерт в същия отдел. В периода 2009-2011 г. е началник на отдел \"Технически инспекторат\". \r\n\r\n От август 2011 г. до август 2013 г. е заместник - изпълнителен директор на Държавен фонд \"Земеделие\", а от септември 2013 г. до ноември 2013 г. заема длъжността изпълнителен директор на ДФЗ. В периода август-ноември 2014 г. е министър на земеделието и храните в служебното правителство на Георги Близнашки. От ноември 2014 г. до януари 2017 г. е заместник-министър на земеделието и храните. \r\n\r\n   \r\n \n\t\t\t\t\t\t", "date": "2019.07.20", "title": "Вижте кой поема поема ДФ \"Земеделие\"! "}
{"url": "http://www.bnews.bg/article/262337-ne_borisov_a_sasht_poiskali_da_im_platim_nakup_samoletite_spored_general_ot_gerb", "text": "\n Има изискване от американска страна парите да бъдат платени накуп. Ставаше въпрос, дали това може да спре целия процес или да се продължи. Тук идва и отговорното решение на премиера Борисов. Това решение на министър-председателя беше одобрено от парламента с ратифицирането на договорите. Така ген. Константин Попов, председател на Комисията по отбрана в Народното събрание и бивш началник на ВВС., опроверга думите на Бойко Борисов по повод одобрената от парламента сделка за купуване на осем изтребителя F-16 Блок 70 . \r\n\r\n BNews припомня, че премиерът  заяви пред дипломатите ни преди само два дни, че самият той е искал плащането по сделката за Ф-16 да се извърши направо, а не разсрочено. \"Само като отговор бих казал - аз настоях да си платим веднага, защото ми омръзна 3 пъти да плащам борчовете на тези, които са пазарили самолетите\", каза той.  \r\n\r\n   \r\n \n\t\t\t\t\t\t", "date": "2019.07.20", "title": "Не Борисов, а САЩ поискали да им платим накуп самолетите според генерал от ГЕРБ\r\n"}
{"url": "http://www.bnews.bg/article/262333-opasno_za_zhivota_ne_varete_yaytsata_nad_10_minuti", "text": "\n Всеки е имал ситуации, в които да е невъзможно да махне яйцата от огъня навреме. Малко хора обаче знаят, че не бива да ядат такива яйца, пише medicinform.net. \r\n\r\n Идеята е следната: по време на варенето на яйцата се освобождава сероводород. Това е токсичен газ, който може да попадне в протеина. Понякога свареният жълтък получава зеленикав оттенък - това е и резултат от влиянието на сероводорода. Такива яйца е по-добре да не се ядат. \r\n\r\n Как се образуват вредните вещества? \r\n\r\n В белтъка на яйцето има сяра. Когато се комбинира с водород, той образува токсичен газ. Тъй като черупката на яйцата се нагрява, в продукта прониква сероводород. Жълтъкът съдържа желязо, което при взаимодействие със сероводорода води до появата на сулфиди. Колкото по-дълго е варено яйцето, толкова повече от тях има. Сулфидите придават на жълтъка зеленикав цвят. \r\n\r\n Ето защо, след готвене, се препоръчва незабавно да се потопи яйцето в студена вода, за да се предотврати храносмилането. \r\n\r\n В медицината няма случаи на смърт от разградени яйца. Все пак експертите препоръчват те да не се ядат, тъй като токсините могат да доведат до отравяне и дори задушаване.  \r\n \n\t\t\t\t\t\t", "date": "2019.07.20", "title": "ОПАСНО ЗА ЖИВОТА! Не варете яйцата над 10 минути "}
{"url": "http://www.bnews.bg/article/262334-uzhasyavashto_otkriha_polumartav_obgoryal_chovek_v_pirin", "text": "\n Английски турист е поразен от мълния в Пирин планина. Истинско чудо го е спасило, информира Нова телевизия. Пострадалият е настанен в болницата в Сандански и се намира в сравнително стабилно състояние. \r\n\r\n \"Пострадалият беше в сравнително добро състояние, макар да е преживял нещо ужасно. Беше уплашен, обгорял и почти без дрехи. Имаше наранявания по главата и кръвоизливи\", заяви Кристиян Урумов от Планинската спасителна служба. \r\n\r\n \"Около 3 часа е прекарал така в планината. Няма много спомени какво се е случило. Предполага, че е бил в безсъзнание. Като се е свестил е започнал да търси помощ\", добави той. \"Обясняваше, че, като го е ударила мълнията, е излязла през ръцете му, но краката му бяха обгорели, сигурно от там е напуснала тялото му\", изрази мнението си Урумов и допълни, че е имал  два телефона - единият е изгорял по време на удара, а другият му е помогнал да се свърже с нас, иначе е щял да умре. \r\n\r\n Оказахме му първа помощ и след това го свалихме до спешния център\", каза той. \"Той е тичал в планината. Бил е с дрехи за ежедневен преход. По-голямата част буквално липсваха и се виждаше обгореното му тяло и как точно е преминала мълнията по него. По време на буря не е хубаво да се седи на високи части\", завърши Урумов. \r\n \n\t\t\t\t\t\t", "date": "2019.07.20", "title": "УЖАСЯВАЩО! Откриха полумъртъв обгорял човек в Пирин!"}
{"url": "http://www.bnews.bg/article/262330-smyah_i_salzi_shishko_ot_lyulin_e_na_pat_da_se_prevarne_v_noviya_dzhordzhano_video", "text": "\n Шишко от „Люлин” е на път да се превърне в новия Джорджано, еманация на бездарието и липсата на капка сценичен талант. До момента призът за излагация с микрофон в ръка бе в нежните обятия на старозагореца Мирослав Стоянов, познат като Джорджано. \r\n\r\n Сега тронът му на върха на комиксовата песен е застрашен от изгряващата звезда на Банкера, който вече издаде първия си сингъл „Директно от Люлин”, за който се предполага, че е в хип-хоп стилистиката. \r\n\r\n Видеото, в което се появяват традиционните за жанра мутренски джипове, разголени мадами, пури и татуирани момчета от улицата, е подложено на съсипваща критики в YouTube от феновете в най-големия софийски квартал, видя наш репортер. \r\n\r\n Песента, която се отличава с безсмислен текст, претендиращ за бунтарски с употребата на елементарна лексика и еднообразен ритъм, сякаш е подложена на насилствена операция от всякаква естетика.  \r\n\r\n Ето и само част от гневните фенове на рапа, които разкостват мераклията за слава в коментари: \r\n\r\n Кой те излъга, че можеш да пееш, вземи си агнето (рушвета) и не се излагай повече. Извини се на люлинци, че ги излагаш по този начин. \r\n\r\n Бате, ей заради такива все ми се подиграват, че живея в „Люлин”. \r\n\r\n Ебати бандита си бе, брат, да не би да си обрал някоя хранителна верига? \r\n\r\n Изчетох всичките коментари отгоре до долу и само ще ви кажа, че по-ОПРАВДАН хейт не съм виждал през живота си. Песента е отвратителна, клипът е с високо качество на заснемане, но като сюжет е кръгла 0, дори няма смисъл. Много добре го беше казал другарят Ф.О. „Като покачиш качеството на клипа, намаляваш качеството на песента”. Не се отказвайте, г-н Банкер, опитайте пак! :) \r\n\r\n В интерес на истината има и няколко окуражаващи реплики, които защитават Банкера от нападките на неговите съкварталци: \r\n\r\n Здравейте:) аз съм от 3-та част! Сега, да си го кажем честно, че клипът и инструменталът може да не са на ниво (всичко е до бюджет, все пак от някъде се започва, нали) НО текстът е много по-добър от този на много други по известни \"певци\",\"изпълнители\", да не ги споменавам, ние си ги знаем (ще купя самолет на мама и т.н.) хах, какво друго да кажа, освен момчето да се постарае повече за следващото парче, няма нужда да го оплювате, все пак е от „Люлин”, подкрепете го макар и малко:) \r\n\r\n Аз не мога да повярвам просто каква е тая злоба от вас!? Момчето се е постарало да направи песен, за какво трябва да го обиждате? Дебел бил, грозен бил... Като нещо не ви харесва, подминавайте, не злобейте, жалко е. Като не можете да кажете нищо хубаво, не казвайте нищо, или поне не по този грозен начин... \r\n\r\n Вижте песента и преценете сами: \r\n\r\n \r\n\r\n   \r\n \n\t\t\t\t\t\t", "date": "2019.07.20", "title": "СМЯХ И СЪЛЗИ! Шишко от „Люлин” е на път да се превърне в новия Джорджано (ВИДЕО)"}
{"url": "http://www.bnews.bg/article/262332-arheolozi_otkriha_rodnoto_myasto_na_sveti_petar", "text": "\n Израелски археолози откриха църква в Галилея и твърдят, че тя е издигната на мястото, където е била къщата на апостолите Петър и Андрей, съобщи АФП, цитирана от \"Монитор\". \r\n\r\n Византийската църква е намерена в Ел Арадж между библейските селища Капернаум и Курси, съобщи Мордекаи Авиам, който ръководи разкопките. Според него става дума за Витсаида -  рибарско селище, където са родени Петър и Андрей, според евангелието на Йоан. \r\n\r\n Свети Петър е смятан от християните за един от първите последователи на Исус. За католическата църква той е първият папа. Откритата църква съответства на описанието, направено от баварския архиепископ Вилибалд по време на пътуването му във Витсаида през 725 г. Тогава той посочва, че на мястото, където са живели Петър и Андрей, е издигната къща. \r\n\r\n Археолозите са разкрили само една трета от църквата. Около нея е имало селище, показват намерените монети, керамика и каменни съдове, характерни за еврейските домакинства през първи век. В района има и други обекти, които претендират за родно място на Свети Петър. На два километра от Ел Арадж е Е-Тел, където се правят разкопки от 1987 г. Там са открити останки от древен римски храм. \r\n \r\n  \r\n \n\t\t\t\t\t\t", "date": "2019.07.20", "title": "Археолози откриха родното място на Свети Петър \r\n"}
{"url": "http://www.bnews.bg/article/262338-otkriha_chuma_vav_ferma_sas_17_000_svine", "text": "\n Ново огнище на африканска чума е открито в свинекомплекс в русенското село Николово, съобщават от БАХБ. Обектът се намира на 9 км от границата с Румъния. \r\n\r\n Взети са проби, които са потвърдени като положителни за вируса. Засегнатият свинекомплекс е със затворен производствен цикъл, в който се отглеждат общо около 17 000 броя свине от различна възрастова категория. \r\n \n\t\t\t\t\t\t", "date": "2019.07.20", "title": "Откриха чума във ферма със 17 000 свине"}
{"url": "http://www.bnews.bg/article/262331-tragediya_zhegata_ubi_bivsh_futbolist", "text": "\n Бившият състезател по американски футбол Мич Петрус почина внезапно на 32 години. Смъртта му е настъпила вследствие на топлинен удар в четвъртък вечерта, след като е прекарал целия ден в работа на открито пред семейния си магазин в Карлайл (щат Арканзас). Според официалните данни на метеорологичните служби в града през същия ден са отчетени температури над 38 градуса по Целзий. \r\n\r\n Петрус е избран от Ню Йорк Джайънтс в драфта на НФЛ през 2010 година. В първия си сезон при професионалистите изиграва 11 мача. Във втората си година в Джайънтс участва в шест мача от редовния сезон, а в края на шампионата тимът му печели Супербоул. През следващия сезон Мич Петрус отново играе в шест срещи и след това е освободен. Следват кратки престои в Ню Инглънд Пейтриътс и Тенеси Тайтънс. \r\n\r\n След края на кариерата си през 2013 година Петрус се връща в родния си Арканзас, където често е използван като телевизионен анализатор или репортер по време на мачове по американски футбол. \r\n\r\n \r\n \n\t\t\t\t\t\t", "date": "2019.07.20", "title": "ТРАГЕДИЯ!  Жегата уби бивш футболист\r\n"}
{"url": "http://www.bnews.bg/article/262339-eto_kade_e_bezsledno_izcheznalata_anita_meyzer", "text": "\n Анита Мейзер отказва да се прибере във фаталния апартамент, където тя уби своя съпруг Николай Димов.Миската излежа окончателната си присъда за период от две години затвор по обвинение за причиняване на смърт по непредпазливост и опит за подкуп на униформен. \r\n\r\n „Изобщо не е стъпила в апартамента. Той вече не е нейна собственост. Тя прехвърли всичко, което има на дъщеря си Джули. Включително и въпросния апартамент“, разкри източник на „България Днес“, . \r\n\r\n Анита Мейзер вече живее само по хотели, откакто е на свобода. Тя коренно е променила начина си на живото. Вече избягва появявата си на публични места. \r\n\r\n Докато излежаваше присъдата си, силиконката обяви за продажба фаталния апартамент. С парите от продажбата тя искаше да си подсигури надеждна адвокатска защита. \r\n\r\n Няколко желаещи направиха огледи, но бързо се отказаха от сделката, след като разбраха какво се е случило в продавания имот. Мейзер е собственик на общо три апартамента във въпросния блок. Цялото й имущество вече е владение на нейната дъщеря. Варненката прехвърлила всичко на наследницата си, тъй като се опасявала, че близките на Ники ще я съдят за кръвнина. \r\n\r\n Откакто е на свобода, тя се крие, тъй като се страхува, че те ще й потърсят сметка за случилото се. \r\n \n\t\t\t\t\t\t", "date": "2019.07.20", "title": "Ето къде е безследно изчезналата Анита Мейзер!"}
{"url": "http://www.bnews.bg/article/262342-aynshtayn_spored_premiera_hakerite_ni_atakuvat_prez_mikrovalnovite_ni_pechki", "text": "\n Ако хакерът, който е обвинен за атаката срещу НАП, е невинен, нека да отвори сървърите на колегите, да покаже машините, да му се извинят и да се приключи. \r\n\r\n Така министър-председателят Бойко Борисов коментира евентуалната вина на обвинения за компютърното престъпление Кристиян Бойков. По думите на Борисов хакери ни атакуват отвсякъде, дори и чрез микровълновите ни печки. Той даде пример с ЦРУ и КГБ, които от няколко години работели с обикновени пишещи машини, за да избегнат хакерска намеса. \r\n\r\n \"Те са действително вълшебници\", каза Борисов. \r\n\r\n Чуйте целия му коментар в прикаченото аудио. \r\n\r\n Бойко Борисов беше във Варна, за да присъства на националното военноморско учение „Бриз 2019“. Той посети и ремонтираната пожарна в кв. Аспарухово, където се срещна с огнеборци, на които обеща 10 % увеличение на заплатите със следващия бюджет \r\n \n\t\t\t\t\t\t", "date": "2019.07.20", "title": "АЙНЩАЙН! Според премиера хакерите ни атакуват през микровълновите ни печки!"}
{"url": "http://www.bnews.bg/article/262343-poreden_bg_absurd_sriv_v_sistemata_zatvori_granichnite_punktove", "text": "\n Граничните пунктове на страната ни са затворени заради срив в системата. \r\n\r\n Има облекчен режим на пропускване, като не се допускат камиони, граждани на трети страни и лица под 18 години. \r\n\r\n Проблемът в системата е възникнал преди около час. Работи се по неговото отстраняване. \r\n\r\n Още от сутринта обаче от \"Гранична полиция\" съобщиха, че трафикът на границата със Сърбия, Гърция, Турция и Румъния е интензивен. Към 6.00 ч. сутринта на българо-сръбската граница трафикът е интензивен на ГКПП \"Калотина\" на вход за леки автомобили. \r\n\r\n На българо-румънската граница трафикът е интензивен и на ГКПП \"Дунав мост-Русе\" на вход за леки автомобили. На българо-македонската граница трафикът е нормален на всички гранични контролно-пропускателни пунктове. \r\n\r\n От \"Гранична полиция\" напомнят, че при излизане от България на ненавършили пълнолетие лица - български граждани и такива с двойно гражданство (българско и чуждо) на граничния пункт следва да бъдат предствени: документ за пътуване – валидни български паспорт или лична карта. За децата с двойно гражданство – български документ за пътуване и чужд документ за пътуване (при наличие на такъв). Изисква се още оригинал на нотариално заверено писмено съгласие от отсъстващия при пътуването родител. \r\n\r\n С цел намаляване времето за проверка, родителите/придружаващите лица/ предварително да подготвят и представят незаверено копие на документа за съгласие, което да остане на граничния пункт след преминаване. \r\n \n\t\t\t\t\t\t", "date": "2019.07.20", "title": " ПОРЕДЕН БГ АБСУРД! Срив в системата затвори граничните пунктове"}
