{"url": "http://www.bnews.bg/article/261740-otkriha_dva_boepripasa_v_razlichni_rayoni_na_sofiya", "text": "\nОткриха два боеприпаса в различни райони на София, съобщават от Министерството на отбраната. Единият е намерен при извършване на ремонтни дейности в мазе на частен дом на ул. „Юрий Венелин“ № 8. При направения оглед военните специалисти са установили, че това е 45 мм бронебоен снаряд. Вторият боеприпас – 152 мм артилерийски осколъчен снаряд без взривател, е открит в 16.55 часа в гориста местност до ул. „Месечина“ в ж.к. „Овча купел“. \r\n\r\n До пристигането на специализирания екип от Сухопътните войски, районите, в които са намерени боеприпасите, се охраняваха от служители на МВР. Военнослужещите, под ръководството на капитан Петър Трайков, са ги транспортирали за последващо унищожение в безопасен район.\r\n\r\n \n\t\t\t\t\t\t", "date": "2019.06.20", "title": "Откриха два боеприпаса в различни райони на София"}
{"url": "http://www.bnews.bg/article/261744-mitko_dimitrov_lyubovta_kam_radioto_e_zavinagi", "text": "\n Когато работиш в тази медия, всеки ден се явяваш на избори, споделя познатият глас от ефира Митко Димитров \r\n\r\n Митко Димитров мечтае от дете да бъде като своя кумир Митко Цонев и да води новините по Националната телевизия. С желание и детска страст измисля новини и прави имитации пред телевизора. В VIII клас попада в детско предаване на ловешкото радио „Лиани“, а в следващите години преминава през всички стъпала на радио журналистиката – от носенето на кафе и поздравите към съучениците, през репортерството до водещ на сутрешен блок. А в следващите години става познат като глас и визия от своята журналистическа дейност във Военния телевизионен канал, БНР, Радио „София“. \r\n\r\n Страстта ми към радиото датира от 1998 г. Тогава попаднах в регионалното радио в Ловеч. Там се научих на занаята – как се подготвя и води предаване, как да извадиш новина от пресконференция“, спомня си началото на своята кариера Митко Димитров. Именно тогава се научава да борави безпроблемно с пулта и с микрофоните. А радиото се превръща в негов втори дом. \r\n\r\n „Спомням си интервютата, които имах възможност да направя с „великаните“ в театъра и киното – Стоянка Мутафова и Георги Калоянчев. За моите 15 – 16 години това беше голямо постижение“, казва пред „Аз Буки“  Димитров. \r\n\r\n Следващите стъпки в живота го отвеждат в СУ „Св. Климент Охридски“. Там детските му увлечения към журналистиката и музиката (свири на акордеон и пиано) довеждат до паралелното завършване на две бакалавърски специалности – „Българска филология“ и „Музикална педагогика“. Започва да работи и във Военния телевизионен канал, където се случва и един от най-конфузните му моменти в професията. Като начинаещ репортер взема интервю от тогавашния премиер Симеон Сакскобургготски. Когато в края на разговора се отмества назад, се оказва, че е омотал с кабела на микрофона българския премиер, който за малко да падне. Но както казват, това са рисковете на професията. Във Военния канал близо 5 години е водещ на новини и военен репортер, като приоритетно отразява дейността на Министерството на отбраната и Президентството. През този период успява да направи документални филми за командванията на НАТО в Италия и Испания. През 2004 г. е отличен за документалния филм „България в Неапол“, отразяващ международна мисия на български военнослужещи в НАТО. \r\n\r\n Опитът от Военния канал му помага и на позицията на медиен съветник на началника на отбраната. Бил е директор на дирекция „Връзки с обществеността“ в Министерството на отбраната.  През 2006 г. наред е ново предизвикателство. Защото Митко Димитров поема връзките с обществеността на Военновъздушните сили на България. И чрез натрупания опит в медиите започва да популяризира тяхната дейност. Определя този период от живота си като добра професионална школа. \r\n\r\n Паралелно с професионалната си кариера продължава да се образова – завършва магистратури по журналистика и по публичен мениджмънт и политики. След което защитава докторска дисертация на тема „Управление на знанията в БНР като фактор на опазване на националната идентичност“. Нейният фокус е към управлението на медията и употребата на нейните ресурси за надграждане и подобряване на качеството на предаванията. \r\n\r\n „През 2007 г. се явих на конкурс за журналисти в БНР. Конкуренцията бе голяма, около 120 души за 7 – 8 места. Имах добра подготовка – това пролича по време на четирите етапа от конкурсната процедура, и бях класиран на първо място. И по този начин моята стара любов към радиото се завърна“, връща се назад в годините Митко Димитров. Когато постъпва на работа в БНР, близо три месеца е водещ на емблематичното предаване „Нощен хоризонт“. И досега пази ярки спомени от срещите си с абсолютно всички гости – от Лили Иванова до Радинела Бусерска, която по това време е водеща на „По света и у нас“ по БНТ. \r\n\r\n В Радио „София“ води неделното „Радиокафе“, което е насочено към по-актуалната проблематика. „Водещият и редакторът на предаването определят темата, която трябва да е актуална, да има обществен интерес към нея. Обсъждат се въпроси, които да бъдат поставени с тенденция да се изведе новина. Стремя се да поднасям информация, която да е обективна и актуална, но по интересен и непринуден начин“, коментира тънкостите на професията събеседникът ми. \r\n\r\n Разкрива още, че предпочита живото предаване, което му носи тръпка. „Във всеки момент може да възникне неочаквана ситуация и ти си човекът, който дирижира всичко в студиото. При предаването на запис си много по-спокоен и не чак толкова съсредоточен. Можеш да правиш лапсуси и после при монтажа да ги изтриеш. При живото предаване грешките трябва да са сведени до нула“, казва Димитров. \r\n\r\n За него програмите на радиото са като жив организъм. И е необходимо непрекъснато да бъдат развивани в името на крайния потребител – слушателя. „Никой не бива да подценява слушателите, защото те могат безпогрешно да се ориентират. Когато работиш в радио, всеки ден се явяваш на избори – за теб гласуват с бутона за включване на радио­приемниците или за смяна на честотите. Но вярвам, че радиото ще бъде близо до хората – и в малкия, и в големия град, защото слушателят има нужда от тази медия“, категоричен е Митко Димитров. \r\n\r\n А на въпроса дали личните пристрастия се отразяват на професионалната му дейност, отговаря, че като почитател на българската музика, винаги се е стремял тя да преобладава в ефира. „Харесвам и българската народна музика. Това е част от нашата идентичност“, казва Димитров. \r\n\r\n Работата му донася и редица признания, сред които са награда от международния медиен фестивал „Медиамикс“, като продуцент на новините през 2008 г. През 2016-а воденият от него екип е отличен с престижната награда на БНР „Сирак Скитник“. \r\n \n\t\t\t\t\t\t", "date": "2019.06.20", "title": "Митко Димитров: Любовта към радиото е завинаги"}
{"url": "http://www.bnews.bg/article/261736-v_gartsiya_arestuvaha_19_godishna_balgarka_za_razprostranenie_na_detska_pornografiya", "text": "\nВ Гърция арестуваха 19-годишна българка за разпространение на материали с детска порнография. До ареста се достига след няколкомесечни разработки в рамките на международна кампания на Интерпол за борба с организираната престъпност, съобщи БНР. \r\n\r\n Антимафиоти от сектора за борба с киберпрестъпленията арестуваха българката с обвинения за разпространение на материали с детска порнография. Видеофайлове и снимки са продавани на потребители от цял свят. Българката, според гръцката полиция, сама е снимала материалите, като в част от тях присъства и петгодишната ѝ сестра заедно с още две малолетни момичета. \r\n\r\n В дома на задържаната българка са намерени 47 снимки и 11 видеоклипа, малко количество наркотици и нерегистрирано оръжие. Проучва се съдържанието на иззетите 6 хард диска и четири лаптопа.\r\n\r\nПо информация на телевизия \"Скай\", цената на всеки материал се движи между 20 и 30 евро. Установено е, че българката, която сега е на 19 години, се занимавала с разпространение на детска порнография от поне три години.\r\n\r\nАрестуваната българка, чието име не се посочва, се намира в полицията и разследването продължава. \n\t\t\t\t\t\t", "date": "2019.06.20", "title": "В Гърция арестуваха 19-годишна българка за разпространение на детска порнография"}
{"url": "http://www.bnews.bg/article/261742-arheolozi_otkriha_tsarsko_sakrovishte_v_yordaniya", "text": "\nВ долината на река Йордан откриха произведения на изкуството, които са украсявали царски дворец. Откритието е на екип от археолози от университета в Сидни, съобщава БГНЕС. Находките са намерени на територията на древния град Пела. Сред руините на голяма каменна сграда екипът от австралийски археолози е зафиксирал \"изключителни\" артефакти. Намерени са изделия от дърво, керамика, слонова кост, стъкло и метал.\r\n\r\nВещите са били част от луксозна резиденция от късната бронзова епоха. Учените смятат, че тя е била част от двореца на тогавашния владетел. Сградата е с размери 30 на 30 метра. Анализът показва, че около 800 г. пр. Хр всички помещения са били унищожени от пожар. Екипът експерти от Австралия разказва за още няколко стаи в огромния комплекс. В тях са открити голям брой керамични съдове.\r\n\r\n \n\t\t\t\t\t\t", "date": "2019.06.20", "title": "Археолози откриха царско съкровище в Йордания"}
{"url": "http://www.bnews.bg/article/261749-arestuvaha_spets_izrobotval_kopie_na_kalashnik_v_garazha_si", "text": "\nАрестуван е 59-годишен мъж от Пордим, който е произвел огнестрелни оръжия в гаража си. Това съобщи Владимир Николов - наблюдаващ прокурор от Районната прокуратура в Плевен, цитиран от БТА.\r\n\r\nВчера на база на получена оперативна информация, служители на полицията в Пордим са претърсили и иззели от дома на обвиняемия 9 самоделни огнестрелни оръжия и сериозно количество боеприпаси - 559 патрони, 22-ри калибър.\r\nПрестъплението е разкрито. Привлечен е към наказателна отговорност 59-годишния мъж от Пордим и му е повдигнато обвинение за престъпление \"държане на огнестрелни оръжия и боеприпаси без надлежно разрешение\". Задържан е за 72 часа. Ще се поиска от съда постоянна мярка \"задържане под стража\".\r\n\r\nКасае се за доста сериозна, изключителна обществена опасност на конкретното извършено деяние - голям брой оръжия и сериозно количество боеприпаси, коментира прокурор Николов. По думите му са събрани първоначални доказателства, че оръжията са произведени от обвиняемия. Използвани са части от два вида въздушни пушки и други детайли, като са сглобени напълно годни огнестрелни оръжия. Назначени са експертизи и е доказано категорично, че с тези оръжия е произвеждан изстрел, каза прокурорът. Предстоят разпити на свидетели, назначени са експертизи.\r\n\r\n\"Налице са доказателства, че обвиняемият по делото е предоставял огнестрелни оръжия на други лица. Предстои тези лица да бъдат установени и разпитани. По твърдение на обвиняемия той е предоставял оръжието без да е получавал финансова облага, но това може да бъде защитна версия. Произвеждани са в домашни условия - в гаража. Той има съответни технически умения, не е осъждан, няма материали досега за него в системата МВР. Официално се води безработен. Има умения по стругарство. Дал е обяснение, че това му е хоби. Имаме данни че е предоставял такива оръжия на две лица\", коментира прокурорът.\r\n\r\nДиректорът на ОДМВР Красимир Начев отбеляза, че оръжията са със сгъваем приклад, имитират автомат \"Калашников\", 22-ри калибър са, с монтиран заглушител, което позволява скрито носене. По думите му целта на това производство е да стигне до втори, трети лица, но благодарение на полицията в Пордим не е успяло да стигне до пазара.\r\n\r\nВчера след обед е образувано делото и действията по него са на ранен етап, посочи прокурорът.\r\n\r\nНа представянето на акцията присъства Пламен Петков - Районен прокурор - Плевен. \n\t\t\t\t\t\t", "date": "2019.06.20", "title": "Арестуваха спец, изроботвал копие на \"Калашник\" в гаража си"}
{"url": "http://www.bnews.bg/article/261733-britanets_e_arestuvan_i_obvinen_v_ubiystvoto_na_futbolista_sala", "text": "\nРазследването на смъртта на Емилиано Сала дава първите си реални резултати, след като полицията в Дорсет обяви, че е арестуван 64-годишен британец, заподозрян в непредумишленото убийство на футболиста.\r\n\r\nАржентинският нападател Сала загина в самолет, който падна във водите на Ламанша на 21 януари, докато опитваше да се придвижи от Франция до Уелс, където подписа договор с Кардиф Сити от Висшата лига.\r\ndir.bg\r\ndir.bg  \r\nназад\r\nБританец е арестуван и обвинен в убийството на футболиста Сала\r\nСнимка: Getty Images/Guliver Photos\r\nБританец е арестуван и обвинен в убийството на футболиста Сала\r\nПолицията не уточнява името на задържания\r\n\r\n21:17 | 19 юни 2019      |  Редактор: Динко Гоцев 3 10265\r\n  \r\nРазследването на смъртта на Емилиано Сала дава първите си реални резултати, след като полицията в Дорсет обяви, че е арестуван 64-годишен британец, заподозрян в непредумишленото убийство на футболиста.\r\n\r\nАржентинският нападател Сала загина в самолет, който падна във водите на Ламанша на 21 януари, докато опитваше да се придвижи от Франция до Уелс, където подписа договор с Кардиф Сити от Висшата лига.\r\n\r\n\r\nАрестуваният е от Северен Йоркшир, но име не се споменава.\r\n\r\nТой е пуснат, докато върви разследването, но е дал пълни показания по обвинението, което му е предявено.\r\n\r\nДетектив-инспектор Саймън Хъкстър потвърди пред репортерите, че \"арестуваният е оказал съдействие при събирането на данни и е освободен временно\", а разследването продължава.\r\n\r\nПървите предположения на медиите на Острова, напълно неофициални, са свързани с името на човека, представлявал играча при трансфера в Кардиф - Уили Макей.\r\n\r\nТой получи тежки обвинения от клуба за ролята си при организирането на вечерния полет над Ламанша, извършен от пилот без необходимия лиценз и със самолет, който не е бил напълно изряден.\r\n\r\nСамият Макей обаче е на 60 години, така че вероятно става дума за човек от агенцията му, която е подготвила пътуването на Сала.\r\n \n\t\t\t\t\t\t", "date": "2019.06.20", "title": "Британец е арестуван и обвинен в убийството на футболиста Сала"}
{"url": "http://www.bnews.bg/article/261741-otstraniha_vremenno_ot_dlazhnost_prokurora_obvinen_v_nanasyane_na_poboy_nad_zhena", "text": "\nПрокурорската колегия на Висшия съдебен съвет отстрани временно от длъжност прокурора, обвинен в побой над жена Христо Белстойнев. Той няма да може да упражнява дейността си до приключване на назателното производство, което се води срещу него, съобщават от ВСС.\r\n\r\nПредложението бе на главния прокурор Сотир Цацаров и е във връзка с привличането на прокурор Белстойнев като обвиняем за извършено умишлено престъпление от общ характер.\r\n\r\n \n\t\t\t\t\t\t", "date": "2019.06.20", "title": "Отстраниха временно от длъжност прокурора, обвинен в нанасяне на побой над жена"}
{"url": "http://www.bnews.bg/article/261745-valeri_simeonov_sasipva_biznesa_na_hilyadi_drebni_targovtsi_s_promenite_v_zakona_za_shuma", "text": "\n Вчера Народното събрание прие окончателно промените в закона за шума, а най-доволен беше депутатът и бивш вицепремиер Валери Симеонов. Задоволството му сякаш извираше от задоволено чувство за реваншизъм на неуспял политик, който този път най-сетне е демонстрирал надмощието си. \r\n\r\n Всъщност с безумните поправки, които не се съобразиха с десетките предложения на бизнеса, Симеонов напрактика за пореден път обслужи чужди корпоративни интереси на конкурентни на България страни. Да превърнеш доказана дестинация за забавления и развлечения на млади хора в погребално бюро и клуб на пенсионера е не само липса на знания и професионализъм, но може да се определи и като болест, граничеща с лудостта! \r\n\r\n Симеонов вече се потруди да изгони голяма част от руските туристи, а загубите тепърва ще бъдат калкулирани, сега е ред и да унищожи инвестиции за милиони и име на дестинация, което е създавано десетилетия и  осигурява работа и доходи на хиляди млади хора, които за радостдо този момент все още не са напуснали България! \r\n\r\n Резултатите от Симеоновия закон много скоро ще дадат своя резултат и той ще бъде в посока развитие на корупционния потенциал. Ноторно известно е, че където има регулации дирижирани от административни наказания нивата на корупцията са огромни, особено когато става въпрос за сезонен бизнес! Нека все пак обобщим какво постигна Валери Симеонов със своите поправки в закона за шума \r\n\r\n \r\n\r\n \r\n\r\n \r\n\r\n \r\n\r\n Сега остава да очакваме в устрема си Валери Симеонов да поиска град Шумен да бъде прекръстен на град Безшумен! \r\nТака де, господинът иска да му е тихо! И никакви шумни протести, защото глобите са жестоки!  \r\n  \r\n \n\t\t\t\t\t\t", "date": "2019.06.20", "title": "Валери Симеонов съсипва бизнеса на хиляди дребни търговци с промените в закона за шума!"}
{"url": "http://www.bnews.bg/article/261743-sasht_vavedoha_sanktsii_sreshtu_ruska_finansova_kompaniya", "text": "\nСъединените щати вкараха в \"черен списък\" със санкционирани компании руска финансова институция, съобщава БГНЕС. Министерството на финансите на САЩ обяви, че санкционира Руско финансово общество, защото компанията помагала на режима в Северна Корея да заобикаля американското ембарго над финансовата им система.\r\n\r\nСевернокорейската Банка за външна търговия имала сметки в Руско финансово общество. Банката и нейният представител в Москва Хан Жанг Су са в списък със санкционирани от САЩ лица и компании.\r\n\r\n\"Действията на Руско финансово общество са помогнали на Северна Корея да заобиколи санкциите на САЩ и ООН и да получи достъп до световната финансова система, с цел печалба за ядрената програма на режима на Ким\", се казва в изявлението на финансовото министерство на САЩ. \n\t\t\t\t\t\t", "date": "2019.06.20", "title": "САЩ въведоха санкции срещу руска финансова компания"}
{"url": "http://www.bnews.bg/article/261738-11_godishno_momche_e_raneno_sled_boy_mezhdu_detsa_v_sofiya", "text": "\n11-годишно момче е ранено след бой между деца в София. Детето е с контузия на главата и е откарано в болница Пирогов, съобщи за агенция „Фокус“ говорителят на Центъра за спешна медицинска помощ в София Катя Сунгарска. \r\n\r\n Инцидентът е станал на бул. „Владимир Вазов“ в посока кв. „Левски В“. \r\n\r\nМомчето е прието със съмнение за комоцио и контузия на прешлените на шийния дял.\r\n \r\nОткарано е в неврохирургията на УМБАЛСМ „Н.И.Пирогов“.\r\n \n\t\t\t\t\t\t", "date": "2019.06.20", "title": "11-годишно момче е ранено след бой между деца в София"}
{"url": "http://www.bnews.bg/article/261734-boris_dzhonsan_vodi_i_sled_tretiya_krag_na_izborite_za_priemnik_na_tereza_mey", "text": "\nНадпреварата за наследник на Тереза Мей начело на британската Консервативна партия беше сведена до четирима кандидати след третия кръг на изборите, провел се днес, предадоха световните агенции и БТА. \r\n\r\n Бившият външен министър Борис Джонсън отново е начело с 143 гласа от общо 313. В първия кръг на 13 юни той излезе начело с 114 гласа. Във втория кръг на 18 юни той отново беше начело с 126 гласа. \r\n\r\n Четвърти и пети кръг ще има утре, като резултатите ще бъдат обявени в 12 ч. по Гринуич и в 17 ч. по Гринуич.\r\n\r\nДнес на второ място остана външният министър Джереми Хънт с 54 гласа. Министърът на околната среда Майкъл Гоув е на трето място с 51 гласа. На четвърто е вътрешният министър Саджид Джавид с 38 гласа. Отпадна Рори Стюарт, министърът на международното развитие, който получи едва 27 гласа.\r\n\r\nПървоначално в битката за наследяване на Мей участваха 10 кандидати. \n\t\t\t\t\t\t", "date": "2019.06.20", "title": "Борис Джонсън води и след третия кръг на изборите за приемник на Тереза Мей"}
{"url": "http://www.bnews.bg/article/261746-dimitar_bayraktarov_partiynite_subsidii_v_povecheto_sluchai_potavat_vav_firmite_na_partiyni_bosove", "text": "\n Димитър Байрактаров: Партийните субсидии в повечето случаи потъват във фирмите на партийни босове! \r\n\r\n Споровете с партийните субсидии стават все по-разгорещени, но като че ли обществото не получава цялата информация по този въпрос. Би Нюз потърси за коментар журналиста и народен представител от 43-то Народно събрание за коментар по темата. \r\n\r\n \r\n\r\n  Обществото чувства и разбира, че партиите получават много висока субсидия, която не се разходва за партийна дейност. Обществото много добре разбира, че само партиите от статуквото получават такова финансиране, а всички останали партии се оправят без такива субсидии. В момента партийна субсидия получават само 8 (осем) партии за около 160 милиона лева за целия четири годишен мандат. Само на последните избори бяха регистрирани над 30 партии и независими, но видяхте че резултати  имаха само партиите, които получават партийни субсидии, тоест всички останали участници бяха в неравностойно положение! \r\n\r\n  Да разбираме ли, че Вие сте против партийните субсидии? \r\n\r\n След последните ми журналистически разследвания, които доказаха, че огромна част от партийните субсидии просто се  наливат в сметките на свързани с партийни босове и функционери фирми, категорично съм против! Оказа се, че партиите харчат стотици хиляди левове за венци и цветя, сякаш развиват погребална, а не партийна дейност! Партиите харчат милиони левове за консултантски договори, но какви точно консултации са получили никой не разбира! Аз съм привърженик на отворената форма на финансиране. \r\n\r\n  Това не е ли опасно, тъй като се твърди, че по този начин олигарсите ще завладеят партиите? \r\n\r\n  А нима сега не олигарсите не владеят партиите? Нима не сме свидетели, как парламента редовно приема лобистки закони, които обслужват олигархични интереси? И за капак- ние данъкоплатците си плащаме за това \"удоволствие\"! Погледнете само колко са милионерите в партиите. Замислете се как попадат определени хора в парламента? Та нали една от причините да се  откажа да бъда депутат в днешното народно събрание бе точно тази! Как се появиха Апостолов и Колев в НФСБ, като никога преди това не са били членове на тази партия и никой не ги познаваше? \r\n\r\n  Да не би да намеквате, че са си платили, за да бъдат депутати? \r\n\r\n - Подозирам, че е така? Такива подозрения имаха и много мои колеги, но въпросът е принципен! Олигархът винаги намира начин да прокара своите интереси, а партийните субсидии изобщо не могат да го спрат! Сега обаче могат да се вложат в полезни начинания, като изграждане на детски градини, знаете какво е положението в София например.   \r\n  \r\n \n\t\t\t\t\t\t", "date": "2019.06.20", "title": "Димитър Байрактаров: Партийните субсидии в повечето случаи потъват във фирмите на партийни босове!"}
{"url": "http://www.bnews.bg/article/261739-zhena_zagina_sled_kato_padna_s_kolata_si_v_reka_iskar", "text": "\n40-годишна жена загина, след като падна с колата си в река Искър, съобщиха от МВР. \r\n\r\n \r\n Колата е паднала в реката при маневра на необезопасен паркинг на заведение в района на пътя за Лакатник. \n\t\t\t\t\t\t", "date": "2019.06.20", "title": "Жена загина, след като падна с колата си в река Искър"}
{"url": "http://www.bnews.bg/article/261737-v_plovdiv_zadarzhaha_grak_izdirvan_za_ubiystvo_v_pireya", "text": "\nВ Пловдив е арестуван 44-годишният гръцки гражданин Георгиос Д, който е обвинен от прокуратурата в Пирея за грабеж и предумишлено убийство. Окръжният съд в Пловдив допусна предаването му на компетентните органи на съдебните власти на република Гърция.\r\n\r\nДо развръзката се стигна след издадената на 12 юни Европейска заповед за арест. Целта е провеждане на наказателно преследване, а документът е подписан от зам.-апелативния прокурор в град Пирея.\r\nГеоргиос живее в Пловдив и е със статут на чужденец, продължително пребиваващ в България. Според обвиненията той е извършил грабеж и предумишлено убийство в съучастие с друго лице, като двамата успели да избягат, а смъртта на пострадалата настъпила няколко часа по-късно в болницата Асклипио - район Вула, където била превозена с линейка на Бърза помощ.\r\n\r\nСпоред гръцкото законодателство се касае за тежки углавни престъпления, за които се предвиждат доживотен затвор за убийството и лишаване от свобода от 5 до 20 години за грабежа.\r\n\r\nПловдивският окръжен съд взе мярка за неотклонение \"задържане под стража\" спрямо исканото лице Георгиос Д. до фактическото му предаване на държавата, издала Европейската заповед за арест.\r\n\r\nРешението подлежи на обжалване и протест пред Пловдивския апелативен съд в 5-дневен срок.\r\n\r\n \n\t\t\t\t\t\t", "date": "2019.06.20", "title": "В Пловдив задържаха грък, издирван за убийство в Пирея"}
{"url": "http://www.bnews.bg/article/261747-plovdivskata_mitropoliya_se_sdobi_s_emblematichen_imot_do_antichniya_teatar", "text": "\nПловдивската митрополия стана собственик на сградата до южната част на Тунела, известна на пловдивчани като старото Гръцко училище, съобщи Радио Пловдив.\r\n\r\nБизнесменът Георги Гергов е дарил двата етажа на недостроената от десетилетия къща, а останалата част Митрополията е изкупила от собствениците, които я получават по линия на реституцията.\r\nСпоред Гергов това е станало чрез изтеглен кредит. Не е ясна обаче цената на сделката и сумата, платена от църквата. Цялата 4-етажна постройка е с разгъната застроена площ от 915 кв.м., а дворното място е от 1029 кв. м.\r\n\r\nБизнесменът сподели, че на съседния незастроен имот от 300 квадрата, който е негов, ще изгради със собствени средства църква, както направи преди години в район Западен. Сделката е сключена преди няколко месеца.\r\n\r\nСградата на бившето Гръцко училище Гергов придобива в пакет с част от активите на Стария Пловдив преди 19 години. На мястото на дарения имот е била къщата на княз Церетелев, която е изгоряла. Намеренията на дарителя и на Митрополията е тя да бъде възстановена и външно, и вътрешно. Двете страни разполагат с плановете и схемата на къщата.\r\n \n\t\t\t\t\t\t", "date": "2019.06.20", "title": "Пловдивската митрополия се сдоби с емблематичен имот до Античния театър"}
{"url": "http://www.bnews.bg/article/261748-gartsiya_plashi_turtsiya_s_goresht_epizod_v_egeysko_more", "text": "\nГърция има военен флот и е изпратила към всички страни посланието, че ще има последствия, ако Турция изпрати сондажния кораб \"Явуз\" край гръцкия остров Кастелоризо, заяви гръцкият министър на външните работи Йоргос Катрунгалос пред радиопрограмата на \"Прото тема\", цитиран от телевизия Скай.\r\n\r\n\"Изпратили сме навсякъде нужните сигнали, че никой не трябва да си помисля да дойде в нашите води. И ви уверявам, че тези послания са чути, защото никой не е толкова луд, че да иска \"горещ епизод\" в Егейско море\", каза Катрунгалос.\r\ndir.bg\r\ndir.bg  \r\nназад\r\nГърция плаши Турция с \"горещ епизод\" в Егейско море\r\nСнимка: БТА/AP\r\nГърция плаши Турция с \"горещ епизод\" в Егейско море\r\nНикой не трябва да си помисля да дойде в нашите води, предупреждава външният министър Йоргос Катрунгалос\r\n\r\n15:30 | 20 юни 2019      |  Редактор: Криси Димитрова 5 1199\r\n  \r\nГърция има военен флот и е изпратила към всички страни посланието, че ще има последствия, ако Турция изпрати сондажния кораб \"Явуз\" край гръцкия остров Кастелоризо, заяви гръцкият министър на външните работи Йоргос Катрунгалос пред радиопрограмата на \"Прото тема\", цитиран от телевизия Скай.\r\n\r\n\"Изпратили сме навсякъде нужните сигнали, че никой не трябва да си помисля да дойде в нашите води. И ви уверявам, че тези послания са чути, защото никой не е толкова луд, че да иска \"горещ епизод\" в Егейско море\", каза Катрунгалос.\r\n\r\n\r\n Газови войни в Европа: Кой срещу кого \"стреля\" и за какво  \r\nВиж още\r\nГазови войни в Европа: Кой срещу кого \"стреля\" и за какво\r\nДнес сондажният кораб \"Явуз\" отплава с официална дестинация Източното Средиземноморие, според турския министър на енергетиката Фатих Дьонмез. Очаква се той да започне сондажи източно от Кипър, в сектор, който е концесиониран за проучвания от признатата само от Анкара Севернокипърска турска република.\r\n\r\nСъществуват обаче опасения, че ако Анкара реши да повиши напрежението, може да изпрати \"Явуз\" между Кипър и Кастелоризо, като по този начин оспори пряко влиянието, което може да има гръцкият остров Кастелоризо при определянето на границите на изключителните икономически зони в региона.\r\n\r\nСондажи край Кипър вече извършва турският сондажен кораб \"Фатих\", което предизвика остра реакция от Кипър и Гърция, а министрите на външните работи на ЕС поискаха от Европейската комисия да предложи мерки срещу Турция. \r\n\r\nНапрежението се покачва и заради твърдения в турската преса, че Турция се готви да подпише споразумение с Либия и да обяви собствена изключителна икономическа зона. \r\n\r\n\"Докато от една страна вторият сондажен кораб се готви да замине за Средиземно море, от друга страна Анкара се готви да обяви собствена изключителна икономическа зона или да подпише споразумение с Либия за такава зона. Това поне казва политическата реторика. Двете страни са се съгласили по принцип, че желаят подобно споразумение и затова преговорите с Либия се водят без прекъсване\", пишат турските медии. \r\n\r\nГръцката телевизия Скай отбелязва, че споразумение за изключителната икономическа зона между двете страни ще бъде във вреда на гръцките права в района, защото би се отнасяло до разграничаване в зона, за която претендира Атина. \r\n\r\nПравителството на националното съгласие в Триполи, с което преговаря Анкара, контролира западната част на страната, докато Либийската национална армия на Халифа Хафтар - източната, откъдето оказва силен военен натиск с цел да овладее цялата страна. Твърди се, че Хафтар не е настроен приятелски към Турция.\r\n\r\nПреди месец правителството в Триполи представи в пристанището на града турски бронирани машини, доставени въпреки оръжейното ембарго, наложено от Съвета за сигурност на ООН през 2011 г.\r\n\r\nСъщевременно платформа, която следи движението на военни самолети, е установила, че турски разузнавателни самолети са започнали полети край бреговете на Либия. На картата се забелязва самолет за далечно радиолокационно откриване и управление (АУАКС) Боинг Е-767, съобщават световните медии.  \n\t\t\t\t\t\t", "date": "2019.06.20", "title": "Гърция плаши Турция с \"горещ епизод\" в Егейско море"}
