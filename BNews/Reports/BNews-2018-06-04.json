{"url": "http://www.bnews.bg/article/243123-levski_izprati_roman_prohazka_s_plaket", "text": "\n \"Левски\" изпрати Роман Прохазка с плакет и благодарност за всеотдайната игра със \"синята\" фланелка. Прохазка се срещна днес с изпълнителния директор Красимир Иванов в офисите на \"Георги Аспарухов\". \r\n\r\n 29-годишният словак напусна \"Герена\" като свободен агент след пет изиграни сезона за софиянци, в които записа 26 гола в 176 официални мача. \r\n\r\n Прохазка вече подписа договор за три години с чешкия футболен шампион \"Виктория\" Пилзен. \r\n \n\t\t\t\t\t\t", "date": "2018.06.04", "title": "Левски изпрати Роман Прохазка с плакет "}
{"url": "http://www.bnews.bg/article/243121-200_miliona_zagubi_ot_kontrabandata_na_tsigari", "text": "\n Приходите от облагането, в това число с акциз и ДДС, на тютюневите изделия в страна през 2017 г. възлизат на 2,9 млрд.лева, което е около 10 на сто от всички данъчно-осигурителни проходи. За първите четири месеца на годината приходите от акцизи върху цигарите са 750 млн. лева, което е с около десет на сто повече спрямо същия период на предходната, съобщи на форум Петър Ганев, старши изследовател в Института за пазарна икономика (ИПИ). \r\n\r\n Незаконната търговия в страната за периода 2007 - 2017 г., е донесла приходи за криминалния свят между 2,6 и 3,6 млрд.лева по оценки на ИПИ. Към момента, въпреки свиването на незаконната търговия, приходите от нелегална търговия с цигари се оценяват между 110 и 160 млн.лева за 2017 г.. Съответно загубите за бюджета/заради разликата в цените между легалните и нелегалните цигари/ достигат до над 200 млн.лева, допълни Ганев на конференция на тема \"Право и икономика на незаконната търговия с тютюневи изделия в България\". \r\n\r\n Според национално представително социологическо проучване на \"Алфа Рисърч\", представено от Елена Лилова от агенцията, което е направено в периода 20 март - 20 април тази година, и е по поръчка на ИПИ, е констатиран дял от 5,6 процента на хората, които пушат нелегални цигари. 11,7 на сто от всички пушачи споделят, че през последните 2 - 3 години им се е случвало да пушат нелегални цигари. На годишна база приходите от нелегални цигари се изчисляват на 125 млн.лева \r\n\r\n По-голямата част от потребявания в страната тютюн за пушене е нелегален, показват изследва на ИПИ, като неговият дял достига 70 на сто, а годишните приходи от този пазар са около 22,4 млн. лева. \r\n\r\n Иван Брегов - правен експерт в ИПИ, напомни, че от 2019 г. с въвеждането на евродиректива ще има проследимост на пътя на цигарите от производството им до магазините, а от 2024 г. това ще стане за всички тютюневи изделия. ИПИ препоръчва да има регистър на машините за производство на тютюневи изделия, какъвто в момента липсва в страната. \r\n\r\n Друго предложение на ИПИ за противодействие на контрабандата на тютюневите изделия е цената на цигарите да се печата на опаковките. \r\n\r\n По данни на Светослав Владимиров от Централното митническо управление за цялата 2017 г. малко над 37 млн. къса цигари и над 16 000 килограма тютюн за пушене са били конфискувани, а от началото на годината до края на април - почти 33 млн. къса цигари. Конфискуваният тютюн за пушене от началото на година до края на май възлиза на над 34 000 килограма. Контролът по граничните пунктове е засилен, в частност на \"Капитан Андреево\", \"Лесово\", както и на всички пунктове с Гърция, допълни Светослав Владимиров. \r\n \n\t\t\t\t\t\t", "date": "2018.06.04", "title": "200 милиона загуби от контрабандата на цигари "}
{"url": "http://www.bnews.bg/article/243119-evtanaziya_grozi_penka_koy_shte_ya_spasi_i_kakvo_napraviha_zashtitnitsi_za_zhivotnoto", "text": "\n Кравата Пенка, избягала от стадото си през май месец, е заплашена от евтаназия, тъй като е преминала границата със Сърбия и след това е върната на наша територия. С казуса се е запознал и заел дори земеделският министър Румен Порожанов. \r\n\r\n Пенка е бременна и в момента дори нейните стопани не знаят каква ще е нейната съдба. В средата на май тя бяга от собственика си - българският фермер Иван Харалампиев, и е пресича границата със Сърбия, изминавайки 20 километра. Две седмици по-късно сръбски фермер върнал кравата на нейния собственик в България. \r\n\r\n Днес Пенка я грози евтаназия, тъй като е избягала в страна извън ЕС. Ако кравата беше се разходила до Гърция, нямаше да има тези проблеми. \r\n\r\n \"Европейските правила предвиждат лош край за кравата Пенка, но страната ни ще търси изключение в тях, за да спаси животното от умъртвяване\", каза земеделският министър Румен Порожанов, цитиран от \"24 часа\". \r\n\r\n Порожанов заяви, че ще се търси начин: “Хубаво е да се направи изключение”, каза той. \r\n\r\n Пенка в момента е под карантина и се извършват изследвания. \r\n\r\n В сайта Change.org има и организирана петиция \"Save Penka the pregnant Bulgarian cow\" (\"Спасете Пенка, бременната българска крава\". Тя е адресирана до българските и европейските власти и за тази кауза са се подписали близо 10 хил. души. \r\n \n\t\t\t\t\t\t", "date": "2018.06.04", "title": "Евтаназия грози Пенка! Кой ще я спаси и какво направиха защитници за животното… "}
{"url": "http://www.bnews.bg/article/243104-beli_prestilki_arest_za_balgarki_v_gartsiya_zashtoto", "text": "\n За нарушения на закона за предоставяне услуги на пациенти в болница, са арестувани 9 жени в болница в Атина. Две от тях са българки, шест грузинки и една гъркиня, пише \"Български новини\". \r\n\r\n Установено е, че те са упражнявали професията, без да имат необходимия лиценз и диплома за това. Заловените са откарани в Районната прокуратура в Атина. Очаква се да им бъдат наложени административни глоби и санкции.   Според информацията всички чужденки, които работят в болници, практикуват незаконна дейност или са настанени на работа от незаконни бюра. \r\n\r\n Всяка болница разполага със списък от определен брой нощни сестри, между които разбира се, че има и чужденки. Извънредни дежурни сестри работят на половин цена и са предпочитани от близките на пациентите. От 40 до 50 евро за смяна от осем часа варира заплащането на фалшивите болнични сестри като от тази сума се приспада и съответната комисионна на агенцията, намерила работата. \r\n\r\n Тарифата се увеличава драстично през уикенда и почти се утроява за съботната вечер. Почти двойно е заплащането за сестрите, работещи легално. По-точно тяхната надница е 78 евро брутно възнаграждение за смяна от осем часа, което означава 36,40 нето след удръжките и осигуровките. \r\n\r\n Според Националното сдружение на спешните медицински сестри непосилното данъчно облагане в този бранш е извън всякаква логика и държавата губи от неплащането на осигуровки от черния труд, който предлагат нелегалните чужденки около 1800 евро за всеки 25 трудодни. \r\n \n\t\t\t\t\t\t", "date": "2018.06.04", "title": "Бели престилки: Арест за българки в Гърция, защото…"}
{"url": "http://www.bnews.bg/article/243118-pavel_i_mihaela_sa_otnovo_zaedno", "text": "\n Снощи беше финалът на формата “Гласът на България”. Те откриха своя победител- уникалната и гласовита Ния, тя впечатли всички с гласа си. \r\n\r\n Освен, че откри нов талант, продукцията най-после събра звездната двойка Павел (от Павел и Венци Венц) и Михаела Филева. Най-популярната светска двойка се раздели преди година и от време на време се пускаха слухове, че са отново заедно. По покана на продукцията се появи Михаела Филева на поседния епизод, а както знаем Павел е водещият на шоуто. Предаването ги събра заедно на сцената и веднага запрехвърчаха искри помежду им, макар и да опитваха да го скрият. \r\n\r\n Сладурите не показваха явно привъразостта си и спазваха дистанция, но не успяха да скрият всичкo. Зад сцената бяха забелязани нежните докасвания на водещия отправени към Михаела, галене по ръчичката и закачливи усмивчици, предават наблюдателни гости от финала на предаването за 7dnisofia. \r\n\r\n Двойката така и не успя да се усамоти, понеже професионализмът не им позволи да загърбят служебните си задължения и да се отдадат не желанията си, но наблюдатели смятат, че в най-скоро време те няма да успяват да крият отношенията си от медиите. \r\n\r\n Финалът бе закрит с грандиозно фирмено парти, на което бяха поканени всички участници, както и водещи, треньори и гости на предаването. Там вече Михаела и Павел бяха на една маса смееха се на шегите си и подмятаха закачливи погледи. Няма информация къде и с кого са завършили вечерта, но определено са изключително симпатични заедно. \r\n \n\t\t\t\t\t\t", "date": "2018.06.04", "title": "Павел и Михаела са отново заедно! "}
{"url": "http://www.bnews.bg/article/243117-noviyat_trenyor_na_tsska_srabski_maystor", "text": "\n След усилените слухове, че начело на ЦСКА ще застане полякът Мачей Скоржа, от вчера (3 юни) фаворитът за поста на стадион \"Българска армия\" е друг. Става въпрос за роденият в Сърбия, но придобил британско гражданство специалист с интересното име Нестор Ел Маестро, пише БТВ. \r\n\r\n Официално потвърждение от \"червените\", че именно той ще застане начело на тима, все още няма, но се очаква мистерията с името на новия треньор да се разплете в близките дни. \r\n\r\n Ако се окаже, че Ел Маестро наистина поема ЦСКА, то у нас ще пристигне изключително интересна личност и човекът, който изведе \"Спартак\" Търнава до шампионската титла на Словакия преди дни. \r\n\r\n Нестор е само на 35 години. Роден е в Белград, а семейството му се мести в Англия, когато е на 7, заради приближаващата война след разпада на бивша Югославия. Така той попада в непозната среда, без да знае езика.  \r\n\r\n Всъщност, истинската фамилия на Ел Маестро е... Йевтич. Той обаче я сменя, за да не бъде свързван с родината си, която през 90-те не е приемана радушно на запад. Като тийнейджър носи името Джон Смит. След това се връща към първоначално Нестор и добавя интересната фамилия Ел Маестро. Така се казва и до днес. \r\n\r\n Футболната му кариера стартира в младежките тимове. Той води последователно \"Аустрия\" Виена, \"Валенсия\", \"Валенсия Местая\", \"Шалке 04\", \"Хановер\", \"Хамбургер\" и отново \"Аустрия\" Виена, преди да поеме \"Спартак\" Търнава и да ги направи шампиони след 28-годишно прекъсване. \r\n\r\n През 2003 г. пък се превръща в най-младият помощник-треньор в Германия, заставайки на скамейката на \"Шалке\" само на 23 години. \r\n\r\n Стилът на Ел Маестро е сравняван с този на мениджъра на \"Манчестър Сити\" Хосеп Гуардиола. Кандидатът за треньор на ЦСКА обаче намира само една прилика - и двамата са с голи глави, а подобен паралел е като между словашкото първенство и Бундеслигата. \r\n\r\n Според сръбските медии, специалистът е бил първи избор на нов треньор на \"Унион\" Берлин. \r\n \n\t\t\t\t\t\t", "date": "2018.06.04", "title": "Новият треньор на ЦСКА - Сръбски \"Майстор\"? "}
{"url": "http://www.bnews.bg/article/243094-shte_se_prochuem_v_evropa_vizhte_kakvo_gotvyat_ot_transportniya_bransh", "text": "\n Протестите на българските превозвачи няма да спрат, докато не бъдат чути. Това заяви председателят на регионалната структура на Съюза на международните превозвачи във Варна Радостин Панков пред националното радио. Той каза това по повод днешното гласуване на Комисията по транспорт в Европейския парламент на т.нар. пакет ”Мобилност”. \r\n\r\n Част от промените предвиждат шофьорите на тежкотоварни автомобили да се прибират в родината си на всеки три седмици и да нямат право да нощуват в камионите си. Българските превозвачи вече протестираха срещу спорните предложения с мотива, че те ги обричат на фалит. \r\n\r\n \"Последиците от пакета, ако се въведат всички мерки, които са предвидени, ще бъдат пагубни. Ние няма как да обезопасим стоките, когато шофьорът е на хотел. Сегашната CMR -застраховка предвижда, че при липса на шофьора в камиона, не се заплаща кражба. Това за прибирането няма как да стане - 120 000 камиона да се приберат до България… Тук говорим за опашки по границите. Много хора ще останат без работа. Ако не ни чуят, ще продължаваме с протестите. Следващата стъпка е да се затворят граници. По-следващата стъпка е да стачкуваме в Европа. Ще направим всичко възможно да бъдем чути\", заяви Панков. \r\n \n\t\t\t\t\t\t", "date": "2018.06.04", "title": "Ще се прочуем в Европа: Вижте какво готвят от транспортния бранш! "}
{"url": "http://www.bnews.bg/article/243098-vizhte_lyatnata_atraktsiya_v_pamporovo_snimka", "text": "\n Лисица шества из Пампорово и е истинска атракция за туристите в планинския курорт. През уикенда тя се появи в Ски зоната и съвсем необезпокоявано си потърси храна. \r\nДивото животно позирало и пред десетки изненадани посетители на курорта, които я заснели с мобилни телефони пред един от ски гардеробите. \r\n\"Това животно се навърта още от миналата година. Свикнало е с хората, хапва, кой каквото му даде и бяга. Доста хора я хранят. Хубаво животинче, доверчиво е\", коментира пред \"Дарик\" треньорът по ски от Смолян Атанас Жисов. \r\nТой обясни, че за лисицата основно се грижат служителите от Планинската спасителна служба. Специално за нея те се снабдяват с гранули за домашни животни, които оставяли в специален съд на един от прозорците на службата. \r\nДивото животно е свикнало с това и когато огладнее се качвало на близката пейка, похапвало и си тръгвало отново. \r\nВ последните дни обаче спасителите забелязали и промяна в навиците на лисицата, която за първи път вземала храна и бягала в гората. \r\nПредполага се, че е станала майка и носи на малките си ядене. \r\nЛисицата до толкова е свикнала с хората, че не се притеснява нито от силната музика, нито от появата на непознати туристи. \r\n\r\n \r\n \n\t\t\t\t\t\t", "date": "2018.06.04", "title": "Вижте лятната атракция в Пампорово! (СНИМКА)"}
{"url": "http://www.bnews.bg/article/243122-kak_ulitsite_vav_varna_se_prevarnaha_v_reki", "text": "\n Порой във Варна. За минути улиците в морския град се превърнаха в реки. \r\nОгромно количество дъжд се излива и в този момент над града. \r\n\r\n Код жълто за проливни валежи, силни гръмотевични бури и опасност от градушки е в сила днес в 11 области от Източна България. \r\n \n\t\t\t\t\t\t", "date": "2018.06.04", "title": "Как улиците във Варна се превърнаха в реки… "}
{"url": "http://www.bnews.bg/article/243105-rumen_ovcharov_izdarzha_galya_ot_saten", "text": "\n Изключително нестандартна българска двойка беше забелязана от родната диаспора във Виена миналия уикенд да се черпи в елитен ресторант в източния край на „Пратера“. Компания на сладка раздума си правели червеният гуру на енергетиката Румен Овчаров и позабравената джукеста примабалерина на балет „Сатен“ Галя, разкриха очевидци пред „Таблоид“. \r\n\r\n Проучване установи, че не става въпрос за интимна среща между Дългия инкасатор, както е известен в политическите сред Овчаров, и танцьорката. Двамата обаче са свързани в крепка дружба покрай бившата половинка на Галя – бизнесмена Смилен Манов. Таткото на Смилен, старият милиционерски кадър Кирил Манов, бил дясната ръка на Р. Овч. в средата на 80-те, когато бившият енергиен министър беше председател на един от районните комитети на БКП в София. \r\n\r\n Злите езици шушукат, че именно дебелите връзки на Румен стоят зад превръщането на Смилен в крупен бизнесмен и собственик на някои от най-елитните столични заведения на прага между двете хилядолетия. Дъщерята на Овчаров – Яна, е редовен участник в програмата на Мановите клубове и дискотеки. \r\n\r\n Двете семейства поддържат постоянна връзка, а Румен бащински одобрил Галя от „Сатен“ за половинка на Смилен въпреки съпротивата на много от роднините му. Той приемал миньончето и щерка й от Смилен – Карина, за част от собствената му фамилия. Нещо повече – след като Галя се разделила с бащата на детето си, Румен щедро й помагал в издръжката на детето. Благодарение на неговата помощ тя си е стъпила на краката. \r\n\r\n Нищо чудно и екскурзията до Виена да е била платена от Овчаров. \r\n \n\t\t\t\t\t\t", "date": "2018.06.04", "title": "Румен Овчаров издържа Галя от „Сатен“ "}
{"url": "http://www.bnews.bg/article/243114-brekzit_bez_sdelka_nyama_da_e_armagedon", "text": "\n Британското правителство е убедено, че няма да има Армагедон, след като Великобритания напусне ЕС, каза днес говорител на британския премиер Тереза Мей, цитиран от „Ройтерс”.  \r\n\r\n Изявлението бе по повод вчерашна публикация във в. \"Сънди таймс\", че според официален доклад се очаква дефицит на горива, храни и лекарства при брекзит без споразумение.  \r\n\r\n На въпрос дали има истина в твърдението, че провалът на преговорите за брекзита ще доведе до Армагедон във Великобритания, цитираният говорител каза: \"Извършена е работа в значителен обем и са взети решения за плановете ни \"без сделка\", особено що се отнася до пристанищата. И ние знаем, че нищо такова няма да се случи\". \r\n\r\n Говорителят на Мей повтори, че правителството е убедено, че ще издейства добро споразумение за брекзита.  \r\n\r\n Към момента, обаче, ЕС не изглежда склонен на отстъпки пред Лондон. \r\n \n\t\t\t\t\t\t", "date": "2018.06.04", "title": "Брекзит без сделка няма да е Армагедон"}
{"url": "http://www.bnews.bg/article/243106-martvopiyan_kara_vaz_politsaite_go", "text": "\n Мъртвопиян мъж бе спипан да шофира в благоевградското село Бело поле. \r\n\r\n 38-годишният шофьор карал ВАЗ по централната улица на селото, когато бил спрян за проверка от полицаи. \r\n\r\n Още при отварянето на вратата на автомобила, станало ясно, че шофьорът е много пиян, пише \"24 часа\". \r\n\r\n Проверката с дрегер отчела, че се е качил зад волана с наличие на 4,35 промила алкохол в издишания въздух. \r\n \n\t\t\t\t\t\t", "date": "2018.06.04", "title": "Мъртвопиян кара ВАЗ, полицаите го..."}
{"url": "http://www.bnews.bg/article/243089-opasno_za_zhivota_kakvo_se_sluchva_v_botevgrad_i_zashto_signalizirat_mvr", "text": "\n Областният управител на Софийска област Илиан Тодоров настоява пред вътрешния министър Валентин Радев за двойно увеличение на полицаите в Ботевград. Това съобщиха от областната управа. \r\nСпоред Тодоров броят на полицейските служители сега не е достатъчен, за да гарантира сигурността, живота и здравето на жителите на общината и това води до нарастване на престъпността. \r\n  \r\nХората в Ботевградско пропищяха от престъпни нападения, обири и побоища. Пред NOVA те се оплакват, че полицаите са малко и никой не може да защити гражданите от бандитите. По думите на кмета Иван Гавалюгов съставът на местното полицейско управление е силно намален -  25 униформени са на щат там, което е поне два пъти под санитарния минимум. \r\n  \r\nИма по два патрула на смяна за денонощие. \r\n \n\t\t\t\t\t\t", "date": "2018.06.04", "title": "ОПАСНО за живота! Какво се случва в Ботевград и защо сигнализират МВР? "}
{"url": "http://www.bnews.bg/article/243107-plamena_zabarsa_karatist_prebori_li_pevitsata_anoreksiyata", "text": "\n Фолк певицата Пламена се похвалила пред приятелки, че има нова бройка – 19-годишен каратист. Изпълнителката от Горна Оряховица се е забила със спортиста по време на участие в Студентски град и след края на ангажиментите й двамата се оказали в едно легло. \r\n\r\n Отношенията им обаче приключили за една нощ – на сутринта дори не си разменили телефоните, писа „Таблоид“.  Пламена наскоро се завърна на сцената след тежка борба с анорексията. Червенокоската бе станала 35 кила и беше на косъм от смъртта, но вече е нов човек и жъне успехи и в професионален, и в интимен план.   \r\n \n\t\t\t\t\t\t", "date": "2018.06.04", "title": "Пламена забърса каратист! Пребори ли певицата анорексията? "}
{"url": "http://www.bnews.bg/article/243124-48_000_dushi_rabotyat_za_evrosayuza_v_bryuksel", "text": "\n 48 000 души, работещи за евроинституциите, живеят в Брюксел, съобщи статистическото бюро на града. Те осигуряват 7% от цялата заетост в един от трите административни региона в Белгия – Брюксел-столица. \r\nСтава дума за работещите в трите основни институции: Европейската комисия, Европейския парламент, Европейския съвет, както и в европейските училища и агенции. Тук са включени и хората с белгийски договори, наети от посолствата и консулските служби. Еврочиновниците са 77 на сто от всички работещи за ЕС, а работещите в посолствата 16 на сто. \r\nВсеки пети от тези служители - 9600 души, има белгийско гражданство, но най-добре пласираните чужденци са италианците, твърди статистическата агенция. Те са 11% от всички служители в евроинституциите. След тях идват французите (9%) и испанците - 8%. Германия, която има най-многобройно население, водещ критерий при разпределение на местата, е представена със 7 на сто от служителите. Затова пък и тримата най-старши еврочиновници на Комисията, Парламента и Съвета, както и на дипломатическата служба на ЕС - са германци. \r\n13-те “нови страни” в ЕС са представени с 22 на сто сред персонала. От Източна Европа най-многобройни сред еврочиновниците са поляците (5%), следвани от румънците (4%). Поляците и румънците са повече от холандците и скандинавците взети заедно, изчисляват статистиците. Британските граждани в евроинституциите са 1600 души. Все още не е ясно дали те ще могат да запазят работата си след излизането на Великобритания от ЕС в края на март догодина. \r\nСтатистическата агенция на Брюксел установява, че еврочиновниците имат предпочитание основно към два квартала в града: Иксел и Етербек, където са се установили да живеят. По-компактни групи еврочиновници има още в Сен Йос и Одъргем, но те са под 1% в някои от по-богатите квартали като Укъл и Волуве, които са по-плътно заселени от белгийци. \r\nЖените преобладават в евроофисите - 52 процента, а мъжете са 48 на сто. Силният пол обаче заема по-високи позиции в йерархията. Жените началници са под 40 на сто. \r\nИзследването установява, че работещите за ЕС като цяло са по-възрастни от трудещите се в Брюксел извън международните институции. Докато 86 на сто еврочиновниците са средно на 35 или повече години, извън “европейския квартал”, където са институциите, 69% от работещите в останалите части на белгийската столица са в тази възрастова група. Само 4 на сто от еврочиновниците са под 30 г., а 6 на сто са над 60 г. Масата служители в ЕС в Брюксел са 40-44 годишни. \r\n \n\t\t\t\t\t\t", "date": "2018.06.04", "title": "48 000 души работят за Евросъюза в Брюксел"}
{"url": "http://www.bnews.bg/article/243081-poznahte_li_dzhoni_dep_fenove_se_pritesniha_za_zdraveto_mu", "text": "\n Някогашният секссимвол Джони Деп вече тотално е изчезнал. На негово място има един омърлушен и видимо отслабнал мъж, който изглежда болнав. Последните снимки от турнето на актьора с групата му Hollywood Vampires притесниха сериозно феновете му и те се питат дали той няма някакъв здравословен проблем. \r\n\r\n „Мисля, че моят герой изглежда болен“, написа почитател на звездата във Фейсбук под негова снимка, направена в Русия. „Той изглежда прекалено слаб“, добави друг почитател, а трети възкликна: „По дяволите, това Джони Деп ли е?“. \r\n\r\n Преди броени дни актьорът пусна в Instagram селфи с почитателка от Русия, на което въпреки солидната „дегизировка“ от слънчеви очила и шапка, визията му отново провокира притеснения. В коментарите под кадъра се отличаваха думи като „болен“, „кльощав“, „болнав“, „уморен“. \r\n\r\n През последните месеци Джони попада в медийните заглавия най-вече покрай съдебните битки, които води с бившите си мениджъри, а миналата година животът му бе гледан под лупа покрай развода му с Амбър Хърд, която го обвини в домашно насилие. Деп трябваше да ѝ плати 7 млн. долара по съдебно решение, които тя дари за благотворителност. \r\n\r\n Според филмовия сайт IMDb в момента освен с турнето си, актьорът е ангажиран и със снимките на филмите „City of Lies“ и „Richard Says Goodbye“. \r\n \n\t\t\t\t\t\t", "date": "2018.06.04", "title": "Познахте ли Джони Деп? Фенове се притесниха за здравето му"}
{"url": "http://www.bnews.bg/article/243093-mnogo_drazni_simeonov_sreshtu_biznesa_v_balgariya_s_shuma_ne_napravi_nishto_sega_shte_sabarya_zavedeniya", "text": "\n ПатрЕотът Валери Симеонов не спира да навлича гняв към себе си. След „акциите“ за шума, сега пишман вицепремиерът е решил да събаря заведения. \r\n\r\n Симеонов дръзна да се изцепи, че заведенията при култовия „Какао бийч“ били опасни за множеството посетители. \r\n\r\n По думите му заведенията били изградени без никакъв одобрен проект и без строително разрешение, а мерките им за сигурност не гарантирали безопасност на големия брой посетители. \r\n\r\n Сред нарочените за премахване заведения е и прочутото \"Бедрум\", едноименното \"Какао бийч\", \"Дъ Уан\", \"Кубанита\". \r\n\r\n Интересното тук е, че заядливо Симеонов дръзне да споменава имена, които едва ли не са направили нужното и са вложили парите си ей така. Отблъскваният Тоалетен министър от патрЕоти и премиер, сега няма друг изход освен преди разгара на летния сезон да си прави ПР и да се мярка по медиите. \r\n\r\n Запитан обаче дали нарочените за премахване обекти попадат в одобрената схема от Министерството на туризма за разполагане на временни обекти – Симеонов отказа коментар. \r\n\r\n Припомняме, че при опита да забрани музиката по морето, бизнесът скочи остро срещу него, а това мигновено го направи най-омразния политик в Кабинета Борисов 3. Въпросът е докога Бойко Борисов ще търпи подобни „отрепки“ около себе си, които без да подозира му сриват рейтинга, което означава, че мигновено трябва да се отърве от присъствието на подобни индивиди, каквито са Красимир Каракачанов и Симеонов. \r\n\r\n   \r\n \n\t\t\t\t\t\t", "date": "2018.06.04", "title": "Много дразни! Симеонов срещу бизнеса в България! С шума не направи нищо, сега ще събаря заведения… "}
{"url": "http://www.bnews.bg/article/243091-aleksandar_sano_v_klip_s_berbatov_video", "text": "\n След две години пауза и между снимките в киното, Александър Сано отново намери време за музика. Новото му парче, озаглавено „Дзен“ е част от Саундтрака на филма „Революция Х“. Записано е в студиото на Music Clinic Records и е съвместен проект на Сано с музикалния продуцент Тони Рикев – WAHTONY, който е автор на музиката и аранжимента. \r\n\r\n Текстът е дело на Александър Сано и Бобо. Мастерирано е от Кирил Добрев в студио „Jeng“. Режисьор на видеото е Стефан Пеев, в него ще видите и кадри от филма „Революция Х“ с Мона Гочев, Иван Тишев, Иван Иванов, Гери-Никол, Бербатов, Бойко Кръстанов, Башар Рахал и много други любими актьори. Фотосесията е дело на един от най-успешните ни фотографи у нас и зад граница – Александър Нишков. Специалисти в областа на музиката твърдят, че новат апесен на Сано е тотален хит на лято 2018г. \r\n\r\n \r\n\r\n   \r\n \n\t\t\t\t\t\t", "date": "2018.06.04", "title": "Александър Сано в клип с Бербатов (ВИДЕО)"}
{"url": "http://www.bnews.bg/article/243084-vreme_za_plazh_vizhte_za_kakvo_da_vnimavate_pri_zakupuvaneto_na_naduvaemi_stoki", "text": "\n Масирани проверки за безопасността на надуваемите стоки започнаха като част от кампанията „Безопасно лято”. \r\n\r\n Инспекторите посочват, че в магазина трябва да гледаме на първо място за CE маркировка (която означава съответствие с разпоредбите) и предупредителни текстове на български. \r\n\r\n От тях става ясно какви са ограниченията за килограми и възраст при употреба на продукта и какво трябва да направи родителят. \r\n\r\n Плувките трябва да се поставят под раменната става, да се издуват добре, капачката да е прилепнала плътно – и даже тогава детето не трябва да остава без надзор на дълбочина над ръста му. \r\n\r\n Проверките са в цялата страна, защото освен по морето, този тип аксесоари се използват и при ходене на басейн. \r\n \n\t\t\t\t\t\t", "date": "2018.06.04", "title": "Време за плаж: Вижте за какво да внимавате при закупуването на надуваеми стоки"}
{"url": "http://www.bnews.bg/article/243115-rumen_radev_partnyorstvoto_mezhdu_konstitutsionnite_sadilishta_na_balgariya_i_republika_makedoniya_e_vazhna_stapka_za", "text": "\n Президентът Румен Радев прие делегация от Конституционния съд на Република Македония.  \r\n\r\n \"Партньорството между конституционните съдилища на България и на Република Македония е важна стъпка за развитието на двустранните отношения в духа на Договора за приятелство, добросъседство и сътрудничество между двете държави.\" Това заяви президентът Румен Радев на среща с делегация от Конституционния съд (КС) на Република Македония, оглавявана от председателя - Никола Ивановски. \r\nДържавният глава посочи, че с подписването на договора за добросъседство България и Република Македония са дали пример на всички страни от региона как проблемите могат да бъдат преодолявани в името на диалога и разбирателството, а сътрудничеството между конституционните съдилища на двете държави дава своя принос. „Важно е да покажем, че този договор работи и да се водим от духа му“, заяви Румен Радев. \r\n„Конституционният съд е гарант за върховенството на закона, а това е сред най-важните условия за членство в Европейския съюз“, заяви държавният глава. Президентът посочи, че конституционните съдилища  могат да си сътрудничат ползотворно и да обменят опит предвид редица сходства. Румен Радев призова и мултидисциплинарните комисии на двете държави, които се занимават с решаването на откритите въпроси между България и Република Македония, да получат необходимата подкрепа в работата си. \r\nПредседателят Никола Ивановски запозна държавния глава Румен Радев с работата, компетенциите и правомощията на КС на Република Македония. Той благодари за всестранната подкрепа на България като председател на Съвета на ЕС и особено по отношение на евроатлантическата перспектива пред западната ни съседка. \r\n \n\t\t\t\t\t\t", "date": "2018.06.04", "title": "Румен Радев: Партньорството между конституционните съдилища на България и Република Македония е важна стъпка за... "}
{"url": "http://www.bnews.bg/article/243087-salmonela_v_detski_gradini_v_sofiya", "text": "\n Има доказателства за взрив от салмонела в три детски градини в София, обяви директорът на Националния център по заразни и паразитни болести проф. Тодор Кантарджиев в предаването \"Денят започва\" на БНТ. \r\n\r\n Основната причина за салмонела е недобре съхранена храна. Затова храните от животински произход трябва да са термично обработени, а ако храната е стояла повече от 4 часа на стайна температура, може да е опасна за здравето, обясни той. \r\n\r\n В началото на летния сезон проф. Кантарджиев припомни колко важни са ваксинациите при децата и препоръча деца под 1 година да не се водят на море, ако не са ваксинирани против морбили. Най-вече да не се ходи с тях в Северна Гърция, където има много случаи на морбили. \r\n\r\n Около 90% от инфекциите при децата са от бактерии, хигиената е много важна, каза проф. Тодор Кантарджиев. Той препоръча през лятото да се ползват мокри кърпи с хлор хиксидин, защото спиртът не действа на ентеровирусите. \r\n\r\n Проф. Кантарджиев коментира и ухапванията от кърлежи, като бе категоричен, че при подобно ухапване трябва да се пие антибиотик. \r\n\r\n В столицата например имаме заразени с Лаймска болест кърлежи и хората трябва да се информират за районите, в които има заразени кърлежи, отбеляза директорът Националния център по заразни и паразитни болести, каза той. \r\n \n\t\t\t\t\t\t", "date": "2018.06.04", "title": "Салмонела в детски градини в София… "}
{"url": "http://www.bnews.bg/article/243113-rodninska_zhilka_trimata_poboynitsi_ot_stolichniya_bulevard_sa", "text": "\n Задържаните за масовия бой на столичен булевард в неделя са дядо, чичо и внук. Това съобщи пред журналисти началникът на столичното Пето районно полицейско управление комисар Николай Василев. Вчера около обяд на бул. „Владимир Вазов” в София впрегнат в каруца кон е успял да се откъсне от впряга и да удари движещ се автомобил, както и да нанесе щети на още паркирани коли. \r\nШофьорът на ударения автомобил излязъл с намерение да повика КАТ и бил нападнат от каруцаря и негови роднини, които са от ромски произход. Последвала няколкоминутна разпра, в която се включили и случайни минувачи. Равносметката е, че в масовото сбиване са участвали десетима роми и трима българи, сред които нападнатият шофьор. Той е бил откаран в ИСУЛ с рана на главата. Наложило се да бъдат направени шевове на едното му ухо. \r\nСлед побоя са задържани трима роми - мъжът, който е управлявал каруцата, дядо му и чичо му. Те ще бъдат обвинени за лека телесна повреда. Има нанесени щети по още три автомобила, тъй като конят влачил свободно каруцата. За това ще бъдат повдигнати още обвинения на каруцаря, коментира комисар Василев. \r\nНе се знае дали каруцата е регистрирана по надлежния ред, тъй като тя не е намерена от полицията. Конят е заловен и предаден в конна база, като за животното ще решава Столична община. \r\n \n\t\t\t\t\t\t", "date": "2018.06.04", "title": "Роднинска жилка: Тримата побойници от столичния булевард са… "}
{"url": "http://www.bnews.bg/article/243090-iskate_bezproblemno_patuvane_vizhte_koga_priklyuchvat_remontite", "text": "\n Летните ремонти по републиканските пътища ще приключат до средата на месец юни, обяви в Шумен министър Николай Нанков. \r\n\r\n До дни приключва ремонтът на участък от Автомагистрала \"Тракия\", от 160-ия до 140-ия километър. \r\n\r\n Единствено през цялото лято ще продължат ремонтите на мостовите съоръжения на \"Хемус\". \r\n \n\t\t\t\t\t\t", "date": "2018.06.04", "title": "Искате безпроблемно пътуване? Вижте кога приключват ремонтите… "}
{"url": "http://www.bnews.bg/article/243083-kotseto_pradyado_mi_e_elin_pelin_no_ne_sam_zapoznat_s_tvorchestvoto_mu", "text": "\n \"Прадядо ми е Елин Пелин. Негов потомък съм. Писателят е вуйчо на моята прабаба. Но за съжаление аз не съм много запознат с творчеството му. Само знам, че го наричат певеца на селото.\" \r\nТова сподели фолкизпълнителят Константин, който само преди седмица за малко да спечели риалити шоуто \"Като две капки вода\". \"Вече не съм от тези, дето на всяка цена искат да спечелят в шоу или каквото и да е. Понеже съм спортист, хъсът ми за победа винаги е силен, но в този случай с \"Капките\" се радвах, че имах различни превъплъщения, това много ме зареди\", сподели още Коцето. Най-трудното за него в интерпретациите се оказало да се прави на Лучано Павароти. \"Аз съм минал през класическата музика, понеже майка ми работи в Държавното хореографско училище и непрекъснато ме мъкнеха насила в операта. Тогава слушах и Лучано Павароти. Но аз като цяло съм баритон, имам си голям диапазон, но пея по-ниско от него. Та мога да кажа, че това ми беше най-трудното изпълнение. То не че нещо беше лесно\", смее се изпълнителят. \r\n\r\n С хонорара от предаването, а и от участия по дискотеки Коцето в момента си прави парник. Той има билкова градина в двора на къщата си. \"От години ми е мечта да имам къща с дворче и децата ми да тичат там, да се търкалят по тревата, да си играят. И да си направя парник. И ето, сега съм в периода, в който озеленявам. В момента разсадите ми са готови. И в новата ми S-класа, която е топът на мерцедеса, превозвам тор. Нека да се смеят, че съм селянин. Точно това за мен не може да се каже\", смее се Коцето. Изпълнителят е от стар софийски род и когато го попитат откъде е, той отговаря: \"От Шейново\". Именно в тази болница са родени майка му и баба му. \r\n\r\n Коцето има доста да поработи, докато си направи мечтаната къща, но не се отчайва. \"Ще си направя фитнес, сауна, пътеки за тичане, басейн. Но едно по едно стават нещата, не искам да бързам, че вече съм на години\", казва фолкпевецът. 41-годишният певец вече се чувства помъдрял и предпочита да избира участията си по заведенията. \"Той шефът ми Митко Пайнера все ме бъзика, че всички искат участия, за да печелят пари, а аз ги отказвам. Да, ама имам две операции на гласните струни, гледам повече да се пазя. 3-4 участия на месец са ми достатъчни. Иначе взимам едни от най-високите хонорари. Но се занимавам и с друго - със строителен бизнес, с дискотека. Сега ми се почива повече, да си гледам овощните дръвчета, дечицата, хубавата жена.\" \r\nЕдинственото, което в момента се набива на очи на Коцето и някак го дразни, са татуировките, които си е направил през годините. \"Сега съжалявам за тях. Те са прабългарски символи, дори забравих някои какво значат. Но не смятам повече да си правя, даже може и тези да залича. С тъща ми много си говорим за тези неща, тя е психоложка и много се разбираме за всичко двамата\", казва с усмивка Константин Славчев. \r\n \n\t\t\t\t\t\t", "date": "2018.06.04", "title": "Коцето: Прадядо ми е Елин Пелин, но не съм запознат с творчеството му "}
{"url": "http://www.bnews.bg/article/243072-rachkov_pak_pribra_palavoto_marche_no_tozi_pat_y_postavi_uslovie", "text": "\n Димитър Рачков и Мария Игнатова отново са гаджета. \r\n\r\n Дуото от „Господари на ефира“ отново живее заедно, а ултиматумът, който комикът е поставил пред невярната си половинка, е, че двамата имат бъдеще като двойка, ако тя му роди бебе, по възможност момиченце, писа „Таблоид“. \r\n\r\n След близо година раздяла тв водещите изживяха ренесанс в отношенията си и очаквано се събраха. Мария се върнала в дома на актьора с обещанието, че ще даде всичко от себе си, за да се радват скоро на бебе. Предпочитанията им клонят към момиче, защото и двамата имат синове от предишните си връзки.Двойката изкара заедно цели 8 години, през които често се носеха слухове за скандали, ревност и раздели. През лятото на 2017-а Митко излезе с отворено писмо до медиите, с което заяви, че двамата са се разделили, като скриха истинската причина за края. Преди десетина дни Рачков и Игнатова се появиха в столична дискотека под ръка. Барът е собственост на бившия мъж на Мария – Петко Димитров. Днес те отново са заедно, но ще видим до кога. \r\n \n\t\t\t\t\t\t", "date": "2018.06.04", "title": "Рачков пак прибра палавото Марче, но този път й постави условие!"}
{"url": "http://www.bnews.bg/article/243092-bitka_za_post_vizhte_koi_doktori_iskat_da_oglavyat_bls", "text": "\n Д-р Венцислав Грозев, д-р Цветан Райчинов и д-р Георги Тодоров са тримата, които се очаква да влязат в битката за шеф на лекарите, съобщи Скенер.нюз. \r\n\r\n Засега официално издигнати кандидатури няма, а съборът на БЛС започва само след 4 дни. Медици коментират, че това досега не се е случвало никога, а изборните позиции в съсловната организация са повече от 40, като петима са хората, които получават заплати от членския внос на докторите. \r\n\r\n И макар кандидатите да управляват БЛС все още да не са известни публично, с изключение на заявката на проф. Милан Миланов за председател на Етичната комисия, предизборните совалки текат задкулисно. \r\n \n\t\t\t\t\t\t", "date": "2018.06.04", "title": "Битка за пост: Вижте кои доктори искат да оглавят БЛС! "}
{"url": "http://www.bnews.bg/article/243085-diana_lyubenova_razdelena_s_mazha_si", "text": "\n От доста време насам се говори за разрив във връзката на Диана Любенова и американския продуцент Лес Уелдън, с когото имат дъщеря. \r\n\r\n Актрисата, която този ноември ще навърши 46 години, нито отрича, нито потвърждава. Самата липса на коментар обаче от нейна страна потвърждава слуховете за раздяла, още повече че преди време с умиление разказваше за голямата любов, която я свързва с американеца. Сигурно е само, че Диана няма как да таи лоши чувства към Лес, тъй като я дари с дъщеря, както и с тв кариера. \r\nИ преди да срещне американския продуцент Диана имаше пробив като водеща, но твърде за кратко. Предаването й „Секс игри, ах” не се задържа дълго в ефир, въпреки всеотдайността, с която актрисата говореше открито за сексуалния си опит и позираше за еротични фотосесии. Само и само да рекламира предаването си. Уви, не й потръгна. Случи се чак, когато се запозна с Лес. Благодарение на него тя се уреди с кратки роли в киното, но пък в популярни холивудски продукции, които се снимаха у нас. В тях актрисата си разменя реплики със звездите Антонио Бандерас, Морган Фриймън, Силвестър Сталоун и други. Още тогава Диана призна, че притеснява какво впечатление ще направи, а именно, че мъжът й я урежда с роли. Не е като да няма повод за подобни предположения. Лес е продуцент, режисьор и със сериозни позиции в „Ню Имидж” в България. След роли в родни сериали и филми като „Забранена любов” и „Корпус за бързо реагиране”, водещата се радва и на ангажименти в театъра.  \r\nДиана винаги е отричала, че мъжът й ходатайства в нейна полза, но съмненията си остават. В последно време те са насочени повече към сложните й отношения с Лес. Сред най-обсъжданите аргументи е този, че до неотдавна Диана с охота споделяше каква хармония цари във връзката й с американския продуцент. Разбирал я и я подкрепял. \r\nДали и днес актрисата се радва на такава хармония в личен план, засега остава мистерия. От доста време водещата на говори за мъжа си, което допълнително засилва съмненията, че връзката им се е разпаднала.   \r\n \n\t\t\t\t\t\t", "date": "2018.06.04", "title": "Диана Любенова разделена с мъжа си"}
{"url": "http://www.bnews.bg/article/243120-kakvo_se_sluchva_s_veneta_raykova_vodeshtata_ne_prilicha_na_sebe_si", "text": "\n Венета Райкова се е стопила от работа и напрежение в последните седмици.  Бившата телевизионна водеща и настояща писателка здравата е залегнала над задачите си и няма време да си обърне никакво внимание. Покрай всичко тя е започнала да забравя да се храни и е останала едва 47 килограма.  \r\n„Когато ме погълне работа, нямам никакво време за хранене. Понякога даже посред нощ ми хрумва нещо и бързам да го запиша, преди да съм го забравила”, отбелязва журналистката.  \r\nСледващият й роман трябва да излезе на пазара след няколко месеца и по него все още има доста работа. За това пък водещата вече размъти водата и намекна, че в съдържанието му ще има много провокации към нейни бивши колеги. Някои от тях вече бяха ужилени, а имената им макар и не разобличени в романа, не останаха тайна за почти никого.  \r\n„Държа да отбележа, че всичко в книгите ми е художествена измислица”, постара се да се презастрахова на няколко пъти Райкова, но без успех. Вече всичките й фенове са наясно, че зад привидно измислените сюжети, Венета описва живота си в светските среди.  \r\n  \r\n \n\t\t\t\t\t\t", "date": "2018.06.04", "title": "Какво се случва с Венета Райкова? Водещата не прилича на себе си"}
{"url": "http://www.bnews.bg/article/243077-prodavat_chast_ot_sgradata_na_bdzh", "text": "\n Продават сградата на БДЖ в центъра на София. Офертата е на сайта на частните съдебни изпълнители. \r\n\r\n В сградата, която се намира срещу къщата-музей на Иван Вазов се помещава администрацията на дружеството. Постройката е паметник на културата и се намира на изключително атрактивно място в центъра на града. \r\n\r\n Обявена е за продажба като офис с над 1800 кв. м площ. Исканата цена е повече от 7 млн. лева. Срокът за подаване на оферти е до 2 юли. \r\n\r\n В самата оферта е посочено, че на публична продан са изнесени само посочените по-долу идеални части от поземления имот и само 1/2 (една втора) идеална част от сградата. Упоменава се, че сградата е обявена за паметник на културата. \r\n \n\t\t\t\t\t\t", "date": "2018.06.04", "title": "Продават част от сградата на БДЖ"}
{"url": "http://www.bnews.bg/article/243075-haknaha_aleksandra_bogdanska_v_instagram", "text": "\n Моделката Александра Богданска остана без профил в Инстаграм, след като е бил изтрит, пише \"Телеграф\". Тя сама споделя за неприятната случка в профила си във Фейсбук. „Нямам мейл, нито обяснение защо се е случило. Парадоксът в момента е, че официалния ми профил не съществува за сметка на няколко фалшиви такива. Те продължават да се представят за мен и да заблуждават хората. А последователите им набъбват главоломно”, плаче половинката на Дани Петканов, пише \"Телеграф\". Дни след като погреба доведения си син, Емилия... Тя все пак не пропусна да отправи съвет към последователите си. „Не градете живота си на чужд терен (социални медии), защото няма гаранция, че един ден няма да ви отнемат всичко, в което сте инвестирал време и енергия. А сега използвайте си телефоните по предназначение и се обадете на някой скъп за вас човек, вместо да си качите ново story в Инстаграм\", завършва моделката. \r\n  \r\n \n\t\t\t\t\t\t", "date": "2018.06.04", "title": "Хакнаха Александра Богданска в Инстаграм"}
{"url": "http://www.bnews.bg/article/243074-kakvi_sa_prichinite_za_intsidenta_sas_samolet_kray_kazanlak", "text": "\n „При авиоинцидент не се търси виновник, а причина”. Това каза в ефира на „Здравей, България” авиожурналистът Александър Богоявленски в коментар на инцидента, който за малко не помрачи Празника на розата в Казанлък. Ултралеката машина падна близо до летището с трима души на борда - пилотът, възрастен мъж и малко дете. Като по чудо, всички те се отърваха с леки наранявания. \r\n\r\n Появи се твърдение, че пътниците са били с голямо от разрешеното тегло. \r\n\r\n „Не е ясно дали това е причината за катастрофата. От значение са техническите спецификации на машината, метеорологичните условия и куп други фактори”, каза Богоявленски. \r\n\r\n Той обясни, че няма ограничения и за възрастта на пътниците. Работа на собственика на машината било да прецени кой може да се качи на борда. \r\n \n\t\t\t\t\t\t", "date": "2018.06.04", "title": "Какви са причините за инцидента със самолет край Казанлък?"}
{"url": "http://www.bnews.bg/article/243080-zhena_otkri_strelba_do_rokendrol_maraton_v_san_diego", "text": "\n Жена откри огън вчера близо до рокендрол маратона в Сан Диего, в Южна Калифорния, и бе арестувана, съобщи БТА. \r\n\r\n Малко след това маратонът е бил възобновен. \r\n\r\n При ареста е бил ранен полицай, който се е прострелял в крака, изстрелвайки два куршума срещу заподозряната, но не я улучил. Той е приет в болница. \r\n\r\n Местни телевизии се позоваха на очевидци, които разказват, че на паркинг близо до финала на рокендрол маратона към 11 ч местно време отекнали четири или пет изстрела. При ареста жената се криела под автомобил на най-високото ниво на паркинг в центъра и била насочила пневматично оръжие към главата си. \r\n\r\n Организаторите на събитието заявиха, че стрелбата не е била свързана с него. Около 4900 участници в маратона били отклонени към обезопасена зона и маратонът бил прекъснат за 11 минути, след което е било дадено разрешение да продължи, добавя АФП. \r\n \n\t\t\t\t\t\t", "date": "2018.06.04", "title": "Жена откри стрелба до рокендрол маратон в Сан Диего"}
{"url": "http://www.bnews.bg/article/243078-sarbiya_strupa_voyski_na_granitsata_s_kosovo", "text": "\n Сърбия е изпратила военни части и жандармерия на границата с Косово, съобщиха информационни агенции. \r\n\r\n Според Kosovapress сръбската армия и жандармерия контролират всички, които влизат или напускат Косово. Информацията се потвърждава и от белградското радио Б92 и в.\"Блиц\". \r\n\r\n Източници твърдят че е първият случай, откакто Косово обяви независимостта си през 2008 г., в който Сърбия изпраща армията си на общата им граница. \r\n\r\n Причините за този ход засега са неизвестни. \r\n\r\n Държавната сръбска телевизия Ер Те Ес съобщи днес, че президентът Александър Вучич е отхвърлил т.нар „американски пакет” за разрешаването на кризата между Косово и Сърбия. Той предвиждаше повече права и административна самостоятелност за сръбските общини в младата република и техен собствен вицепрезидент срещу приемане на Прищина в международните организации като ООН и, в перспектива – ЕС. \r\n\r\n Според Вучич обаче косовските власти години наред пречат на сръбското самоуправление и така предложеният вариант става напълно несъстоятелен. \r\n \n\t\t\t\t\t\t", "date": "2018.06.04", "title": "Сърбия струпа войски на границата с Косово"}
{"url": "http://www.bnews.bg/article/243076-kichka_bodurova_kupi_skaparski_imot_v_sveti_vlas", "text": "\n Естрадната прима Кичка Бодурова се сдоби с луксозен имот на родното ни Черноморие. Певицата си е взела скъпарска вила край Свети Влас, където мисли да прекара цялото лято. \r\n\r\n По думите на запознати Кичка много бързо се е спряла на имота. Само няколко дни са й били нужни, за да вземе крайно решение и да финализира сделката. Преди седмици репортер на „Телеграф“ засече Бодурова заедно с мениджъра й Евгени Боянов по улиците на Слънчев бряг. Близки до тях разкриха, че именно тогава певицат е платила новия си летен дом и е уредила документално правата си. \r\n\r\n Кичка планира да прекара цялото лято там, като съвсем скоро очаква и дъщеря си, която да й погостува известно време. Певицата има и няколко участия по морето, с които ще съчетае престоя си там. \r\n \n\t\t\t\t\t\t", "date": "2018.06.04", "title": "Кичка Бодурова купи скъпарски имот в Свети Влас"}
{"url": "http://www.bnews.bg/article/243062-bivshiyat_na_elen_koleva_zabi_mis_balgariya", "text": "\n Носителката на титлата „Мис България 2015“ Марина Войкова заби бившия любовник на актрисата Елен Колева. \r\nБизнесменът Давид Бонев сам качи снимка, на която двамата са на вечеря, а той нежно й целува ръката, докато тя с блаженство го гледа, Коментарите в мрежата не закъсняха, като повечето поздравяваха Бонев за избора му. \r\nНе е ясно обаче какво се случва между Войкова и старото й гадже. Малко след като спечели титлата, красавицата от Елин Пелин сподели, че има сериозен приятел, но явно към днешна дата тази връзка е в миналото. \r\nИмето на Давид Бонев стана известно в светските среди, след любовната му афера с Елен Колева. Той демонстративно качваше снимки с Елен Колева, като не пропускаше да отбележи, че това е единствената жена за него. Няколко месеца по-късно нещата между тях претърпяха пълна разруха и Колева потърси щастието си другаде, пише „Телеграф“. \r\n  \r\n \n\t\t\t\t\t\t", "date": "2018.06.04", "title": "Бившият на Елен Колева заби Мис България"}
{"url": "http://www.bnews.bg/article/243063-bolnichnata_pomosht_varvi_kam_palna_katastrofa", "text": "\n \r\n\r\n \r\n„Системата на болничната помощ в България с ускоряващи се темпове върви към пълна катастрофа, ако не се извършат сериозни трансформации в модела“, каза директорът на шуменската болница и обясни, че въпреки че се дават повече пари за здравеопазване в сравнение с предишни периоди, системата остава тежко недофинансирана. \r\n\r\n „Има някои данни на Евростат например - разходите на глава от населението за болнична помощ. В страни като Австрия, Великобритания, Холандия, Дания, тези разходи са над 3000 евро на човек за година, а в България този разход е 343 евро. Това показва, че независимо от увеличаването в абсолютни стойности на средствата за здравеопазване в годините, тази система е тежко недофинансирана. Самото ценообразуване на т.нар. договорни цени на клиничните пътеки не почива на икономически методи. Начинът, по който се прави това ценообразуване не почива нито на себестойността, нито на реалните разходи, а е основано предимно на актуалните средства, с които разполага НЗОК“, посочи д-р Атанасов. \r\n\r\n \r\nСпоред него основен проблем е лошото ценообразуване на извършваните дейности в болничната помощ. Той уточни, че в цените няма остойностяване на лекарския труд и въобще на труда на медицинските специалисти, което по думите му е основна компонента от себестойността на медицинската помощ.  \r\n„Всичко това води до три съществени последици. На първо място това са значителните дългове на болниците към различни доставчици, главно лекарства. На второ място – незадоволително качество на лечебната помощ, и на трето място - липсващи или крайно ограничени стимули за персонала. Всичко това води до икономическо и морално дестабилизиране на системата. Ако тези проблеми не бъдат решени, това със сигурност заплашва биологичните устои на целия български народ“, предупреди шефът на Областната болница в Шумен, която е в тежко финансово състояние. \r\n\r\n \r\n„Болницата е със значителни просрочени задължения, но в никакъв случай не е във фалит. Ние сме взели определени мерки. Изработили сме и прилагаме оздравителна програма, която включва обединяване на структури без да бъдат закривани дейности, като по този начин се опитваме да оптимизираме непреките разходи за тези дейности без да ги елиминираме. Но оттук нататък, ако се гони чисто икономическата ефективност ще се наложи или да бъдат преустановявани неефективните дейности, или да се намери някакъв вариант за компенсиране на този финансов дефицит“, заяви д-р Атанасов. \r\n\r\n \r\nСпоред него методиката, по която е направена Националната здравна карта и начинът, по който се изработва прави така, че да се използва като инструмент за допълнително регулиране на финансирането, т.е. допълнително лимитиране. \r\n\r\n \r\n„В здравната карта са включени брой легла по нива на компетентности, които да бъдат финансирани с пари от НЗОК, но тези легла са така изчислени, на базата на такива критерии, които са от миналото и съществуват сериозни териториални дисбаланси“, подчерта той. \r\nД-р Неделчо Тотев съобщи, че има и общински лечебни заведения, които са застрашени от фалит. \r\n\r\n \r\n„Ако кражбите са причина за тежкото състояние на болниците, означава, че ние сме най-големите крадци в света. Ако някои порочни практики се афишират и се превръщат в повсеместно деяние – несериозно“, коментира председателят на Сдружението на общинските болници.  \r\nСпоред д-р Тотев Националната здравна карта е една необходимост, но не в предложения вариант. \r\n\r\n \r\n„Още когато започна да се изготвя картата, формирахме комисии и се опитахме да парираме нещата като изтъкнахме нашите доводи, заради които не можем да приемем този вариант на здравна карта, който в момента тръгва да се готви. Въпреки всичко бяха изготвени областни карти, след това обсъждане на национална карта, която се разминава дори с областните карти. Тя изобщо не почива на областните карти“, заяви д-р Тотев. \r\n \n\t\t\t\t\t\t", "date": "2018.06.04", "title": " Болничната помощ върви към пълна катастрофа!"}
{"url": "http://www.bnews.bg/article/243067-zatrudneno_dvizhenie_po_am_lyulin_dnes_zaradi_opasni_skatove", "text": "\n През половин час днес, до 16 ч., ще се спира изцяло движението по магистрала \"Люлин\" в участъка от пътен възел Даскалово до границата с област София за обрушването на скатове при 9-ти километър, предаде БТА, като се позова на пътната агенция. \r\n\r\n Първото спиране е от 11:00 ч до 11:30 ч. Тогава трафикът ще бъде пуснат и ще бъде отново спрян в 12 ч. за половин час. \r\n\r\n Движението ще бъде преустановявано на интервали от 30 минути до приключването на предвидените дейности по обрушването на скатовете.  \r\n\r\n Алтернативният маршрут е по пътя през Владая за колите. Камионите над 12 тона ще изчакват на място. \r\n \n\t\t\t\t\t\t", "date": "2018.06.04", "title": "Затруднено движение по АМ „Люлин” днес заради опасни скатове"}
{"url": "http://www.bnews.bg/article/243066-agent_ivan_tsafna_v_pomorie_pak_s_shkembeto_napred", "text": "\n След ударното начало на уикенда, Красимир Каракачанов се озова на откриването на нов санаториум в Поморие. Още в петък вечер агент Иван започна запоя с поливането на 4-те милиарда на армията та така и вчера си намери още един повод  да пийне, като за край на седмицата. \r\n\r\n Отдавна стана ясно, че военният министър обича да прави политика на маса, но алкохолните му подвизи започнаха да съпътстват всяко събитие и това никак не е добре. \r\n\r\n На снимка от вчерашното събитие се вижда как Каракачанов щастливо е заел първите редове на откриването. Усмивката на лицето му най-вероятно е провокирана от алкохола изпит през почивните дни, а шкембето му си стърчи напред показно, колко много се е оял. \r\n\r\n  а това показва, че не изневерява на себе си и отново защити реномето си на… алкохолик, ако използваме точната терминология. \r\n \n\t\t\t\t\t\t", "date": "2018.06.04", "title": "АГЕНТ ИВАН ЦЪФНА В ПОМОРИЕ пак с шкембето напред"}
{"url": "http://www.bnews.bg/article/243065-slavi_pribral_1_milion_ot_krisiya_malkata_pevitsa_skasa_dogovora_s_dalgiya_zaradi_pari", "text": "\n Работните отношения на Слави Трифонов с неговата любимка Крисия Тодорова приключиха. Дългия вече не е продуцент на ангелогласното хлапе от Разград, което на 1 навърши 14 години. Неин продуцент засега е баща й Марин Тодоров. \r\n„Крисия вече няма да е част от шоуто, нито от продуцентската компания на Слави Трифонов”, обяви таткото на Крисия. Седмокласничката и фирма „Ceдeм ocми” са пpeĸpaтили дoгoвopa cи пo взaимнo cъглacиe. „Ocтaвaмe пpиятeли c xopaтa oт „Шoyтo нa Cлaви”, нямa дpaми и нe cи тpъгвaмe cъc cĸaндaли“, зaяви oфициaлнo Toдopoв. Toй oбяcни, чe Kpиcия вeчe e пopacнaлa и имaла вce пoвeчe лични aнгaжимeнти, ĸoитo пpeчели нa изявитe й пpи Cлaви. Moмичeнцeтo трябвало да нaблягa повече нa ypoцитe и изпититe cи, зaщoтo й предстояли изпити в столичното музикално училище. изпитът зa нeгo ce oчepтaвa дocтa тpyдeн. Заради кандидатстването графикът на Kpиcия бил претоварен с ypoци по китара и пеене. Музикалните й участия обаче продължавали, но вече opгaнизиpaни единствено oт ceмeйcтвoтo й. \r\n„Kъм днeшнa дaтa caми cи opгaнизиpaмe изявитe нa Kpиcия. B чeтвъpтъĸ й пpeдcтoи ĸoнцepт в Πлoвдив, нa 10 юни oтнoвo e тaм, a нa 18 юни щe пee пaĸ в Coфия. Kpиcи e щacтливa, чe oтнoвo имa пyблични изяви и мoжe дa пoĸaжe тaлaнтa cи пpeд xopaтa“, признава бащата Марин Toдopoв.  \r\nПовече от ясно е, че причината за раздялата със Слави е финансова, макар тя да не се посочва официално. Като продуцент на детето-звезда, Дългия получавал 50% от хонорарите й. Ставало дума за наистина сериозни суми, особено преди години, когато малката сладурана имаше по 4-5 ангажимента в седмицата. Смята се, че в касата на Слави са влезли над 1 милион лева от талантливото дете, пише \"Уикенд\". \r\nЗвездата на Крисия изгря, когато бе едва 9-годишна именно във вечерното шоу. Момиченцето веднага се превърна в негова любимка, а Дългия имаше големи планове за нея. Шоуменът искаше да превърне хлапето в световноизвестна звезда, но уви, семейството й прекрати отношенията си с него. Крисия няма да участва в грандиозния концерт на „Ку-ку бенд” в Лондон, затова пък за английската столица заедно с музикантите на Слави ще излетят близнаците Хасан и Ибрахим, които заеха второ място на „Детската евровизия” преди 4 години.  \r\n  \r\n \n\t\t\t\t\t\t", "date": "2018.06.04", "title": "Слави прибрал 1 милион от Крисия! Малката певица скъса договора с Дългия заради пари "}
{"url": "http://www.bnews.bg/article/243069-znayat_li_grazhdanite_kakva_e_pogasitelnata_davnost_na_darzhavnite_vzemaniya", "text": "\n \r\nБълагаринът все повече затъва в задължения, които неусетно се трупат. Най- вече задълженията се трупат от неплатени данъци.В интерес на обективността трябва да отбележим, че държавата е предвидила различни форми на облекчаване като отстъпка при деклариране и внася не на данъка до определен срок, разсрочено плащане и т.н. \r\n\r\n Въпреки това хората все повече задлъжняват към  държавта, много често и самата държава има своите некоректни прийоми по отношение на данъкоплатците. През последните месеци в Би Нюз постъпиха доста запитвания какви са правата на данъкоплатците имат ли такива или имат само задължения? Отговаряме просто и ясно - данъкоплатците имат както задължения така и права! На първо място е важно да знаем какви са давностните срокове за нашите задължения?  \r\n\r\n \r\n  Действащото данъчно законодателство предвижда, че с изтичането на определен срок от време, през който държавата е бездействала за събиране на дължимите й суми, същите се погасяват по давност. Този давностен срок е 5 годишен и започва да тече от 01. Януари, следващ годината, през която задължението е трябвало да бъде заплатено /т.е. давността за сумите, които е трябвало да бъдат платени през 2017г. започва от 01.01.2018г. и изтича на 01.01.2023г./ С изтичането на този срок се погасява правото на държавата принудително да събира дължимите ѝ вземания. Важно е да се знае, че срокът се счита прекъснат с всяко валидно изпълнително действие, предприето през този период. \r\n\r\n      Отписването на публични задължения става с подаването на нарочно искане до публичния изпълнител към съответната териториална дирекция на НАП. Публичният изпълнител е длъжен да се произнесе по постъпилото искане в 7 дневен срок. Непроизнасянето в този срок се счита за мълчалив отказ. Отказът на публичния изпълнител може да се обжалва пред директора на териториалната дирекция на НАП, който се произнася с решение. \r\n\r\n       В случай, че и директорът на съответната териториална дирекция на НАП откаже да уважи искането за отписване на публични задължения, това негово решение може да се обжалва пред съответния Административен съд. Обжалването става чрез директора, постановил отказа, който изпраща така постъпилата жалба в съда. Ако жалбата е основателна, съдът установява с решение, че давността е изтекла и публичното вземане не подлежи на принудително изпълнение. Със същото решение съдът дава задължителни указания на публичния изпълнител за отписване на погасеното по давност вземане. Решението на административния съд е окончателно и не подлежи на последващо обжалване. \r\n\r\n        Трябва да се знае и, че законът предвижда и 10 годишна абсолютна давност, с изтичането на която дължимите публични задължения се  погасяват независимо от спирането или прекъсването на давността през този период. \r\n\r\n         Изложеното дотук цели да изясни на данъкоплатците, че освен задължения, имат и права, които следва да упражняват и защитават, за да избегнат ненужно и неоснователно накърняване на законните си интереси. \r\n \n\t\t\t\t\t\t", "date": "2018.06.04", "title": "Знаят ли гражданите каква е погасителната давност на държавните вземания?"}
{"url": "http://www.bnews.bg/article/243068-shok_alisiya_se_pusna_v_lesboparti_goreshti_snimki", "text": "\n Чалгарката се включи в зрелищно парти с полуголи танцьорки в столична дискотека. Фолкпевицата, която винаги е залагала на примерното поведение и строгите тоалети, този път скъса синджира на въздържанието. Изкусителните момичета налазиха Алисия, а тя предизвикателно започна да се отърква в телата им. Лесбогледката накара мъже и жени в нощното заведение да загубят ума и дума и да останат с отворени усти. Закачката между певицата и танцьорките продължи цяла вечер за радост на посетителите, пише \"България днес\". \r\n\r\n \r\nПолуголите момичета стигнаха още по-далеч в провокацията, като започнаха да се целуват с уста. Алисия не се престраши да е чак толкова разкрепостена и само наблюдаваше отблизо какво се случваше около нея. И все пак на моменти и тя демонстрира сексапил, като заголваше бедро. И този път обожатели не липсваха - млади момчета флиртуваха с нея, но тя ги отблъскваше с леден поглед. Съгласяваше се единствено да си правят селфита, но дотук. По-почерпените мачовци бяха по-смели, но и те не успяха да разтуптят сърцето на фолкаджийката. \r\n\r\n \r\nНеясен в момента е любовният статут на Алисия. За последно тя мачкаше чаршафите заедно с младия бизнесмен Жоро Бирмата. Двамата имат бурна любов и на няколко пъти се събират и разделят. Всеизвестни са скандалите им на публични места, като най-често повод е пословичната ревност на младежа. Алисия не се е появявала с него от няколко месеца, което ражда слухове, че авантюрата им е приключила. Но тя продължава често да излиза по нощни заведения с неговата майка Лидка Скалата и двете видимо си изкарват много добре. Снимките вижте  \r\n \n\t\t\t\t\t\t", "date": "2018.06.04", "title": "ШОК! Алисия се пусна в  лесбопарти (ГОРЕЩИ СНИМКИ) "}
{"url": "http://www.bnews.bg/article/243102-muzikantite_ot_bnr_podnovyavat_protestite_izlizat_pred", "text": "\n Музикантите от Българското национално радио отново излизат на протест заради ниското си заплащане. \r\n\r\n Протестният концерт ще бъде тази вечер пред Народния театър \"Иван Вазов\". \r\n\r\n В момента средното възнаграждение на музикантите в МВР е 660 лева, което те определят като унизително. \r\n \n\t\t\t\t\t\t", "date": "2018.06.04", "title": "Музикантите от БНР подновяват протестите! Излизат пред… "}
{"url": "http://www.bnews.bg/article/243073-zhalt_kod_za_valezhi_v_11_oblasti_ot_iztochna_balgariya", "text": "\n За 11 области от Източна България днес е обявен жълт предупредителен код за валежи. \r\n\r\n Преваляванията ще са краткотрайни, но временно интензивни. На места количествата дъжд ще достигат до 20 – 25 литра на квадратен метър. \r\n\r\n Ще има гръмотевични бури и условия за градушки. \r\n\r\n И през следващите дни се очакват следобедни валежи. Остава и вероятността за градушки. \r\n \n\t\t\t\t\t\t", "date": "2018.06.04", "title": "Жълт код за валежи в 11 области от Източна България"}
{"url": "http://www.bnews.bg/article/243053-karbovski_v_mrasni_shemi_vizhte_kolosalnite_sumi_koito_televizionniyat_moralist_e_tochil_ot_ktb", "text": "\n \r\n\r\n Нелепите опити на телевизионера да се прави на светец на гърба на своите колеги, изглеждат по-скоро жалки и неотиващи на един авторитетен журналист, за какъвто се бие в гърдите че е самият той. На брутално погазващия законите фарс начало поставят т.н медии от Кръга „Капитал”, които в абсолютен разрез със законовите разпоредби изнасят информация публично от делото КТБ с цел разчистване на лични сметки с неудобни за тях лица. Целенасочено дословно цитират отбрани свидетелски показания, дадени пред следствието, и хвърлят обвинения върху публичноизвестни лица, сякаш притежават правораздавателна власт. Крадецът вика дръжте крадеца Припомняме, че през недалечната 2016 година същият този Карбовски използва мръсна схема, за да се измъкне от правосъдието. \r\n\r\n Телевизионерът прехвърли тогава фирмата си Волтер ЕООД на ром. Причината бше много проста - за да избяга от отговорност по едно от делата, по което вече беше осъден, както и за да се размине с плащането на цялата сума от 1,2 милиона лева, на колкото възлизат общо исковете, заведени по това време срещу него. \r\n\r\n Става въпрос за делото на Нова тв и продуцентската компания „Телеман\" от 2012 г., когато Карбовски наруши договора си с тях, прехвърляйки се скоростно към ТВ7, където Цветан Василев му обеща чували с пари. Мартин не спази Закона за авторското право и сродните му права с взимането на марката „Отечествен фронт\" от Нова телевизия, където дотогава се подвизаваше. Копира декорите, формата и всичко останало, което е било патент на „Телеман\". Той си позволи този нахален и луксозен ход, защото по това време собственикът на ТВ7 Цветан Василев раздаваше пачки като бесен от фалиралата малко след това КТБ. \r\n\r\n Именно олигархът обеща на Карбовски да му пази гърба и да плати всички неустойки, стига той да се присъедини към неговия екип и да брани неговата политика. Съгласно продуцентския договор, който Карбовски сключва лично с Цветан Василев зад гърба на ръководството на ТВ 7 в лицето тогава на Николай Бареков, е получавал 75 Хил. лв месечно. Сумата е достигала в пълен размер до Карбовски, тъй като банкерът е разпоредил всички разходи по предаването да бъдат поети от бюджетите на самата телевизия. Парите, уговорено по договор, обаче не са влизали във финансовата схема на телевизионното бюджетиране, от което логично следва, че Карбовски е получавал тази колосална сума всеки месец лично от Василев т.е от КТБ. \r\n\r\n Освен делата в лично качество, от „Телеман\" заведоха иск и срещу фирмата на Карбовски „Волтер\" ЕООД. Както порочната мафиотска практика повелява, малко след внасянето на делата в съда Мартин е прехвърлил фирмата си на някой си Стоян Миленков. \r\n\r\n Това се е случило точно на 12 септември 2013 г., като от тогава до сега 38-годишният неизвестен за медиите и публиката мъж се е сдобил с десетки други компании. Според юристи въпросният Миленков е от ромски произход, точно както схемата на ръба на закона действа, за да се избегнат дела или данъци. \r\n \n\t\t\t\t\t\t", "date": "2018.06.04", "title": "КАРБОВСКИ В МРЪСНИ СХЕМИ! Вижте колосалните суми, които телевизионният моралист е точил от КТБ!"}
{"url": "http://www.bnews.bg/article/243054-shte_ostane_li_petko_dyulgerov_v_aresta", "text": "\n Бившият кмет на \"Младост\" Петко Дюлгеров, за когото се твърди, че е бил посредникът при подкупа за Десислава Иванчева, иска да излезе от ареста. Дали това ще се случи обаче в понеделник ще реши Специализираният наказателен съд.  \r\n\r\n В края на април магистратите решиха, че има достатъчно доказателства, че Дюлгеров, Иванчева и заместничката й Биляна Петрова са изнудвали и са поискали подкуп от бизнесмена Александър Ваклин. \r\n \n\t\t\t\t\t\t", "date": "2018.06.04", "title": "Ще остане ли Петко Дюлгеров в ареста?"}
{"url": "http://www.bnews.bg/article/243055-obvinyaemiyat_za_strelbata_v_slanchev_bryag_si_e_priznal", "text": "\n Прокуратурата е повдигнала обвинение за умишлено убийство на 37-годишния мъж, който беше задържан след показния разстрел на бизнесмен в Слънчев бряг, научи bTV. \r\n\r\n Очаква се да бъде поискана и постоянна мярка задържане под стража. \r\n\r\n Стрелбата е станала пред хотелски комплекс, когато в курорта е било пълно с туристи. Жертвата е 54-годишният Коста Николов, собственик на игрални зали от дълги години. С опасност за живота е 22-годишната му спътница Симона, която е служителка в едно от казината му в курорта. Тя е дъщеря на полицейски шеф. \r\n\r\n Според разследващите става въпрос за класически любовен триъгълник. \"Категорично установено по делото е, че повод за деянието е необузданата ревност, изпитвана от дееца\", посочи пред bTV окръжният прокурор Георги Чинев. \r\n\r\n По думите му обвиняемият е признал за престъплението и съдейства на разследващите. Той имал връзка с простреляната Симона от началото на май, като ревността му се породила от действията на нейния началник, който в някои моменти се държал с нея грубо, а в други - галантно, водел я на вечери и т.н. \r\n\r\n Балистичната експертиза е установила съвпадение между законно притежаваното лично оръжие на арестувания и един от куршумите, поразили жертвите му. \r\n\r\n Извършителят беше заловен с оръжие и боеприпаси при опит за бягство в Турция – той е с чисто криминално минало. Застрелял жертвата си от упор, след което стрелял по момичето, което се опитало да го спре. \r\n \n\t\t\t\t\t\t", "date": "2018.06.04", "title": "Обвиняемият за стрелбата в Слънчев бряг си е признал"}
{"url": "http://www.bnews.bg/article/243088-tova_e_krayat_da_zapalish_balgarskoto_zname_a_sled_tova_da_se_izpikaesh_varhu_nego_video", "text": "\n Във връзка с разпространен клип от сайта \"Гласът на Стара Загора\" и в социалните мрежи, на който се вижда как лице запалва българското знаме и уринира върху него, Специализираната прокуратура се самосезира още в деня на публикуването 2 юни 2018 г. с оглед извършено престъпление срещу Републиката, съобщиха днес от пресцентъра на държавното обвинение. \r\n\r\n Образувано е досъдебно производство за опетняване на националното знаме и за хулиганство с изключителен цинизъм и дързост. Установено е, че деянието, последвано и от други непристойни действия, е било извършено на 29 май 2018 г. и публикувано в сайта \"Гласът на Стара Загора\" на 2 юни. \r\n\r\n Установено е също, че сайтът е собственост на лицето, разпространило клипа със собствените му престъпни действия. \r\n\r\n След незабавна реакция на ГДБОП, ГДНП, СДВР и Специализирана прокуратура, лицето е задържано в Стара Загора за срок от 24 часа. Предстои да му бъдат повдигнати две обвинения от Специализираната прокуратура, се казва още съобщението. \r\n\r\n Става дума за Михаил Михайлов който във видеото е представен като редактор на сайта. В записа той заявява дословно: \r\n\r\n \"Днес, 02.06.2018 г., отидох пред Съдебна палата - София. Това е бърлогата на двете най-големите престъпни групи в България - Съда и Прокуратурата. Там запалих националния флаг на България, а после и се измочах отгоре му. Не очаквам жеста ми да трогне престъпници като Сотир Цацаров или Лозан Панов, както и мафиотските структури, които управляват - Съда и Прокуратурата. Надявам се чужди войски, без значение дали руски или османски, да дойдат и да изринат тази паплач!\" \r\n\r\n \r\n\r\n   \r\n \n\t\t\t\t\t\t", "date": "2018.06.04", "title": "Това е краят! Да запалиш българското знаме, а след това да се изпикаеш върху него! (ВИДЕО) "}
{"url": "http://www.bnews.bg/article/243079-kim_kardashiyan_yadosa_fenove_s_maniyata_si_za_otslabvane", "text": "\n Фенове осъдиха риалити звездата Ким Кардашиян заради стремежа й към „тънка талия“, съобщава The Independent. \r\n\r\n Наскоро звездата публикува линк към публикация в Twitter от своя уебсайт с подписа \"Как ускорих загубата на тегло\". Ако кликнете върху връзката, ще научите всичко за моето \"Седмично кардио обучение\". \r\n\r\n Потребителите в социалните мрежи, водени от актрисата и защитника бодипозитивист Джамила Джамил, критикуват Кардашиян заради прекалената и загриженост за тялото й и за натиска, който оказва върху другите жени. \r\n\r\n \"Как можеш да спреш тези женски глупости? Кога най-накрая просто ще се влюби в себе си и ще се бори с манията си по проблеми, които никога не са съществували? Тя винаги е била красива. Но не забелязва, защото робува на същите социални и обществени стереотипи, че сега тя е толкова токсичен и ги пропагандира\", пише Джамил. \r\n\r\n След това тя добавя, че цялото семейство Кардашиян я разстройват, защото нито парите, нито славата могат да накарат човек да спре да мрази лицето, кожата и тялото си. \r\n\r\n Актрисата беше подкрепена и от други коментатори. \"Моля, бъдете честни и престанете да лъжете.\" Всички знаем, че сте лягала под ножа. \"Как можете да рекламирате такова нещо?\", възмущават се потребителите в мрежата. \r\n \n\t\t\t\t\t\t", "date": "2018.06.04", "title": "Ким Кардашиян ядоса фенове с манията си за отслабване"}
{"url": "http://www.bnews.bg/article/243116-preslava_kachila_samo_6_kila_ne_spira_da_pazi_dieti_po_vreme_na_bremennostta", "text": "\n Бременната в седмия месец Преслава отказва да се снима с фенове, оплакаха се фолк маниаци. Певицата, която очаква първото си дете в края на лятото, се страхувала да се щрака за спомен от суеверие, че някой със зли очи може да направи нещо лошо на плода. Звездата все пак пуска по някой фотос в социалните мрежи, но винаги с добре прикрит корем, все едно не е бременна и все сама, писа „Таблоид“. \r\n\r\n Нейни близки разкриват, че суеверието е до време и истината била, че Павел Лазаров не спирал да я варди от обожатели, тъй като ревнувал доста лошо. Врачанският бизнесмен не давал мъж да припари до Преслава, сакън да не му я отнеме. \r\n\r\n Публична тайна е, че певицата е най-суеверната сред колежките си. Тя редовно ходела да си лее куршуми за изчистване на негативната енергия. Именно възрастна баячка й предвещала, че до Христовата възраст 33 ще забременее. \r\n\r\n На 24 юни Преслава ще навърши 34, а след два месеца ще роди момиченце. До момента изпълнителката е качила само 6 килограма, тъй като не спира да пази диети и да се движи. \r\n \n\t\t\t\t\t\t", "date": "2018.06.04", "title": "Преслава качила само 6 кила, не спира да пази диети по време на бременността "}
{"url": "http://www.bnews.bg/article/243059-balgariya_na_93_myasto_ot_137_strani_po_losho_kachestvo_na_patishtata", "text": "\n Съставен беше списък на страните с най-лошите и най-добрите пътища в света според Индекса на глобалната конкурентоспособност 2017-2018 на Световния икономически форум. \r\n\r\n В списъка са попаднали 137 страни по света. Качеството на пътищата е оценено по скала от едно до седем, като нито една държава не е събрала най-високия резултат. \r\n\r\n Най-лоши се оказват пътищата в африканската страна Мавритания, която получава двойка. Следват африканската Демократична република Конго и карибската Хаити, които получават оценка 2,1 точки. На четвърто и пето място по най-лоши пътища се нареждат Мадагаскар и Гвинея, като те са оценени с 2,2. След това следват Йемен (2,3 точки), Парагвай (2,4 точки), Украйна (2,4 точки), Мозамбик (2,5 точки) и Молдова (2,5 точки). \r\n\r\n Най-хубави пътища според класацията има в Обединените арабски емирства(6,4 точки), Сингапур (6,3 точки), Швейцария (6,3 точки), Хонконг (6,2 точки), Холандия (6,1 точки), Япония (6,1 точки), Франция (6 точки), Португалия (6 точки), Австрия (6 точки), както и в САЩ (5,7 точки). \r\n\r\n България е на 93-то място в класацията с 3,4 точки. Прави впечатление, че пред нас, с по-добри пътища, са класирани африкански страни като Уганда, Танзания, Мали, Замбия, Сенегал, Ботсвана, Гана, Гамбия. Румъния, Малта и Латвия от страните от Европейския съюз се нареждат зад България в класацията. \r\n\r\n Русия е с по-лоши пътища от българските според индекса, като заема 114 място с 2,9 точки. \r\n \n\t\t\t\t\t\t", "date": "2018.06.04", "title": "България на 93 място от 137 страни по (лошо) качество на пътищата"}
{"url": "http://www.bnews.bg/article/243057-desetki_zaginali_i_stotitsi_raneni_pri_izrigvaneto_na_vulkan_v_gvatemala", "text": "\n Десетки са загинали, а стотици други са били ранени след изригването на вулкана Фуего (Огън) в Гватемала, предадоха световните информационни агенции. \r\n\r\n Според данните, жертвите са най-малко 25, а пострадалите - около 300 души. Броят им непрекъснато нараства.  \r\n\r\n Бедствието е засегнало селища на около 25 километра. Живеещи в района са били евакуирани. Около 650 души са настанени във временни жилища.  Затворено е летище в столицата. \r\n\r\n Това е най-мощното изригване на вулкана за последните години. \r\n \n\t\t\t\t\t\t", "date": "2018.06.04", "title": "Десетки загинали и стотици ранени при изригването на вулкан в Гватемала"}
{"url": "http://www.bnews.bg/article/243086-zashto_drogiran_iska_da_prikrie_mlada_shofyorka_za_meleto_v_plovdivsko", "text": "\n Посоченият от полицията за виновник за тежката катастрофа между пловдивските села Граф Игнатиево и Труд няма нищо общо с инцидента и се опитва да прикрие млада шофьорка. Това казаха пред bTV пострадали при инцидента, в който бяха ранени и 5 деца. \r\n\r\n Един от тях, Тенчо Тенев, разказа, че колата му (с 3 деца на задната седалка) е била изхвърлена на 30 метра напред след удара на джипа със софийска регистрация.  \r\n\r\n „Всички видяхме, че жена шофира въпросната кола, предизвикала катастрофата. В един момент слиза от таксито един момък, поема отговорността – вземат му се показания, кръвни проби, без дамата да поеме отговорност”, разказа Антоанета Тенева. \r\n\r\n Майка й, която също била в колата, е най-тежко пострадала и към момента не може да става от леглото заради множество счупвания. \r\n\r\n Именно кръвните проби на представилия се за водач показали наличието на наркотици и по-специално - на кокаин. Мъжът е задържан. \r\n\r\n Димитрина Шикова, чиято кола е ударена челно от джипа, разказа, че веднага след произшествието шофьорката на джипа се обърнала към нея с думите: „Моля Ви, кажете, че не карах аз!”. \r\n\r\n Пострадалите ще си търсят правата в съда. Полицията проверява твърденията им за опит за прикриване на истинския виновник за катастрофата. \r\n \n\t\t\t\t\t\t", "date": "2018.06.04", "title": "Защо дрогиран иска да прикрие млада шофьорка за мелето в Пловдивско?  "}
{"url": "http://www.bnews.bg/article/243056-zapochvat_proverki_po_plazhovete", "text": "\n От днес започват проверки по плажовете. Министерството на туризма ще следи за броя на спасителите и за съотношението между платените чадъри и зоните за свободно плажуване. \r\n\r\n 86 ивици обаче ще станат неохраняеми и през този сезон. \r\n\r\n В същото време държавата очаква 5 процента ръст на туристите по Българското Черноморие. \r\n \n\t\t\t\t\t\t", "date": "2018.06.04", "title": "Започват проверки по плажовете"}
{"url": "http://www.bnews.bg/article/243082-ataka_samoubiystven_atentat_sreshtu_duhovnitsi_v_kabul", "text": "\n Най-малко 8 души бяха убити, след като терорист самоубиец с мотор се взриви близо до събрание на мюсюлмански духовници в афганистанската столица Кабул, предаде „Ройтерс”. \r\n\r\n Целта на събитието с над 20000 участници е била отправянето на фетва именно срещу този тип атентати. \r\n\r\n Бомбата се е взривила на входа на голяма шатра след напускането на повечето от духовниците, посочват очевидци. \r\n\r\n Никой не е поел отговорност за атаката, а талибаните директно отрекоха да имат общо. \r\n\r\n Това е поредният атентат в афганистанската столица през последните месеци. Голяма част от атаките са дело на „Ислямска държава”, но има и такива, зад които стоят талибаните. \r\n \n\t\t\t\t\t\t", "date": "2018.06.04", "title": "АТАКА! Самоубийствен атентат срещу духовници в Кабул"}
{"url": "http://www.bnews.bg/article/243070-preslava_ne_znae_che_reklamira_opasen_produkt_za_otslabvane_koyto_vodi_do_anoreksiya", "text": "\n Фолк певицата Преслава стана жертва на реклама на продукт за отслабване \r\n\r\n Без нейно знание рекламират изключително вреден коктейл за намаляване телесното тегло. Продуктът носи името Choco Life и твърди, че замества закуската или едно от храненията. Фалшивите реклами са публикувани из повечето социални мрежи, където обикаля снимка на Преслава с описание: \"Вижте как станах кльощава и красива“ и линк, който препраща към сайта, откъдето може да бъде закупен продуктът. Певицата няма представа, че е лице на продукта, още повече на снимката тя не позира с него, а е избрана снимка от профила й във Фейсбук. \r\nВъв форумите жени, които вече са опитали продукта, твърдят, че прекомерната му употреба води до анорексия и много други заболявания, пише „Телеграф“. \r\n \n\t\t\t\t\t\t", "date": "2018.06.04", "title": "Преслава не знае, че рекламира опасен продукт за отслабване, който води до анорексия "}
{"url": "http://www.bnews.bg/article/243071-romi_prebiha_dyado_i_toy_umrya_plashat_drugi_sas_zapalvane_strashno_e", "text": "\n В Ботевград - като в Дивия запад. Всеки ден в града има обири и бой, сигнализираха местни жители. Те се оплакват, че полицаите са малко и никой не може да спаси гражданите от бандитите. Пред камерата на „Здравей, България” кметът Иван Гавалюгов призна, че проблемът с престъпността е наистина сериозен. „Коренът на проблема, според мен, е чувството за безнаказаност. То пък произтича от силно намаления състав на местното полицейско управление – 25 униформени са на щат там, което е поне два пъти под санитарния минимум. \r\n\r\n Има по два патрула на смяна за денонощие”, коментира Гавалюгов. Жители на ботевградското село Скравена казват, че там няма къща, която да не е обирана. Хората сигнализират полицията, но мерки не се взимат. Водели се досъдебни производства срещу неизвестни извършители. Диващина: \r\n\r\n Първо ВИДЕО от бесния екшън с кон, каруца и бой на столичен булевард! Двама роми жестоко млатят невинни хора  \"В къщата, в която живея, си влизат по всяко време. Няма значение какви са ми вратите. Пиша жалби и само си пиша. Не са задържани тези хора никога\", заяви потърпевша. Мъж пък призна, че преди 10 дни са му откраднали флекс. \"Откраднаха и джиесем. Никой не ми съдейства от полицията. Намерихме кой го е откраднал, но той отрече и каза, че го е взел от заложна къща и случаят приключи\", каза той. Жена разказа, че мъж е починал от болките си след побой от един от ромите на име Симеон. \r\n\r\n \"Ромът открадна парите от дядото. Цялата му пенсия взе, но все пак го хванаха. Парите бяха върнати на възрастния мъж, но от болките си, той почина на 18 май\", каза тя. Оказа се, че много хора не смеели да се покажат пред камера и да свидетелстват за ужасите, защото ромите заплашвали, че ще ги запалят. \"Лично съм получавал от този същия ром, че ще ми запалят къщата, ако се оплача\", каза един от пострадалите. \r\n\r\n \r\n\r\n \r\n  \r\n \n\t\t\t\t\t\t", "date": "2018.06.04", "title": "Роми пребиха дядо и той умря, плашат други със запалване, страшно е!"}
{"url": "http://www.bnews.bg/article/243058-sotsialnite_mrezhi_pregryaha_boy_posred_byal_den_v_evropeyskata_stolitsa_organite_na_reda_obache_spyat_nikoy_ne_pomogna", "text": "\n Днес във Фейсбук групата \"Видяно в София\" попаднахме на публикация на Кирил Георгиев, който изказва своето възмущение от безразличието на държавата. Кирил е споделил видеоклип на който се вижда, как негов приятел и други хора притекли се на помощ биват бити, а органите на реда липсват. \r\nВижте и самият клип и посланието на Кирил Георгиев към обществото! \r\n\r\n \r\nСкъпи приятели, още един ден, в който осъзнавам, че няма такава държава!!! \r\nПосред бял ден, на оживено кръстовище, в жилищен квартал, мой много близък приятел беше пребит, а заедно с него още няколко хора който са се опитали да му помогнат. ТОВА не е редно да се случва на никого!!! А фактът, че се случва в 21 век, в евтопейска столица, по време на европрецедателство й.....нямам думи! ТОВА трябва да спре !!! \r\nМоля споделете тази несправедливост, за да се намерят виновниците и да не се стига до такива моменти повече!!! \r\nВидеото е направено от приятелката на пострадалото момче! \r\n\r\n \r\n\r\n   \r\n \n\t\t\t\t\t\t", "date": "2018.06.04", "title": "СОЦИАЛНИТЕ МРЕЖИ ПРЕГРЯХА! Бой посред бял ден в Европейската столица... органите на реда, обаче спят. Никой не помогна! "}
{"url": "http://www.bnews.bg/article/243060-kakvo_vreme_ni_ochakva_prez_parviya_raboten_den", "text": "\n Днес преди обяд ще е предимно слънчево. Около и след обяд ще се развива купеста и купесто-дъждовна облачност и ще има краткотрайни валежи с гръмотевици, възможни са градушки, съобщиха синоптиците от Националния институт по метеорология и хидрология (НИМХ) при БАН. \r\n\r\n Атмосферното налягане ще се понижи и ще е по-ниско от средното за месеца. \r\n\r\n Максималните температури ще са между 28° и 33°, в София – около 28°. \r\n\r\n По Черноморието преди обяд ще преобладава слънчево време. Около и след обяд ще се развива купеста и купесто-дъждовна облачност и на много места ще има краткотрайни, временно интензивни валежи придружени с гръмотевични бури. Максималните температури ще са 23-27°. Температурата на морската вода е 22-23°. Вълнението на морето ще е около 2 бала. \r\n\r\n Над планините преди обяд ще преобладава слънчево време. След обяд ще се развива купеста и купесто-дъждовна облачност и на много места ще превали краткотраен, временно интензивен дъжд, придружен с гръмотевични бури. Ще духа умерен, по високите и открити части – до силен вятър от запад-северозапад. Максималната температура на височина 1200 метра ще е около 20°, на 2000 метра – около 14°. \r\n\r\n   \r\n \n\t\t\t\t\t\t", "date": "2018.06.04", "title": "Какво време ни очаква през първия работен ден?! "}
{"url": "http://www.bnews.bg/article/243061-nesigurnostta_v_zdraveopazvaneto_ni_razbolyava_lekarite", "text": "\n Лекарите са най-голямата жертва на депресивни състояния и повече от половината от тях не се лекуват. Данните са на националния консултант по психиатрия проф. Вихра Миланова. Работата на лекарите е крайно натоварваща, дежурствата са дълги и стресът е постоянен. Това са причините и в световен мащаб масово лекарите да страдат от прегаряне и депресивни разстройства. \r\n\r\n Данните показват, че 70% от лекарите не търсят помощ от страх да не загубят работата си, 27% се самолекуват, 6% сменят работата си. \r\n\r\n Д-р Рада Прокопова завежда Клиниката по кардиология в Окръжна болница. Всеки ден преглежда по 40 пациенти.  \r\n„В болницата лекарят приема болката и болестите на всички хора, с които се среща и преглежда. Това е огромно напрежение, което изисква огромни сили и огромна енергия, които болните взимат от теб и това е ден след ден, ден след ден”, каза д-р Прокопова. \r\nТя не крие, че през 25-те години трудов стаж e имало моменти, когато се е чувствала на дъното. \r\n„Естествено, че съм имала периоди, в които съм била крайно изтощена и знаете ли, изчерпването е огромно по време на работния процес. И за близките остава много малко от нас… да вложим нещо в тях”, допълва кардиологът. \r\n\r\n \r\nД-р Михаил Атанасов по време на 12-часовото му дежурство е на пореден адрес, разказват от bTV. Той работи в Спешната помощ от 30 години. Много негови колеги не са издържали и са напуснали. Казва, че напрежението е постоянно и дава отражение. \r\n\r\n \r\nЗа последните 2 години в Клиниката по психиатрия към „Александровска болница” са преминали 33-ма лекари. „В тази група болни са предимно общопрактикуващи, имаше няколко педиатъра. Оплакванията са депресивни – потиснато настроение, нарушен сън, апетит. Лекарите боледуват повече от депресия, отколкото общата популация”, заяви проф. Вихра Миланова, национален консултант по психиатрия. \r\nУ нас несигурността в системата на здравеопазването е основен фактор за отключването на заболявания при лекарите. Анестезиолозите и хирурзите са най-честите жертви на депресивни състояния. \r\n \n\t\t\t\t\t\t", "date": "2018.06.04", "title": "Несигурността в здравеопазването ни разболява лекарите!"}
{"url": "http://www.bnews.bg/article/243064-piyan_li_e_karakachanov_che_da_pleshti_gluposti_rano_v_efira_na_nova", "text": "\n \r\n\r\n Днес рано сутринта същия се появи в студиото на Нова телевизия. Вероятно страдаш от махмурлък Каракачанов започна да плещи глупости, които нормалните хора трудно възприемаха от устата на министър на отбраната. Ето какво заяви той по отношение на българските транспортни фирми: „В бюджетът транспортът е третото перо в хазната след  енергетиката и туризма. Тук става въпрос за оборот на българските фирми от 14 млн. лв. годишно.  И никой не го интересува това” \r\n\r\n Вероятно под въздействието на алкохола агент Иван трудно различава милионите от милиардите! Добре е някой ду му обясни, че разликата е няколко нули и, че ако българските транспортни фирми имаха общ оборот от 14 милиона лева годишно никой нямаше да им обръща внимание! Вероятно Каракачанов е сънувал комисиони за оръжейни сделки, които ще ни струват милиарди левове. Но както е казал поетът:\" Патриот е душа дава ... за милиони...!\" \r\n  \r\n \n\t\t\t\t\t\t", "date": "2018.06.04", "title": "ПИЯН ЛИ Е КАРАКАЧАНОВ, че да плещи глупости рано в ефира на Нова?"}
