{"url": "http://www.bnews.bg/article/251070-lekarstva_s_narkotichen_efekt_se_prodavat_svobodno_v_internet", "text": "\n Лекарства с наркотичен ефект се разпространяват свободно в интернет.  \r\n\r\n Продажбата на подобни лекарства в мрежата, както и вносът им от чужбина, е престъпление по наказателния кодекс. Експеримент на екипа на бТВ обаче показа, че само за ден наркотик може да дойде по куриер. \r\n\r\n Тези лекарства  имат и сериозни странични ефекти, които могат да бъдат животозастрашаващи, понякога дори фатални. \r\n \n\t\t\t\t\t\t", "date": "2018.10.27", "title": "Лекарства с наркотичен ефект се продават свободно в интернет"}
{"url": "http://www.bnews.bg/article/251067-protesti_v_nyakolko_grada_sreshtu_visokite_tseni_na_gorivata", "text": "\n Блокади на възлови булеварди и бензиностанции са организирани днес в няколко града в страната заради поскъпването на горивата и нелогичната, според протестиращите, разлика в цените в различните райони на страната. \r\n\r\n Под прозорците на Министерския съвет в София членове на синдикат \"Защита\" протестират срещу високите цени на горивата, тока и парното. \r\n\r\n На протеста са дошли хора от цялата страна. Те настояха, че скокът на цените е необоснован и диалогът с правителството вече е изчерпан. \r\n\r\n Протестиращите предлагат увеличение на минималната заплата от 1 януари 2019 г. - от 510 лв. на 750 лв. \r\n\r\n За момента протестът е мирен, но беше изразена готовност за блокада на големите столични булеварди. \r\n\r\n Вчера граждани протестираха във Велико Търново срещу високите цени на горивата. \r\n\r\n В Пазарджик протестите ще започнат в 15 часа с автошествие от стадион \"Георги Бенковски\", което ще премине през централната част на града. В момента най-популярният бензин в района А-95 се продава 2,44 лв./л, а дизелът за 2,50 лв./л. \r\n\r\n За 15 часа са насрочени блокади и в Пловдив. В Хасково протестиращите се събират в 17 часа на площад \"Свобода\". Предварително участие в социалните мрежи са заявили 1000 души. \r\n\r\n Организаторите на протеста призовават да се носят касовите бележки от последното зареждане в съответния град, за да се внесе колективна жалба в комисиите за защита на конкуренцията и на потребителя. \r\n\r\n В Бургас шофьорите се организират през социалните мрежи в група, която се казва \"Шофьори Бургас\". \r\n\r\n Сборният пункт на протеста е паркингът на магазин от голяма търговска верига, които се намира на изхода на града в посока София. От дни във фейсбук групата \"Шофьори Бургас\" се отправят призиви за бойкот на монополна верига бензиностанции в града заради поредното повишение на цените на горивата. \r\n\r\n \"Цените на горивата в последния месец буквално са полудели. Най-масовият бензин А95 е поскъпнал с около 11 стотинки, а дизелът с около 13 стотинки, само за месец. Сравнението от началото на годината е още по-шокиращо. От януари бензинът и дизелът са нагоре средно с 30 стотинки\", обясни Росинка Бъчварова от организаторите на протеста. \r\n\r\n В Бургас за последните 3 години това е вторият протест срещу високите цени на горивата. \r\n \n\t\t\t\t\t\t", "date": "2018.10.27", "title": "Протести в няколко града срещу високите цени на горивата"}
{"url": "http://www.bnews.bg/article/251062-mele_na_patya_mezhdu_kola_i_taksi", "text": "\n Кола и такси са се помляли в центъра на София. \r\n\r\n Инцидентът е станал на кръстовището на бул \"Дондуков\" и ул. \"Раковски\", алармира БЛИЦ. \r\n\r\n При сблъсъка е пострадал един от шофьорите. \r\n\r\n На място има полиция и линейка. \r\n\r\n Все още не е ясна причината за инцидента. \r\n  \r\n \n\t\t\t\t\t\t", "date": "2018.10.27", "title": "Меле на пътя между кола и такси"}
{"url": "http://www.bnews.bg/article/251059-za_20_i_pat_izbraha_nay_krasivite_omazheni_dami_v_konkursa_misis_balgariya", "text": "\n За 20-та поредна година на 26 октомври, в „Сити Марк Арт Център“ гр. София, бяха избрани новите носителки на най- престижната титла за омъжени дами „Мисис България 2018”. \r\n\r\n Повече от 500 бяха кандидатките за короните на предварителния кастинг, а специална комисия определи 20-те финалистки, които се бориха за титлата „Мисис България. За втори път бяха избрани и техни подгласнички, които ще представят страната ни на международни конкурси. \r\n\r\n \r\n\r\n По традиция журито бе съставено от носителки на тази титла през годините. Тази година конкурса подкрепи “Асоциация за талантливи деца” в лицето на Богдана Желявска и актьора Ники Сотиров. \r\n\r\n В първи тур финалистките излязоха със своите съпрузи и семейства, които разказаха за тях. В третия тур по традиция участничките дефилираха с официалните тоалети. Гостите получиха като комплимент чаша вино от Better Half и вкусни хапки от ресторант Ив и Тополите, както и води Бачково. По традиция всички участнички получиха подаръци от Refan, Velmar, Dary travel, процедури от ProDerma, Tonino Lamborghini, Alex fashion, boutique Via Roma 7, бутик Резерве, бижутата на Maria Yoncheva, Premium Health Products, Boom swimwear, Bridal Fashion, 1 Meter Chocolate. \r\n\r\n За грима и прическите на участничките се погрижи екипът на Code beauty. Украсата в залата бе дело на Raro Agency wedding. Освен прекрасните изпълнения на талантливите деца от Асоциацията, гостите в залата имаха възможността да чуят световноизвестния тенор Джузепе Камбоне, подарък за юбилея от генералния спонсор на Мис Италия Мишеле Райноне. 7-етажната торта за юбилея беше дело на Mladman Cakes. \r\n\r\n Водещи на събитието бяха носителките на титлата Мисис България Маги Сидерова и Мариана Маринова. Организаторите изказват благодарности на всички журналисти и медийни партньори които отразяваха конкурса през годините. Специални благодарности на г-н Христо Киров - City Mark Art Center. След конкурса наздравиците продължиха в Club Eleven. \r\n\r\n Победителки станаха: \r\n\r\n Сребърни медалистки: Мисис България Worldwide 2018 – Лидия Янева - на 36 год., живее в гр. София, има 1 син, магистър по право, по професия е юрисконсулт, занимава се с аеробика, най-важното нещо за нея е семейството; Мисис България Top of the World 2018 – София Паскалева - на 38 год., живее в гр. София, има син и дъщеря, управител е на студио за красота, обича спорта и да пътува, била е предизвикана да участва в конкурса от своите деца, девиз: „Няма невъзможни неща. Всичко се постига с воля и постоянство“; Мисис България Transcontinental 2018 – Полина Паньова-Билик - на 30 год., живее в гр. Карнобат, има 2-ма сина, по професия е лекар – ендокринолог, обича да рисува и да пее, участва, защото носи каузата на конкурса в себе си, девиз: „Цели се в луната, дори и да не уцелиш, ще уцелиш една звезда“; Мисис България Universal 2018 – Ивета Костадинова - на 32 год., живее в гр. София, има 2-ма сина, професионален модел, по професия е художник, занимава се с перманентен грим, предложението за участие в конкурса всъщност е на нейният съпруг; \r\n\r\n Носителки на титлата Мисис България 2018 станаха: „Mrs Bulgaria” 2018 World – Яна Средкова - на 38 год., живее в гр. София, има 3 деца - дъщеря и двама сина, има собствен бизнес, желае да даде личен пример за човечност и доброта с популяризиране на кампаниите на конкурса, девиз: „Свят без любов – релеф от човешки останки“ “Mrs Bulgaria” 2018 Earth – Роксана Кирилова - на 35 год., живее в гр. София, има 1 син, по професия е застраховател, девиз: „От всичко най-важно е да си щастлив и няма значение дали знае целия свят или знаеш само ти“; “Mrs Bulgaria” 2018 Europe – Станислава Андреева - на 26 год., живее в гр. Бургас, има 1 син, с две образования – право и туризъм, говори 3 езика, определя се като човек на изкуството – била е радио водеща, участвала е във вокални групи и представления, занимава се и с мода, девиз: „Напред и нагоре“ “Mrs Bulgaria” 2018 Universe – Галина Долапчиева - на 41 год., живее в Рим, има 2-ма сина, по професия е стоматолог, участва в конкурса, защото желае да подпомогне благотворителната кауза. \r\n\r\n Снимки: Пламен Колев – Хайлайф \r\n \n\t\t\t\t\t\t", "date": "2018.10.27", "title": "За 20-и път избраха най-красивите омъжени дами в конкурса \"Мисис България\""}
{"url": "http://www.bnews.bg/article/251064-tragediya_kamion_smaza_kola_na_ruhvasht_most_a_vatre_byaha_mayka_s_dete", "text": "\n Жена и дете загинаха при рухването на мост в руското село Осиновичка в Приморски край. \r\n\r\n Телата им бяха извадени от колата, която била размазана в сриващия се мост от тежкотоварен камион. \r\n\r\n Мостът се разрушил, след като не издържал на теглото на камиона. \r\n\r\n „Камионът с тегло над 7 тона е транспортирал 20 тона картофи и за да се извади смазания пътнически автомобил под ремаркето, той е бил разотварван няколко часа. Когато работата приключила, ремаркето е преместено. В кабината на леката кола са открити телата на двама души: 25-годишна жителка на Арсениев, както и 3-годишно момиче, съобщиха от полицията, уточнява Petel.bg. \r\n\r\n 49-годишният шофьор на камиона е невредим.  \r\n  \r\n \n\t\t\t\t\t\t", "date": "2018.10.27", "title": "ТРАГЕДИЯ! Камион смаза кола на рухващ мост, а вътре бяха майка с дете!\r\n\r\n"}
{"url": "http://www.bnews.bg/article/251063-ogan_plamna_lyulin_planina", "text": "\n Пожар е избухнал в Люлин планина, съобщи БЛИЦ. \r\n\r\n По думите на читател на медията са е запалила голяма площ от треви близо до кръстовището ул. Обзор и ул. \"Маджарица\" в местността \"Бонсови поляни\". \r\n\r\n Към мястото пътуват няколко пожарни. \r\n\r\n Все още не е ясно как са избухнали пламъците \r\n  \r\n \n\t\t\t\t\t\t", "date": "2018.10.27", "title": "ОГЪН! Пламна Люлин планина!"}
{"url": "http://www.bnews.bg/article/251068-rusko_amerikanska_sonda_shte_tarsi_zhivot_na_venera", "text": "\n Руско-американска сонда ще търси живот на Венера в рамките на мисията \"Венера-Д\", предаде ТАСС. Прозорецът за стартиране на мисията е от 2026 г. до 2031 г., пише в статия, публикувана в научното издание \"Вестник на НПО \"Лавочкин\". \r\n\r\n \"Възможно ли е понастоящем да съществува живот на Венера? Облачният слой на Венера е на височина 50-70 км и е съставен от капки сярна киселина с концентрация 75-85 процента, а останалите 15-25 процента са вода. Температурата и налягането в ниския облачен слой се отличават незначително от условията на земната повърхност\", се казва в статията. \r\n\r\n Спускаемите апарати \"Венера\" откриха в облачния слой на тази планета всички необходими за формирането на клетки елементи. \"Известно е, че в концентриран киселинен разтвор могат да живеят редица бактерии, например Хеликобактер пилори, която живее в кисела среда в стомаха на човека. \r\n\r\n Това прави изследването на Венера изключително интересно и важно, за да се разбере защо еволюцията й е тръгнала по път, различен от този на Земята, на която има вода и магнитно поле, което защитава нашата планета от слънчевия вятър, и преди всичко има многообразен живот\", отбелязват специалисти. \r\n\r\n     \r\n \n\t\t\t\t\t\t", "date": "2018.10.27", "title": "Руско-американска сонда ще търси живот на Венера"}
{"url": "http://www.bnews.bg/article/251066-ochakva_ni_slancheva_nedelya", "text": "\n През нощта ще преобладава ясно, а утре - слънчево време. По-значителни увеличения на облачността ще има над крайните южни райони, но ще е почти без валежи. Ще продължи да духа до умерен, в югоизточните райони и планините - временно силен юг-югозападен вятър. Ще се задържи топло за края на октомври: минималните температури в повечето места ще са между 5 и 10 градуса, максималните - между 21 и 26 градуса. \r\n  \r\nНад Черноморието ще е предимно слънчево с временни увеличения на облачността. Ще духа умерен юг-югозападен вятър. Максимални температури на въздуха 21-23 градуса. Температурата на морската вода е около 17 градуса. Вълнението на морето ще бъде 2-3 бала. \r\nНад планините ще бъде предимно слънчево. Значителна ще е облачността над масивите в крайните южни райони и на отделни места там слабо ще превали. Ще духа умерен, по високите и открити части и временно силен югозападен вятър. Максималната температура на височина 1200 метра ще е около 17 градуса, на 2000 метра - около 10 градуса. \r\n  \r\nАтмосферното налягане ще се повишава и вече ще е по-високо от средното за месеца. \r\nВ понеделник над Западна България ще има разкъсана облачност, предимно висока и средна, а над Източна преди обяд на места ще има ниска облачност. Ще продължи да духа югозападен вятър, слаб до умерен, в Източна България по-късно през деня - и временно силен. Ще остане топло, с максимални температури, достигащи на места 26-27 градуса, минималните в повечето места ще са между 10 и 15 градуса. През нощта срещу вторник и във вторник на отделни места ще превали слаб дъжд, но впоследствие облачността ще намалее. Вятърът ще остане югозападен, към края на деня ще отслабне и ще се ориентира от северозапад. \r\n \n\t\t\t\t\t\t", "date": "2018.10.27", "title": "Очаква ни слънчева неделя!"}
{"url": "http://www.bnews.bg/article/251065-konstatirani_sa_narusheniya_v_rabotata_na_dve_psiholaboratorii_v_sofiya", "text": "\n При инспекция са констатирани редица нередности в две психолаборатории в София, съобщиха от пресцентъра на МВР. \r\n  \r\nВ тези лаборатории се извършват теоретични и практически тестове за психологическа годност на професионалните и таксиметрови водачи. В една от лабораториите са установени протоколи от завършени психологически изследвания на различни лица от цялата страна. При анализ на фактите са възникнали основателни съмнения за фиктивно провеждане на тестовете. Допълнително са установени данни за преотстъпване на дейността на психолабораторията от страна на медицинския център, което е в нарушение на заложените законови разпореждания. \r\n \n\t\t\t\t\t\t", "date": "2018.10.27", "title": "Констатирани са нарушения в работата на две психолаборатории в София"}
{"url": "http://www.bnews.bg/article/251057-otbelyazvat_praznika_na_elenskiya_but_v_grad_elena", "text": "\n Жителите на град Елена отбелязват за седми път празника на еленския бут. Местните занаяти, традицията - такава, каквато я пазят хората, както и традиционните рецепти в региона ще бъдат представени на събитието. Ще има и над 2000 свински бута, приготвени по класическата рецепта на майсторите от Еленския балкан.  \r\n\r\n “Печенето на прасе е стара еленска традиция още от векове. Климатът тук го прави несравнимо. Хубавото мезе върви с хубаво вино“, каза в ефира на “Събуди се“  касапинът Антон Антонов. \r\n\r\n Местните споделиха още, че вкусът на еленския бут се е прочул вече и по света. \r\n \n\t\t\t\t\t\t", "date": "2018.10.27", "title": "Отбелязват празника на еленския бут в град Елена"}
{"url": "http://www.bnews.bg/article/251027-andrea_popilya_mira_dobreva", "text": "\n Фолк певицата Андреа бе запитана от свой фен на стори в Инстаграм дали влиза във „ВИП Брадър. \r\n\r\n Освен, че русокоската отговори отрицателно на въпроса, тя се възползва от възможността да изяви мнението си относно случващото се в Къщата в последните два дена и по-конкертно – разправията между тв водещата Мира Добрева и Ваня Костова, пише HotArena. \r\n\r\n „Как може да нямате отношение към една жена, постигнала толкова много. Самия факт, че не уважавате възрастта й, показва самото ви възпитание. Благодаря ти, Господи, че имам родители, които са ме научили как трябва да се отнасям към абсолютно всички хора. \r\n\r\n Мира, а ти дори не си Ваня Костова. Видях как плачеше след епитетите на Кулагин, но това не ти попречи да лепнеш грозни епитети към 60-годишна жена и да я  накараш да плач по същия начин. Е, хората сме понякога еднакви, дори не се усещаме. И живеем в собствената си проекция за случващото се около нас, която очевидно е дело на фантазиите ни!“. \r\n \n\t\t\t\t\t\t", "date": "2018.10.27", "title": "Андреа попиля Мира Добрева"}
{"url": "http://www.bnews.bg/article/251058-vasil_petev_pred_barekov_i_bayraktarov_valeri_simeonov_e_povarhnosten_i_ednoplanov_do_kraya_na_godinata_shte_se_sboguva_s_posta_si", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе журналистът Васил Петев, който коментира казуса с нелепото изказване на Валери Симеонов и отказа му да подаде оставка. \r\n\r\n Гостът започна с отбелязване на факта, че Волен Сидеров бе единствения човек от управлението, който поиска оставката на Симеонов. Според Петев и не само, Валери Симеонов неколкократно е прескачал \"червената линия\" и гафът с изказването по адрес на майките на децата с увреждания и самите деца, които той нарече \"уж болни\", бе върхът на айсберга, след когото прошката е невъзможна. \r\n\r\n Според журналистът причината, поради която издънките на Симеонов остават безнаказани е, че той е в позиция, в която неговото дръпване от коалицията може да доведе до срив на цялото правителство.  \r\n\r\n Гостът отбеляза факта, че Симеонов постави Бойко Борисов и ГЕРБ в изключително унизителна позиция, налагайки им се да се обясняват вместо него, тъй като той самият очевидно няма съвест и не изпитва чувство за вина.  \r\n\r\n Според Петев, личната му природа е основния фактор, който спира Симеонов да се извини, без да бъде натискан за това от ГЕРБ. Журналистът определи вицепремиера като \"повърхностен и еднопланов\" и като човек, който не може за признава грешките си и не може да извършва \"човешки ходове\".  \r\n\r\n Журналистът сподели подозрения, че до края на тази година, Симеонов ще се прости с вицепремиерския пост, тъй като по неговите думи, ГЕРБ си пази егото и от партията си дават ясна сметка, че поведението на Симеонов е тумор, който ще обхване и тях и ще им донесе много негативи. Гостът предположи, че най- вероятно до Нова година, Симеонов ще получи нов пост и така ще си спести собственото унижение и проблематика, които той носи.  \r\n\r\n Гостът и водещите Бареков и Байрактаров засегнаха и темата с предстоящите европейски избори, които според Петев често биват омаловажавани от обществото. Той бе категоричен, че най - важните и съществени избори са именно европейските, а не вътрешните такива. \r\n\r\n Според Васил Петев, властта има интерес да налага тезата, че европейските избори не са от значение и за съжаление хората се влияят.   \r\n\r\n Бареков и Байрактаров заключиха предаването с представяне на юридически документ, който най - общо разтълкуван говори че, Бойко Борисов и Красимир Каракачанов са се обзавели с политически съдружник в лицето на Валери Симеонов, който е стартирал своя бизнес (телевизия СКАТ) с измама, със създаването на финансова пирамида, която ограбва спестяванията на бургазлии и с тези пари се инвестира в другата пирамида - партията и телевизията.  \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.10.27", "title": "Васил Петев пред Бареков и Байрактаров: Валери Симеонов е повърхностен и еднопланов! До края на годината ще се сбогува с поста си!"}
{"url": "http://www.bnews.bg/article/251056-turski_sad_e_reshil_za_ekstraditsiyata_na_mityo_ochite", "text": "\n Съд в Турция е издал решение за екстрадицията на Димитър Желязков - Митьо Очите. Това съобщи в Пловдив главният прокурор Сотир Цацаров, цитиран от БГНЕС, предаде БНР. \r\n\r\n Не е ясно кога ще бъде предаден Желязков на българските власти, тъй като зависи от турския съд. \r\n\r\n На 2 август бяха задържани 19 души за участие в организирана престъпна група на Митьо Очите. В ареста останаха само петима. От всички с обвинения в неизвестност беше само общинският съветник от Несебър Пейко Янков, който се издирваше с червена бюлетина. Няколко дни след това и той беше задържан. Желязков е под стража в Турция от август досега. \r\n \n\t\t\t\t\t\t", "date": "2018.10.27", "title": "Турски съд е решил за екстрадицията на Митьо Очите"}
{"url": "http://www.bnews.bg/article/251026-goreshto_dashteryata_na_dzhoni_dep_se_snima_gola_s_pamela_andersan", "text": "\n 19-годишната дъщеря на актьора Джони Деп се снима за списание V Magazine като се появи гола на корицата и освен това позира заедно с 51-годишната Памела Андерсън. \r\n\r\n Актрисата и модел с френски корени Лили-Роуз Деп е заснела първата си фотосесия когато е на 15 години и то за Chanel, което е дал голям старт на кариерата й. До момента тя е участвала в 6 филма, много фотосесии и дори е била рекламно лице на легендария Chanel №5 L’Eau през 2016. \r\nОчевидно единствената дъщеря на Джони Деп е също толкова провокативна и смела, колкото и той самият. Лили-Роуз позира за корицата на списанието чисто гола, прикривайки гърдите си. \r\nТова не е първата корица на която красавицата позира в по-предизвикателна визия, но определено надмина себе си, сваляйки всички дрехи и задръжки. \r\nВъпреки това, самата тя твърди: “Много съм срамежлива, но актьорската игра ми помага да изляза от кожата си и да бъда каквато поискам.” \r\nПамела Андерсън, която също участва във фотосесията с Лили-Роуз Деп, коментира: “Тя е наясно с това, че е уникална и красива. Невинна е, но е много осъзната.” Самата Памела дебютира на корицата на Playboy когато е едва на 22 години. \r\n\r\n   \r\n\r\n Снимката вижте  \r\n \n\t\t\t\t\t\t", "date": "2018.10.27", "title": "ГОРЕЩО! Дъщерята на Джони Деп се снима гола с Памела Андерсън"}
{"url": "http://www.bnews.bg/article/251060-godenitsata_na_hashogi_otkaza_pokana_na_tramp", "text": "\n Годеницата на убития журналист Джамал Хашоги отказа да се срещне с Доналд Тръмп. Хатидже Ченгиз казала, че не вярва, че президентът е искрен с декларациите за  разследването на убийството. Според Ченгиз  поканата е направена само, за да може Тръмп да повлияе на общественото мнениe. \r\n\r\n Хашоги, който избяга от Саудитска Арабия, често критикуваше политиката на кралското семейство в Рияд. Той беше убит в консулството на Саудитска Арабия в Истанбул, където искал да извади документ, за да се ожени за Хатидже. След като няколко пъти смениха версията, от Рияд признаха, че Хашоги е станал жертва на планирано убийство. \r\n \n\t\t\t\t\t\t", "date": "2018.10.27", "title": "Годеницата на Хашоги отказа покана на Тръмп"}
{"url": "http://www.bnews.bg/article/251055-nay_vazhniyat_den_za_kubrat_pulev", "text": "\n 16 месеца изминаха от последното качване на ринга на Кубрат Пулев за мач. Днес (27 октомври), след дълга пауза, Кобрата отново ще изпита адреналина да се биеш за голям залог и пред българска публика.  \r\n\r\n След Джордж Ариас, Морис Харис, Дерек Чисора, Самуел Питър и Кевин Джонсън, Пулев ще се изправи срещу 24-годишния Хюи Фюри. Този път съперникът изглежда по-подготвен и по-корав. \r\n\r\n Фюри стана световен шампион за младежи през 2012 г., а година по-късно влезе в професионалния бокс. Той има само една загуба в кариерата си - от Джоузеф Паркър през 2017 г.  \r\n\r\n Кубрат пък също загуби веднъж в професионалния бокс - от Владимир Кличко през 2014 г. \r\n\r\n Този път обаче залогът е огромен - победителят от сблъсъка ще стане официален претендент за световната титла на IBF, която в момента принадлежи на Антъни Джошуа. \r\n\r\n Кобрата вече беше в тази позиция. През 2017 г. Пулев се отказа от мач за титлите на британеца в последния момент, след като получи контузия. Ако този път успее отново да се сдобие с тази чест, най-вероятно мачът срещу Джошуа ще е през 2019 г. \r\n\r\n Кантарът показа, че Пулев е с 2 кг по-тежък от своя съперник. Фюри пък е по-висок - с 4 см.  \r\n\r\n Кубрат обаче има в ръкавицата си огромен коз - пълната зала, която ще го подкрепя. Може би именно тази подкрепа, която Пулев винаги е получавал от своите сънародници, разколеба цели трима боксьора, които трябваше да се бият срещу него преди Хюи Фюри да заеме срещуположният ъгъл на ринга. Мач в София отказаха Доминик Бризил, Дилиън Уайт и Джарел Милър. \r\n\r\n Лагерите на българина и британеца показаха приятелски отношения преди мача и заявиха, че ще говорят с удари на ринга, въпреки многобройните си изяви преди срещата.  \r\n\r\n Цял куп други мачове ще подгреят зрелищното шоу между Кубра Пулев и Фюри. Най-интересният може би е този между по-малкия брат на Кобрата - Тервел и аржентинеца с италиански паспорт Леонардо Бруцезе (19 победи, 6 с нокаут и 5 загуби). \r\n\r\n Двамата ще спорят за вакантната титла на Европейския съюз в полутежка категория.  \r\n\r\n Дали семейство Пулеви ще триумфира около полунощ в София? Ще видим след часове!  \r\n \n\t\t\t\t\t\t", "date": "2018.10.27", "title": "Най-важният ден за Кубрат Пулев!"}
{"url": "http://www.bnews.bg/article/251061-zov_za_pomosht_edin_skarbyasht_balgarski_bashta_v_london_i_dvete_mu_detsa_imat_nuzhda_ot_nas", "text": "\n Здравейте, приятели! Обръщаме се към вас с огромна молба за помощ. Едно българско семейство се нуждае от нас, и то спешно. Един скърбящ баща, загубил съпругата си, има нужда от нас, за да даде по-добър живот на двете си малки дечица и да изпрати любимата си жена с достойнство в последния й път. Нека всеки, който има възможност, да помогне, пък дори да е с малко, пише \"Новини Лондон\". \r\n\r\n Публикуваме молбата, както бе разказана в групата \"БГ Хелп Лондон\".  \r\n\r\n \"Това е апел, зов, молба за помощ, защото Вие сте последната надежда за един много добър и изстрадал човек. Сега накратко ще ви разкажа неговата история... \r\n\r\n Той до тази седмица имаше семейство(най-ценното нещо в този живот), но за жалост Господ реши да прибере неговата половинка - жена му, и това обичливо семейство остана прекършено като дърво ударено от мълния... Тя беше майка на две мили слънца - кака на 9 и братче на 5 годинки и обичана съпруга. Бе болна от рак на гърдата и цели три години водеше борба с тази коварна болест и беше силна, но болестта превзе цялото и тяло и нямаше изход - взе си я и остави тези дечица без майчина обич... \r\n\r\n Те живеят в Лондон и тя почина в Newham Hospital тази седмица и последното и желание към мъжа и бе да не се връща в БГ след смъртта и, колкото и да му е трудно, а да изучи децата тук, за да имат по-добро бъдеще. \r\n\r\n Още неизживял скръбта си, болката и мъката по жена си и той вече е изправен срещу друга тревога - от къде да намери пари за погребение или кремация... Той работи в строителната сфера и за него е непосилно да намери тези пари без чужда помощ, също така и не разполага с време, за да ги намери... Та молбата ми към вас е, който иска и може нека му помогне. Вие сте му последната надежда... Него сега го чака дълъг и трънлив път, който е орисан сам да извърви и не трябва да се предава, защото той е единствената надежда за две малки слънца и заради тях е длъжен да е силен! Мъжът се казва Росен, а покойната му съпруга - Деси. \r\n\r\n Оставям Ви телефон за връзка на мъжа( Росен) и, който не вярва и иска повече информация нека му звънне. Също така и детайли на банковата му карта - за тези, които желаят да помогнат. \r\n\r\n GSM: 07944282750 - Росен \r\n\r\n TSB Bank MR ROSEN RADEV „ \r\n\r\n Sort code: 30-93-70 \r\n\r\n Account number - 25128260 \r\n\r\n Извинете ме за дългия пост и ви благодаря от сърце! \r\n\r\n   \r\n \n\t\t\t\t\t\t", "date": "2018.10.27", "title": "ЗОВ ЗА ПОМОЩ! Един скърбящ български баща в Лондон и двете му деца имат нужда от нас!\r\n\r\n"}
{"url": "http://www.bnews.bg/article/251069-karayancheva_baneva_da_kazhe_koy_i_e_iskal_milioni", "text": "\n \"Нека да се осветят тези имена, които са искали подкупи, и тогава прокуратурата ще си влезе във функциите\". Това заяви пред bTV председателят на Народното събрание Цвета Караянчева по повод думи на Евгения Банева преди години, че са дали милиони за корупция. \r\n\r\n Вчера стана ясно, че Николай и Евгения Баневи са арестувани в Ница, а специализираната прокуратура започва разследване срещу тях. \r\n\r\n \"Мисля, че преминаха границата. Не бива да се обиждат по този начин жените. Аз мисля, че той осъзна това\", каза тя относно думите на Валери Симеонов по адрес на майките на деца с увреждания. \r\n\r\n \"Да не вадим политически дивиденти от нещастията на хората\", допълни Караянчева. \r\n\r\n \"Правителството е коалиционно, не се крепи на един единствен човек (Валери Симеонов). Валери Симеонов не крепи третото правителство на Борисов. Решението на малката коалиция е такова - да не подава оставка вицепремиерът\", заяви председателят на Народното събрание. \r\n\r\n \"Г-н Симеонов трябва да направи конкретни промени в поведението си. Не е време за избори. Време е да работим конструквитвно\", обясни Караянчева. \r\n\r\n   \r\n \n\t\t\t\t\t\t", "date": "2018.10.27", "title": "Караянчева: Банева да каже кой и е искал милиони"}
{"url": "http://www.bnews.bg/article/251054-sreshta_na_varha_erdogan_putin_makron_merkel_v_istanbul", "text": "\n Днес в турския град Истанбул ще се проведе среща на върха за Сирия с участието на президентите на Русия, Турция, Франция и канцлера на Германия, съобщава ТАСС. \r\n\r\n Владимир Путин, Реджеп Ердоган, Еманюел Макрон и Ангела Меркел ще обсъдят начини за окончателно прекратяване на конфликта в Сирия. \r\n\r\n За първи път лидерите на четирите държави се събират в такъв формат. Той не е алтернатива на други консултации за Сирия, а ще позволи сближаване на позициите за намиране на решение на общия проблем - възстановяване на мира и стабилността в арабската държава. \r\n\r\n Специалният посланик на ООН за Сирия Стефан де Мистура, който ще напусне поста в края на ноември, също ще присъства на разговорите. Той ще запознае участниците с последното развитие. \r\n\r\n По-рано Мистура заяви, че иска да напомни на лидерите, че след локализирането на проблема в Идлиб, необходим е международен консенсус в подкрепа на действията на ООН за сформиране на комисия с цел изготвяне на нова конституция на Сирия. \r\n\r\n Турският президент е първият от лидерите, който предложи среща на върха в такъв формат. В средата на септември съветниците на лидерите по международни въпроси се срещнаха да обсъдят съществената част от разговорите. \r\n\r\n Преговорите между Путин, Меркел, Ердоган и Макрон се очаква да започнат около 14,00 часа българско време. След срещата лидерите се очаква да дадат пресконференция. \r\n\r\n Кремъл обяви, че лидерите ще обсъдят и други международни проблеми. Очаква се да проведат двустранни срещи в допълнение към четиристранния форум. \r\n \n\t\t\t\t\t\t", "date": "2018.10.27", "title": "Среща на върха Ердоган-Путин-Макрон-Меркел в Истанбул"}
{"url": "http://www.bnews.bg/article/251051-gotvyat_stachka_v_metroto_na_bukuresht", "text": "\n За ноември се подготвя стачка в метрото на Букурещ, разкриват румънски медии. \r\n\r\n Служителите на железницата искат ново договаряне на условията на труд и на работните заплати. \r\n\r\n Колективният им трудов договор изтича и работниците планират обща стачка за периода 10-15 ноември, ако не бъде постигнато ново споразумение, съобщиха местните News.ro. \r\n\r\n Съюзът иска увеличение на заплатите и наемането на допълнителен персонал. \r\n\r\n В края на август тази година Йон Радой, лидер на профсъюза на работниците в метрото, заяви, че влак от метрото с 2000 души на борда е бил на една крачка от трагедията по-рано същия месец, поради неизправност на кормилната система. \r\n\r\n Около 700 000 пътници използват метрото в Букурещ всеки ден. \r\n\r\n Metrorex, компанията, която управлява метрото, се контролира от министерството на транспорта. \r\n \n\t\t\t\t\t\t", "date": "2018.10.27", "title": "Готвят стачка в метрото на Букурещ"}
{"url": "http://www.bnews.bg/article/251052-doktor_krasimira_uzunova_v_predavaneto_barekov_i_bayraktarov_bez_tsenzura_rektorat_na_trakiyski_universitet_ne_izpalnyava_sluzhebnite_si_zadalzheniya_shte_ima_li_kogo_da_obuchavame_v_badeshte", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе доцент доктор Красимира Узунова, която коментира нередностите в \"Тракийския университет и по - конкретно около ректора на ВУЗ - а Иван Въшин, който не упражнява преподавателска дейност.  \r\n\r\n Узунова започна с пояснение, че съобразно етичния кодекс, преподавателите в университета имат право, при все че не са членове, да участват в академичните съвети, да излагат проблемите и да бъдат чути. Ректорът обаче не дава такава възможност, заяви тя.  \r\n\r\n Гостенката зададе два въпроса, обръщайки се към ректора на Тракийския университет - Иван Въшин, като представи няколко проблема, един от които е, че ректорът е избран за такъв през 2015 година, няколко месеца преди навършване на пенсионна възраст. Три месеца по - късно настъпват промени в закона за висшето образование, което кара колегите му да проверят юридическия му статус.   \r\n\r\n Въпросите, които зададе доктор Узунова бяха: \r\n\r\n Върши ли ректора Въшин работата си и преподава ли? \r\n\r\n Тя уточни, че един професор има 260 преподавателски часа, но като ректор, Въшин има право на редуцирана учебна заетост, тоест 30 процента от тези 260 часа трябва да ги преподава на студенти. Той обаче не е стъпвал в катедрата, уточни гостенката. Той получава 30 000 лв. за 18 месеца и реално това са пари за нещо, което не е извършил.  \r\n\r\n Узунова сподели, че многократно е задавала гореспоменатите въпроси на ректора, но отговор не е получила. \r\n\r\n Самия той оправдава мълчанието си с твърдения, че колегите му имат личен мотив, задавайки му \"неудобни\" въпроси, който се изразява в провалени доцентури и професури.  \r\n\r\n Гостенката бе категорична: Отдавна сме доценти и професори. Това няма значение. По - важно е дали ще има кого да обучаваме! \r\n\r\n Доктор Узунова заключи в въпрос, който остана реторичен: Ако този човек не преподава, защо не се вземат мерки?  \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.10.27", "title": "Доктор Красимира Узунова в предаването \"Бареков и Байрактаров без цензура\": Ректорът на \"Тракийски университет\" не изпълнява служебните си задължения! Ще има ли кого да обучаваме в бъдеще?"}
{"url": "http://www.bnews.bg/article/251053-grigor_startira_v_parizh_sreshtu_ispanets_ili_amerikanets", "text": "\n Най-добрият ни тенисист Григор Димитров ще играе срещу победителя от срещата между Роберто Баутиста Агут и Стив Джонсън на турнира от сериите Мастърс в Париж. Хасковлията е поставен под номер 9 и ще започне участието си от втория кръг. \r\n\r\n При успех във втория кръг Димитров в следващия етап може да срещне петия в схемата хърватин Марин Чилич. В същата половина е и Роджър Федерер, както намиращият се в прекрасна форма Кей Нишикори и седмия поставен Кевин Андерсън. \r\n\r\n Досега най-доброто постижение на Гришо в този турнир е свързано с достигането му пет пъти поред до осминафиналите. В тези случаи българинът бе спиран от играчи като Новак Джокович, Анди Мъри и Хуан Мартин дел Потро. \r\n\r\n Иначе световният номер 1 Рафаел Надал пък очаква във втория кръг победителя от срещата Фернандо Фердаско - Жереми Шарди. В четвъртината му са още Борна Чорич и Доминик Тийм, а в долната част от половината му се намират Александър Зверев и Джон Иснър. \r\n \n\t\t\t\t\t\t", "date": "2018.10.27", "title": "Григор стартира в Париж срещу испанец или американец"}
{"url": "http://www.bnews.bg/article/251010-vanko_1_se_pokri_sled_kato_go_izgoniha_ot_vip_bradar", "text": "\n Главчев се крие от всички, общува само с децата и гаджето \r\n\r\n Рапърът, който бе принудително прогонен от къщата на \"ВИП брадър\", не е виждан и чуван от седмици, признаха от близкото обкръжение на бившата дуетна половинка на Азис. \r\n\r\n Иван Главчев, както е името на популярния от близкото минало певец, спря да поддържа контакт с аверите. \r\n\r\n Рапърът почти не излиза от семейния дом в Пловдив. Показва носа си на улицата само за няколко минути, и то в компанията на децата си. Ванко ходи дегизиран с шапка и очила, за да не бъде разпознат. Не вдига телефона дори и на стари приятели. Това научи \"България Днес\" от достоверни източници, близки до Ванко 1. \r\n\r\n С хонорара от брадъра рапърът възнамерява да изгради напълно имота си в пловдивското село Ягодово. Преди години Ванко закупи огромна площ земя. Там трябваше да се вдигне палат, но парите не му стигнаха. Така сега на мястото има къща на груб строеж. \r\n\r\n \"Не е идвал от дълго време\", призна пред вестника кметът на Ягодово Димитър Дишев. - Имотът си стои така от години. Преди се вясваше, за да го нагледа, но вече идва по-рядко. Няма и какво да прави, след като къщата е негодна за ползване\". \r\n\r\n В същото време щерката на Ванко 1 - Ивана, за пореден път показа безкрайната си обич към популярния си родител. \r\n\r\n \"Татко не само го обичам. Аз го обожавам. Няма друг като него\", признава Ивана. \r\n \n\t\t\t\t\t\t", "date": "2018.10.27", "title": "Ванко 1 се покри, след като го изгониха от ВИП Брадър"}
{"url": "http://www.bnews.bg/article/251020-stefan_na_gala_kopira_bufon", "text": "\n Стефан на Гала упорито се опитва да заприлича на Джанлуиджи Буфон. Участникът от „ВИП Брадър” копира италианския плейбой, който е мечта за милиони жени по света. \r\nСтефан явно е голям фен на вратаря на ПСЖ, тъй като си прави абсолютно същата прическа и оформя брадата си досущ като Джиджи. Производителят на мед е сигурен в приликата с Буфон, но не такова е мнението на зрителите. \r\nЛюбимият на Гала е сред най-суетните съквартиранти в Къщата и винаги държи да изглежда добре пред камерите. Но далеч не може да се конкурира с италианеца, пише \"България днес\".  Джиджи е далеч по-строен и здрав от Стефан, а освен това и по-млад. „Не може да му стъпи на малкия пръст”, коментират зрители. \r\nРодният бизнесмен обаче съвсем не се изживява като плейбой и вместо това прави всичко, за да докаже любовта си към любимата си Гала. Откакто е в шоуто той е верен на жена си и дори не поглежда към чуждо. \r\n  \r\n \n\t\t\t\t\t\t", "date": "2018.10.27", "title": "Стефан на Гала копира Буфон\r\n"}
{"url": "http://www.bnews.bg/article/251050-obama_napadna_lazhlivite_republikantsi_i_tramp", "text": "\n Бившият президент на САЩ Барак Обама остро разкритикува мандата на държавния глава Доналд Тръмп по време на предизборна реч в Милуоки, съобщават световни агенции. \r\n\r\n Речта беше една от най-критичните и пряко насочени към президентството на Тръмп, въпреки че бившият лидер на Щатите не спомена името на милиардера. \r\n\r\n Коментирайки наскоро изказване на американския лидер, че ще прокара данъчни облекчения за средната класа преди изборите през ноември, Обама заяви пред присъстващите в средно училище, че \"Конгресът дори не заседава\". \r\n\r\n Демократът призова хората да излязат и да гласуват за кандидатите на Демократическата партия. \r\n\r\n Обама не пожали и републиканците като цяло. Той ги обвини, че лъжат американския народ, имайки предвид конкретно, че обещават да защитят някои граждани с хронични заболявания, а в същото време отменят \"Обамакеър\". \r\n\r\n \"Това, което не сме виждали преди...е, че политиците безсрамно, многократно и открито лъжат\", атакува Обама. \r\n\r\n Той също обвини републиканците, че се опитват да сплашат хората преди изборите. Не пропусна да осмее и Тръмп във връзка с информацията, че китайците подслушват телефона му. \r\n\r\n Според него керванът с мигранти от Централна Америка е още един пример за тактиката на сплашване на републиканците. \r\n\r\n Обама също участва в предизборна кампания в Уисконсин и Мичиган. Той предупреди, че характерът на САЩ е \"на бюлетината\" на първия вот след избирането на Доналд Тръмп. По думите му изборите са с изключително висок залог.  \r\n\r\n Срещу нито един служител от администрацията ми не е повдигано обвинение, похвали се той.  \r\n \n\t\t\t\t\t\t", "date": "2018.10.27", "title": "Обама нападна \"лъжливите\" републиканци и Тръмп"}
{"url": "http://www.bnews.bg/article/251047-tazi_nosht_mestim_chasovnitsite_s_chas_nazad", "text": "\nВ 4 ч. сутринта на 28 октомври – неделя, връщаме часовниците си с час назад и се връщаме към астрономическото или зимно часово време.\r\n\r\nТо ще продължи до последната неделя на март следващата година.\r\n\r\nТова ще е една от последните смени на времето.\r\n\r\nПрез септември Европейската комисия предложи да се отмени смяната на времето. Новата директива трябва да влезе в сила на 1 април 2019 г.\r\n\r\nТова означава, че държавите от ЕС ще преустановят смяната на времето ден по-рано – на 31 март, когато за последно ще се въведе лятното часово време.\r\n\r\nВ случай че съответната държава е решила да остане на стандартното зимно време, тя може да направи последна промяна на 27 октомври 2019 г.\r\n\r\nВсе още не е ясно България на кое часово време ще остане – зимно или лятно. В повечето надделява мнението, че трябва да сме постоянно на лятно часово време \n\t\t\t\t\t\t", "date": "2018.10.27", "title": "Тази нощ местим часовниците с час назад"}
{"url": "http://www.bnews.bg/article/251015-mis_silikon_estetik_nedelina_tsaneva_pokaza_gadzheto_snimka", "text": "\n Първата носителка на титлата “Мис Силикон естетик“ Неделина Цанева показа мъжа до себе си. От доста време тя упорито пази личния си живот в пълна тайна. Незнайно какво е накарало красавицата да повдигне завесата около мъжа на сърцето й, публикувайки обща снимка на профила си в инстаграм. С това обаче всякакви подробности се изчерпват и мистериозния мачо остава загадка, дори за последователите на Неделина в социалната мрежа. Едно е сигурно – силиконката изглежда влюбена и щастлива с гаджето си. \r\n\r\n \r\n\r\n В последно време моделката жъне успехи не само на любовния фронт, но се радва и на множество успехи на модния подиум и сцената. Наскоро тя подписа договор с култова дискотека в Букурещ, където ще представи своето шоу Silicone dolls, което представя с още няколко момичета. В края на октомври Неделина Цанева ще представи страната ни на престижния конкурс „Miss Plastic Surgery International“, който ще се проведе в Корея. Именно короната „Мис Силикон естетик“ й дава правото да се състезава на най-престижния световен форум за красавици с естетически издържани корекции. \r\n \n\t\t\t\t\t\t", "date": "2018.10.27", "title": "„Мис Силикон естетик“ Неделина Цанева показа гаджето (Снимка)"}
{"url": "http://www.bnews.bg/article/251049-tezhki_navodneniya_v_krasnodar_vzeha_zhertvi", "text": "\n Тежки наводнения в Южна Русия, съобщава Би Би Си. Проливните дъждове не са спирали от сряда и предизвикаха истински хаос в Краснодар. До момента лошото време е взело най-малко 6 жертви. Жена, отнесена от придошлите води се издирва, съобщи БГНЕС.  \r\n\r\n Сериозно е положението в курортното градче Сочи, където се проведоха Зимните олимпийски игри през 2014 година. Спасителни екипи доставиха храна, бутилирана вода, лекарства и стоки от първа необходимост на хората там. Властите заявиха, че в момента действат в „авариен режим“ заради тежките метеорологични условия, тъй като над района само за денонощие се е изляло количество дъжд, което вали за период от два месеца. \r\n \n\t\t\t\t\t\t", "date": "2018.10.27", "title": "Тежки наводнения в Краснодар взеха жертви"}
