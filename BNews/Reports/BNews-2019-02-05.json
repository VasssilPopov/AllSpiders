{"url": "http://www.bnews.bg/article/256275-oskverniha_grobnitsata_na_karl_marks_v_london", "text": "\n Вандали оскверниха гробницата на Карл Маркс в Лондон, съобщи Ройтерс. \r\n\r\n Мраморната плоча с имената на Маркс и неговото семейство е била многократно ударена с тъп метален инструмент, казаха от благотворителната организация Cemetery Trust, която управлява гробището. \r\n\r\n Добавената мраморна плоча, която е била повредена от вандалите, идва от първоначалния по-обикновен гроб. \r\n\r\n Повредени са били надписите и каменоделството, особено около името на Маркс, и датата на смъртта на съпругата му. \r\n\r\n Немският философ Маркс се премества в Лондон през 1849 г. и живее в британската столица до края на живота си. Той умира на 14 март 1883 г. на 64-годишна възраст. \r\n\r\n Паметникът в северен Лондон, който е висок 3,7 метра, е от гранитен постамент, върху който е поставен бронзов бюст на Маркс. Монументът е финансиран през 1956 г. от Комунистическата партия на Великобритания. \r\n\r\n И преди е имало посегателства на паметникаи. Бюстът е свалян, бил е атакуван с бомба-тръба през 70-е години и е бил омазван с боя и лозунги. \r\n\r\n Гробницата е сред най-важните обекти във Великобритания, които трябва да бъдат защитени и съхранени като наследство. \r\n \n\t\t\t\t\t\t", "date": "2019.02.05", "title": "Оскверниха гробницата на Карл Маркс в Лондон"}
{"url": "http://www.bnews.bg/article/256261-stana_yasna_prichinata_za_smartta_na_shefa_na_biad", "text": "\n Димитър Иванов, който през последните няколко месеца стопанисваше култовия клуб '\"БИАД\", почина мистериозно навръх рождения си на 3 февруари. \r\n\r\n Според слухове, които вървят в столичните бизнессреди месеци преди смъртта си, шефът  на БИАД е преживял сериозна атака към заведението и го е изгубил. Нервите и стреса, на които бил подложен изострили до фаталност негов друг сериозен здравословен проблем свързан с черния му дроб. Комбинацията се оказала смъртоносна и той издъхна преди два дни, пише HotArena. \r\nАсоциацията на архитектите, която е собственик на сградата на столичната улица „Гурко“ където се помещава БИАД започнали атака срещу него. Причината- стари дългове за наем, като и предоговаряне на наема. По новите условия Димитър Иванов трябвало да плати милиони, за да продължи да стопанисва клуба. \r\nСобствениците, заедно с частен съдебен изпълнител дават под наем помещението на бизнесмени от Силистра. Този акт прецаканият Иванов приел тежко и не могъл да преживее. \r\nСпоред близки на бизнесмена той е имал известни проблеми с черния дроб, но не говорил за това. Преди две седмици се почувствал зле и разпитвал обкръжението си за специалист по коремна хирургия. Дори тогава пред тях се опитал да неглижира ситуацията и вметнал само, че има раздразнение и нищо повече. \r\nПогребението ще бъде в сряда в родния му град Велинград. Очакват се редица бизнесмени и хора от шоубизнеса да отидат и да си вземат последно сбогом с него. Негови приближени разказват за него, че е истински бохем, сърцат човек, който и на мравката прави път. \r\nДимитър Иванов бе удостоен с награда за \"Знаменитост на годината 2018\" в категория бизнес за иновативния си подход и придобиване на нов облик на нощния живот в София. \r\n \n\t\t\t\t\t\t", "date": "2019.02.05", "title": "Стана ясна причината за смъртта на шефа на БИАД "}
{"url": "http://www.bnews.bg/article/256268-sofka_i_gringo_s_halki_ot_cherni_diamanti", "text": "\n Софи Маринова и Гринго вече са готови с приготовленията за пищната сватба през месец март. Младоженците се похвалиха с луксозни халки, изработени от злато и черни диаманти. \r\n\r\n По план певицата ще е с две рокли, а шаферките ще са с еднакви тоалети. Днес двамата ще сключат граждански брак пред кумовете си, фолк певицата Преслава и гаджето й Павел. \r\nШаферките ще са 4 на брой- Мисис Баба Дони Чачова, нейната дъщеря Роси, кметицата на Владая Таня Иванова и близка приятелка на Софи. \r\n„Тортата ще е царствена, ще пускаме гълъби, ще има много, много снимки“, сподели ромската перла. По време на купонът ще се изявят и повечето колеги на изпълнителката. \r\n \n\t\t\t\t\t\t", "date": "2019.02.05", "title": "Софка и Гринго с халки от черни диаманти"}
{"url": "http://www.bnews.bg/article/256265-mega_vulgarno_vizhte_kade_suzanita_buta_butilka_snimka_18", "text": "\n 16-годишната Сузанита, която уж трябва да е певица, мина всички граници на нормалното поведение и приличното държание. Дъщерята на Орхан Мурад, станала известна с показването на среден пръст в клип, буквално шокира със снимки в инстаграм, на които изглежда видимо неадекватна. Още по-ужасното е, че тя се опитва да се заиграва с бутилка шампанско, която е в опасна близост до най- интимните й части. Снимката вижте \r\n\r\n Според феновете й, невръстната пловдивчанка е пияна, но ние не се наемаме да гадаем дали е така. Апелираме обаче родители й най-сетне да направят необходимото, след като видят снимките, защото не изключваме, че скоро шампанското ще бъде заменено от зеленчуци или дори секси играчки. На вечните упреци на семейство Мурад към журналистите само ще отбележим, че това е официалния профил на момичето им, а кадрите са толкова смущаващи, че дори на нас ни е неудобно да ги коментираме повече. Искрено се надаваме това да е последната изцепка на иначе красивата Сузи, която вместо да прави нов хит или за учи история, се опитва да ни изкушава с вулгарни снимки, пише hotnews.bg \r\n \n\t\t\t\t\t\t", "date": "2019.02.05", "title": "Мега вулгарно:  Вижте къде Сузанита бута бутилка (СНИМКА 18+)"}
{"url": "http://www.bnews.bg/article/256276-10_sa_veche_zaginalite_pri_pozhara_v_parizh", "text": "\n Броят на загиналите при пожара в Париж достигна 10 души, предаде Асошиейтед прес, като се позова на властите във френската столица. \r\n\r\n 40-годишна жена, за която се твърди, че има психически проблеми, бе задържана близо до опожарената осеметажна сграда в рамките на започналото разследване на полицията за умишлен палеж. \r\n\r\n Това е най-смъртоносният пожар в Париж от април 2005 г. Тогава при пожар в хотел в близост до Парижката опера загинаха 24 души, припомня Асошиейтед прес. \r\n\r\n Френският президент Еманюел Макрон изрази в Туитър съжаление във връзка с инцидента, а вътрешният министър Кристоф Кастанер пристигна на мястото на трагедията. \r\n\r\n Пожарникарите спасиха някои от хората в сградата през покрива, а други - през прозорците. \r\n\r\n Според Кастанер пожарът е потушен, а на над 30 души, получили леки наранявания, се оказва медицинска помощ. \r\n \n\t\t\t\t\t\t", "date": "2019.02.05", "title": "10 са вече загиналите при пожара в Париж"}
{"url": "http://www.bnews.bg/article/256277-zhoze_mourinyo_prizna_che_ukrival_danatsi", "text": "\n Жозе Моуриньо се призна за виновен в укриване на 3,3 милиона евро данъци по време на престоя си начело на \"Реал\" Мадрид. Португалецът се яви в съда в испанската столица, за да потвърди споразумението с местните власти. \r\n\r\n В края на миналата година Специалния се съгласи на присъда от 1 година, като ще плати 60% от сумата на укритите данъци - 2,2 милиона, както и допълнителна глоба в размер на 182 500 евро. Моуриньо няма да влиза в затвора, тъй като според законите в Испания първа присъда до две години се заменя с пробация. \r\n\r\n Моуриньо е измамил данъчните власти с 1,61 милиона евро през 2011 г. и 1,69 през 2012 г. Тогава парите са преминавали през офшорни сметки във Вирджинските острови и Нова Зеландия. Португалецът имаше проблеми с данъчните и през 2014 г., когато искане от прокуратурата завърши 1,15 млн. евро санкция. \r\n\r\n Впоследствие данъчните установиха, че част от данните са неточни, а случаят бе отворен отново след изтичане на информация във \"Футбол Лийкс\". \r\n \n\t\t\t\t\t\t", "date": "2019.02.05", "title": "Жозе Моуриньо призна, че укривал данъци "}
{"url": "http://www.bnews.bg/article/256278-britanets_se_napi_do_kozirkata_vav_veliko_tarnovo_podkara_kola_i_skochi_na_bie_politsai", "text": "\n 41-годишен британски гражданин е задържан за шофиране в нетрезво състояния и агресивно поведение. Това съобщиха от пресцентъра на ОДМВР-Велико Търново. \r\n\r\n На 4 февруари около 23.00 часа на ул. “ Стефан Стамболов“ в областния град е извършена проверка на лек автомобил „БМВ“. При проверката е установено, че водачът шофира след употреба на алкохол, като апаратът е отчел 2,28 промила. Той е бил доведен в полицейското управление за изготвяне на необходимата документация, в присъствието на преводач. \r\n\r\n В полицията чужденецът отказал да съдейства и демонстрирал агресивно поведение. Той е бил задържан за срок до 24 часа по ЗМВР. Срещу него е започнато бързо производство. \r\n \n\t\t\t\t\t\t", "date": "2019.02.05", "title": "Британец се напи до козирката във Велико Търново, подкара кола и скочи на бие полицаи"}
{"url": "http://www.bnews.bg/article/256264-chetiri_zemetreseniya_sa_registrirani_tazi_sutrin_obzor", "text": "\n Четири земетресения отчете Европейският сеизмологичен център тази сутрин. Два от трусовете бяха регистрирани в Гърция. Първият беше с магнитуд 5,4 по Рихтер и разтърси северозападната част на южната си съседка. \r\n\r\n Земетресението е станало в 4.26 часа, а епицентърът му е бил на 19 километра от крайбрежния град Превеза и на 294 километра северозападно от Атина. Земетресението също така е усетено в град Янина, където местната противопожарна служба инспектира района за възможни щети по пътищата или друга инфраструктура. Кметът на Превеза Христос Баилис заяви за радио Скай, че зоната е била разтърсена неотдавна от друг трус с магнитуд от 4,4. \r\n\r\n \r\nНяколко часа по-късно беше регистриран втори трус с магнитуд от 5,2 по Рихтер. Той беше усетен около 4.30 часа българско време в Югозападна Гърция, в близост до Лефкада. Дълбочина - 5 км. И при двата труса нямаше пострадали или нанесени сериозни щети.   \r\n\r\n Трети трус отчете Европейският сеизмологичен център тази сутрин. Земетресение от 4,2 степен по Рихтер е било регистрирано в окръг Малатия, Югоизточна Турция. По данни на сеизмологичната обсерватория Кандилли в Истанбул трусът е станал в района на град Аргуван в 8.17 часа на дълбочина от 5 километра. \r\n\r\n Земетресение беше регистрирано и в сеизмологичния район Вранча, Румъния. Tрусът е бил с продължителност няколко секунди и е усетен в Русе и в населени места на областта. В крайдунавския град най-осезаемо е било по високите етажи на сградите. Земетресението е било с магнитуд от 3,9 по Рихтер. \r\n \n\t\t\t\t\t\t", "date": "2019.02.05", "title": "Четири земетресения са регистрирани тази сутрин (ОБЗОР)"}
{"url": "http://www.bnews.bg/article/256267-chetiri_oblasti_otmenyat_gripnata_epidemiya", "text": "\n Враца, Габрово, Разград и Благоевград отменят грипната епидемия, съобщиха от Министерството на здравеопазването. Информацията е валидна към 15 часа на 5 февруари. \r\n\r\n От днес, 5 февруари, Регионалната здравна инспекция във Враца отменя грипната епидемия и противоепидемичните мерки на територията на област Враца. \r\n\r\n В Габрово също отменят грипната епидемия, но това става от утре, 06 февруари. Също от утре в Разград отменят грипната епидемия и противоепидемичните мерки на територията на област Разград. \r\n\r\n В четвъртък, 07 февруари, РЗИ-Благоевград отменя грипната епидемия и противоепидемичните мерки на територията на област Благоевград. \r\n\r\n Припомняме, ден по-рано 11 области в страната отмениха грипната епидемия. Това са областите София-град, Русе, Кюстендил, Шумен, Видин, Плевен, Добрич, Сливен, Варна и Велико Търново. \r\n \n\t\t\t\t\t\t", "date": "2019.02.05", "title": "Четири области отменят грипната епидемия"}
{"url": "http://www.bnews.bg/article/256269-tramp_nominira_otyavlen_kritik_na_svetovnata_banka_za_shef_na_institutsiyata", "text": "\n Президентът на Съединените американски щати Доналд Тръмп ще номинира Дейвид Малпас, един от най-големите критици на Световната банка в неговата администрация, като следващия шеф на финансовата институция, пише The Wall Street Journal, предаде Money.bg. \r\n\r\n Малпас в момента е заместник-министър в Министерство на финансите на САЩ с фокус върху международните отношения. Той доби популярност покрай острите си критики срещу Световната банка, особено заради отпусканите за Китай средства. По думите му Китай вече е достатъчно богата, че да не се нуждае от средства от банката. Освен това той е и член на преговарящия с Пекин екип. \r\n\r\n Източник на деловото издание обаче посочва, че въпреки критиките на Малпас, той е бил от ключово значение за последното увеличение на финансирането за банката от $13 милиарда от миналия април. \r\n\r\n Основната цел на номинацията на Малпас е да се постави фокус върху по-висок икономически растеж в развиващия се свят, което ще донесе ползи и на САЩ. Именно Вашингтон обикновено избира президента на Световната банка, макар това правило да е неписано. \r\n\r\n Крайното решение е на борда на директорите на институцията. Те започват да приемат номинации на 7 февруари. САЩ контролират най-голям дял от гласовете - около 16%. \r\n\r\n Разбира се, Европейският съюз, като блок от държави, контролира около 26%, но европейците не се противят на ролята на Вашингтон в процеса, защото в замяна получават правото да изберат управляващия директор на Международния валутен фонд, който винаги е бил европеец. \r\n\r\n Министърът на финансите Стивън Мнучин вече води разговори с други страни за подкрепа на Малпас. Проф. Стив Ханке, познат у нас като \"бащата на валутния борд\", силно подкрепя номинацията, като написа в Twitter, че \"повечето части на Световната банка е трябвало да бъдат поставени в музей отдавна\". \r\n\r\n Малпас е работил и на Уолстрийт като главен икономист в Bear Stearns. През август 2007 г. пише коментар в WSJ под заглавието \"Не се панирайте заради кредитния пазар\". До март 2008 г. Bear Stearns бе на колене и се превърна в първия случай, в който Федералният резерв трябваше да извади спасителния пояс през тази финансова криза. \r\n \n\t\t\t\t\t\t", "date": "2019.02.05", "title": "Тръмп номинира отявлен критик на Световната банка за шеф на институцията"}
{"url": "http://www.bnews.bg/article/256270-kris_prat_i_katrin_shvartseneger_styagat_tematichna_svatba", "text": "\n Крис Прат и Катрин Шварценегер вече са избрали тема за своята сватба. Въпреки че все още не са насрочили дата, двамата вече са наясно, че партито им ще бъде в стил „Зимна приказка“. \r\n\r\n Актьорът съобщи пред Us Weekly, че той и годеницата му обмислят да сключат брак през зимата или есента. \r\n\r\n „Ние имаме много неща за вършене“, каза Прат, вървейки под ръка с Катрин. Той добави, че 6-годишният му син е споделил с бившата му съпруга, че много се вълнува. Най-вероятно момченцето ще бъде шафер на баща си. \r\n\r\n Крис и Катрин се сгодиха в средата на януари, само 7 месеца след като обявиха официално връзката си. Именно зимата е най-щастливият им сезон и затова те решават да пренесат красотата му на своята сватба. Най-хубавото е, че освен естествената украса, която може да ползват до март, те ще разчитат и на изкуствена, ако решат да вдигнат сватбата през пролетта или есента. \r\n\r\n Това няма да е първи брак за Прат. Той бе женен за актрисата Анна Фарис до 2017 г. \r\n \n\t\t\t\t\t\t", "date": "2019.02.05", "title": "Крис Прат и Катрин Шварценегер стягат тематична сватба "}
{"url": "http://www.bnews.bg/article/256279-iskame_promeni_v_predpazniya_mehanizam_a_ne_premahvaneto_mu", "text": "\n Искаме промени в предпазния механизъм за избягване на \"твърда\" граница на Ирландия със Северна Ирландия, а не пълното му премахване. \r\n\r\n Това обяви премиерът на Великобритания Тереза Мей по време на реч в Белфаст, Северна Ирландия, пише \"Гардиън\". \r\n\r\n Тя отбеляза, че не предлага споразумение без предпазен механизъм, а промени в инструмента. \r\n\r\n Според нея необходими са \"правни промени\" в предпазния механизъм. Тя подчерта, че сделката трябва да мине през Камарата на общините, а това е възможно само ако бъде променен механизмът и бъде одобрен от Демократичната юнионистка партия. \r\n\r\n Тя предложи механизмът да бъде заменен с друг или да бъде с временен характер, като се въведе определен срок на използването му и механизъм за излизане от него. \r\n\r\n Мей изтъкна, че фундаменталната вяра в единството на Великобритания е част от наследството й като консерватор. Но нейният юнионизъм приема правото на жителите на Северна Ирландия да бъдат ирландци, ако искат това. \r\n\r\n Министърът-председателят отбеляза, че иска да избегне \"твърда\" границачрез установяване на бъдещи отношения с ЕС. Но приема необходимостта от застрахователна политика в споразумението за Брекзит, което води до включването на предпазния механизъм. \r\n\r\n Премиерът не иска да създава граница между Северна Ирландия и останалата част от Обединеното кралство и заради това Лондон е против плана на ЕС предпазният механизъм да засяга само Северна Ирландия \r\n\r\n Мей също иска възможно най-силните двустранни отношения с Ирландия. \r\n\r\n Тя съобщи, че утре ще проведе разговори с всички политически партии в Северна Ирландия.  \r\n\r\n Тереза Мей обяви, че ще направи всичко възможно за запазване на мира и просперитета в Северна Ирландия. \r\n\r\n Мей спомена перспективата Великобритания и Ирландия заедно да се кандидатират за домакин на Световното първенство по футбол през 2030 г. \r\n\r\n Днес лидерът на Демократичната юнионистка партия Арлин Фостър обвини Брюксел и Дъблин в \"безкомпромисност\", която може да извади Великобритания от ЕС без споразумение. \r\n\r\n По-рано стана ясно, че Мей се връща в Брюксел за среща с председателя на Европейската комисия Жан-Клод Юнкер. \r\n \n\t\t\t\t\t\t", "date": "2019.02.05", "title": "Искаме промени в предпазния механизъм, а не премахването му"}
{"url": "http://www.bnews.bg/article/256271-11_latinoamerikanski_darzhavi_prizovaha_venetsuelskata_armiya_da_priznae_guaydo", "text": "\n 11 латиноамерикански държави и Канада призоваха венецуелската армия да признае опозиционния лидер Хуан Гуайдо за президент. Те настояха още, настоящият държавен глава Николас Мадуро доброволно да се оттегли. \r\n\r\n Той на свой ред нарече призива им \"жалък и отблъскващ\". \r\n\r\n Гуайдо се радва на подкрепата на редица световни сили, сред които Съединените щати. Русия и Китай пък подкрепят Мадуро. \r\n\r\n Европейският съюз също е разделен – над половината членки застанаха зад Гуайдо, а останалите засега се ограничават само до призиви за нови избори. \r\n\r\n Евентуално военно нахлуване на САЩ във Венецуела ще им струва огромни човешки и военни загуби, каза Николас Мадуро, цитиран от ТАСС. В интервю за руската телевизия RT Мадуро каза, че \"войната може да бъде избeгната с помощта на мирна дипломация и на международното обществено мнение\". Това \"обаче не означава, че ние не се готвим да защитим нашата свещена земя\", подчерта венецуелският президент. \r\n\r\n В неделя президентът на САЩ Доналд Тръмп заяви, че не изключва възможността страната му да използва въоръжените си сили във Венецуела, припомня ТАСС. \r\n\r\n В интервюто венецуелският президент каза още, че онези европейски страни, които признаха опозиционния лидер Хуан Гуайдо за временен президент на страната, са допуснали грешка. \"Те признават нещо, което не съществува в действителността\", посочи той, като се изказа особено язвително за испанския премиер Педро Санчес, чиито \"ръце винаги ще останат в кръв до лактите\". \r\n\r\n Мадуро окачестви като \"незаконна конфискация\" санкциите на Съединените щати срещу венецуелската държавна петролна компания \"Петролеос де Венесуела\".  На 29 януари САЩ въведоха санкции срещу \"Петролеос де Венесуела\", като замразиха нейни активи, възлизащи на 7 млрд. долара. Вашингтон даде да се разбере, че ще смекчи санкциите само ако контролът върху компанията бъде поет от Гуайдо. \r\n\r\n Междувременно турският президент Реджеп Тайип Ердоган обвини днес ЕС, че се опитва да свали от власт венецуелския президент Николас Мадуро, пренебрегвайки демокрацията, предаде АФП, цитирана от БТА. \r\n\r\n Сега знаем какъв е ЕС. От една страна, вие говорите за избори и демокрация, а след това с принуда и хитрост ще свалите едно управление, заяви Ердоган в реч, излъчена по телевизията. \r\n\r\n „Венецуела - това твоя провинция ли е?”, каза още Ердоган днес, обръщайки се, както изглежда, към Вашингтон. „Как можеш да кажеш на някого, който е дошъл на власт с избори „Хайде, махай се”? И как поставяш на президентския пост някого, който дори не е бил избран?”, заяви турският президент. \r\n \n\t\t\t\t\t\t", "date": "2019.02.05", "title": "11 латиноамерикански държави призоваха венецуелската армия да признае Гуайдо"}
{"url": "http://www.bnews.bg/article/256257-maka_tsigani_otkradnaha_kucheto_na_kilata", "text": "\n Голяма мъка мъчи рапъра 100 Кила. Изпълнителят е 5 дни без най-добрия си приятел - кучето Яна. \r\nЖивотинчето е на неговото гадже, но певецът е силно привързан към него. Кучето е порода американски кокер шпаньол. Килата редовно разхожда любимеца и има огромни чувства към него. Кучето изчезва в края на миналата седмица. То се разхожда из Добрич, откъдето е приятелката на изпълнителя. \r\n\"Цигани са го откраднали - проплака Килата. - За последно знаем, че три ромчета са се навъртали около Яна. След това следите й се губят. Най-вероятно са го взели\", добавя изпълнителят. \r\nВъпреки че кучето не е скъпо, Килата прави всичко по силите си да го намери. Той обикаля града и околията, за да открие верния си приятел. Рапърът дори ходи до ромското гето в града, но без успех. Яна е любимката на цялото семейство и трудно приема, че я няма в къщата им. Животинчето е на 6 години и е отгледано от близките на гаджето на изпълнителя, пише \"България Днес\". \r\n\"Ще платим на този, който я намери\", категоричен е Килата. \r\nРапърът е лудо влюбен в приятелката си. Той крие половинката и не я показва публично. Наскоро Килата и девойката се завърнаха от романтична почивка в Тайланд. Близки до изпълнителя твърдят, че скоро Явор, както е името на варненеца, може да предприеме следващата крачка и да се задоми. \"Срещнах любовта на живота ми. Тя е много специален човек, който обърна света. Имам грешка към нея, която се надявам с времето да оправя. Когато мисля за нея, всичко в мен се свива\", признава 100 Кила. \r\n \n\t\t\t\t\t\t", "date": "2019.02.05", "title": "МЪКА: Цигани откраднаха кучето на Килата"}
{"url": "http://www.bnews.bg/article/256272-sadyat_tsenko_chokov_za_falshifitsirani_dokumenti", "text": "\n Районна прокуратура – Бяла Слатина, е внесла за разглеждане в съда обвинителен акт срещу Ценко Чоков, бивш кмет на Галиче, за фалшифициране на документи. Извършеното от него престъпление е квалифицирано по чл. 311, ал. 1, вр. чл. 26, ал. 1 от НК. \r\n\r\n В периода от 5 март 2012 до 16 декември 2013 година обвиняемият Чоков в качеството си на длъжностно лице – кмет на село Галиче, в кръга на службата си е съставил официални документи с невярно съдържание. \r\n\r\n Сред тях имало пълномощни, различни декларации по Данъчно-осигурителния кодекс и по Закона за нотариусите и нотариалната дейност. Като упълномощители и декларатори в тях фигурирали трите имена и подписите на четиринадесет лица от различни населени места в страната. С действията си обвиняемият целял тези документи да бъдат използвани като доказателство за посочените в тях обстоятелства. \r\n\r\n Предстои съдът да насрочи разпоредително заседание по делото, информират от прокуратурата. \r\n \n\t\t\t\t\t\t", "date": "2019.02.05", "title": "Съдят Ценко Чоков за фалшифицирани документи"}
{"url": "http://www.bnews.bg/article/256252-kakva_shte_e_godinata_na_zemniya_gligan_horoskop_za_vsichki_zodii", "text": "\n Китайската нова година през 2019 г. започна във вторник, 5 февруари (05.02.2019). \r\nКитайската нова година, известна още като \"Пролетен фестивал\" в Китай, е най-важния традиционен китайски фестивал, празнуван в началото на китайския лунисоларен календар. Той е с подвижно начало и китайската нова година може да започне по всяко време между края на януари и средата на февруари. Според 12-годишния зодиакален цикъл на китайския астрологичен календар 2019-та е годината на земната Свиня. \r\n\r\n Ето какъв е хороскопът за годината на Свинята за всички китайски зодии (според китайския зодиак)  \r\n\r\n Китайски хороскоп за 2019 г. за Плъх \r\n\r\n (ако сте родени през 1948, 1960, 1972, 1984, 1996, 2008) \r\n\r\n Трябва да бъдете внимателни през тази година, защото макар и 2019-та да не е трудна година за вас,  ще трябва да спазите обещанията, които сте дали и да изплатите задълженията, които сте поели. Не трябва да изпускате сроковете, защото може да станете предмет на обсъждане, критика или глоби. Освен това трябва да положите повече усилия от обичайното в работата си, за да имате успех. 2019-та не е благоприятна година за рискови инвестиции, а само за такива, който са премерени три пъти! Също така, трябва да избягвате да обсъждате плановете си и да запазите пари в брой или по сметка, за да покриете някои неочаквани разходи. Що се отнася до любовта, тези от вас, които са самотни могат да намерят партньор, но ще трябва да разграничат любовта от страстта, за да не се стигне до объркване и подвеждане. Семейните двойки не трябва да се стремят към още по-голяма близост и обвързаност, защото така партньорите могат да си дотегнат един на друг. \r\n\r\n   \r\n\r\n Китайски хороскоп за 2019 г. за Бик \r\n\r\n  (ако сте родени през 1949, 1961, 1973, 1985, 1997, 2009) \r\n\r\n Вие сте родени под един от най-трудолюбивите знаци на китайския зодиак и през 2019-та ще се възползвате в работата от положителната енергия, която ще ви даде годината на Свинята. Въпреки това, трябва да се научите да се справяте с гнева си, особено ако е насочен към членовете на вашето семейство. Не започвайте да спорове за дреболии, безсмислени са. През 2019 г. Бикът ще трябва да преосмисли важните неща в живота си и да направи някои неочаквани, но необходими промени. Част от уроците през годината е да се доверите и да започнете да получавате помощ от другите, независимо от вашето убеждение, че никой не може да свърши работата по-добре от вас. \r\n\r\n Китайски хороскоп за 2019 г. за Тигър \r\n\r\n (ако сте родени през 1950, 1962, 1974, 1986, 1998, 2010) \r\n\r\n През тази година Тигърът ще бъде великодушен и ще прощава на тези, които са го наранили и ще им даде нови възможности, но само ако наистина заслужават неговата компания. Проблемите през годината няма да са никак малко, но ще успеете да лавирате и да яхнете вълната на успеха към края на годината. От друга страна, трябва да приемете, че любовният ви живот няма да се развива според плановете ви. Ще бъдете взискателни, а това води до усложнения в отношенията. В областта на кариерата ще се усети една рутина, така че може би е време да направите някакви промени, за да „рестартирате“. Добра година за сключване на нови договори или разширяване на бизнеса, който развивате. \r\n\r\n Китайски хороскоп за 2019 г. за Заек \r\n\r\n  (ако сте родени през 1951, 1963, 1975, 1987, 1999, 2011) \r\n\r\n Минаха 1-2 трудни години за родените под знака на Заека, обаче, през тази 2019-та година ще  започнете да виждате плодовете на усилията си, време е за жътва. В професионалния живот всички проекти, които сте започнали в предходни години, ще се увенчаят с успех и това ще ви позволи да начертаете нови планове за бъдещето. Финансите ще са наред, но това не означава, че можете да похарчите повече от необходимото. Тези от вас, които са самотни могат да паднат в плен на  любовта, но ще се сблъскат с препятствия от страна на близките си, защото те няма да одобрят новата връзка. Ако имате стабилен партньор, през 2019 г. ще се радвате на хармонични отношения изпълнени с разбирателство и любов \r\n\r\n Китайски хороскоп за 2019 г. за Дракон \r\n\r\n (ако сте родени през 1940, 1952, 1964, 1976, 1988, 2000, 2012) \r\n\r\n Тази година трябва да се подготвите за изненади. Тъй като Драконът е противоположност на Свинята, затова и цялата година няма да бъде никак спокойна за вас. През 2019 г. ще трябва да се погрижите и за парите си, следете  разходите да не надвишат приходите. Ще трябва да анализирате добре с кого ще се свържете в бизнеса, както и с кого да започнете любовна връзки. Няколко ситуации ще ви подложат на изпитание. От друга страна, трябва да поработите върху характера си, да намалите гордостта и да се научите да се извинявате, особено на роднините и близките си приятели. \r\n\r\n Китайски хороскоп за 2019 г. за Змия   \r\n\r\n (ако сте родени през 1941, 1953, 1965, 1977, 1989, 2001, 2013) \r\n\r\n За умната Змия това ще бъде сравнително спокойна година, в която можете да отделите време, за да анализирате вашите приоритети. Време е за промяна и част от нея е да се отдалечите от хора, които не са ви нужни и по-скоро ви пречат. През 2019-та трябва да да реорганизирате начина, по който работите, което ще ви помогне да постигнете целите си. В любовен план годината няма да ви предложи някакви изненади, нещата остават такива, каквито са. \r\n\r\n Китайски хороскоп за 2019 г. за Кон   \r\n\r\n (ако сте родени през 1942, 1954, 1966, 1978, 1990, 2002, 2014) \r\n\r\n Конят обича да преследва славата, успеха, победата. През 2019-та ще имате неограничени възможности за работа. Ще се съсредоточите върху развитието на кариерата си и ще бъдете доста натоварени, защото ще поемете по-голяма отговорност. Ако някой Ви предложи нова работа, можете да приемете. Ще имате стабилна работа и да имате добър фиксиран доход. Ако сте необвързани, това е подходящо време да намерите истинската си любов, ако искрено и енергично я търсите. Ако вече сте влюбени, тогава вие и вашият партньор може да образувате една щастлива семейна двойка. \r\n\r\n Китайски хороскоп за 2019 г. за Коза   \r\n\r\n (ако сте родени през 1931, 1943, 1955, 1967, 1979, 1991, 2003, 2015) \r\n\r\n Годината на Свинята ви дава добра възможност да се издигнете в кариерата и да увеличите вашите доходи. В работата ще се чувствате незаменими и това ще повиши вашето самочувствие. Не забравяйте да изразявате своето сърдечно и щедро отношение към колегите и клиентите. Ако се скарате с някого направете всичко възможно бързо да изгладите противоречията. В любовта, нещата са малко по-заплетени, отколкото бихте искали да бъдат. Единствено семейните ще се радват на щастлив брачен живот. Трябва да планирате поне едно романтично пътуване/почивка през годината. \r\n\r\n Китайски хороскоп за 2019 г. за Маймуна \r\n\r\n (ако сте родени през 1932, 1944, 1956, 1968, 1980, 1992, 2004, 2016) \r\n\r\n В кариерата ви няма да има много промени. Шансът за издигане също не е голям. Ще работите упорито за да изкарате заплатата си. Но имайте предвид, че 2019-та е подходящо време за обучение, придобиване на професионални умения. Да научите нещо ново и да се подготвите за нови възможности - това е добър подход за вас в годината на Свинята. Рискованата инвестиции могат да доведат до загуба на пари. Ако сте влюбени, трябва да отделяте по-голямо внимание на партньора си. Не бързайте с брака си. Дайте си време, за да изградите по-близки отношения. Ако сте семейни, тогава вероятно ще се съсредоточите повече върху решаването на финансови, отколкото върху романтиката. \r\n\r\n Китайски хороскоп за 2019 г. за Петел  \r\n\r\n (ако сте родени през 1933, 1945, 1957, 1969, 1981, 1993, 2005, 2017) \r\n\r\n През тази година въпросите свързани с работата и кариерата ще останат малко по на заден план. По-добре е да се придържате към утвърдената работа и да не я напускате, заради примамливи предложения. Ако искате допълнителни доходи, ще намерите начин да реализирате вашите способности, но трябва да сте смели. Съмнението, несигурността, забавянето и бавната реакция ще доведат до загуба на пари. В отношенията като че ли всичко е наред, но винаги има място за подобрение, трябва да сте по внимателни към партньора си, да зачитате неговата свободна воля. \r\n\r\n Китайски хороскоп за 2019 г. за Куче \r\n\r\n (ако сте родени през 1934, 1946, 1958, 1970, 1982, 1994, 2006, 2018) \r\n\r\n Тази година носи добри възможности за кариерата ви. Вероятно ви минава през ума идеята да си потърсите нова работа, или да направите някаква промяна в бизнеса. Ще има няколко възможности за това, затова използвайте интуицията си и изберете най-добрата. Впоследствие и добрите доходи няма да закъснеят и ще се радвате на добро финансово положение. В личен план отношенията ще се развиват добре, няма да има от какво да се оплачете от вашия партньор. Може да сте по-активни в обществен план, да разширите кръга от приятели и дейности. \r\n\r\n Китайски хороскоп за 2019 г. за Свиня \r\n\r\n (ако сте родени през 1935, 1947, 1959, 1971, 1983, 1995, 2007, 2019) \r\n\r\n Това е вашата година и тя ще ви донесе късмет в кариерата. Дори не се налага да правите нещо по-различно от това, което сте правили досега. Наслаждавайте се на работата си. Ако имате фирма, нови бизнес възможности ще ви заинтригуват и ще намерите нови партньори с които да ги осъществите. В личен план ще имате много нови запознанства, но повечето от тях ще се превърнат в приятелства, а не в сериозни връзки. Ако сте женени, тогава трябва да отделите достатъчно време на семейството, за да избегнете спорове у дома. \r\n2019 година е годината на Свинята, известна още като \"годината на Прасето\" или \"годината на Глигана\" \r\n \n\t\t\t\t\t\t", "date": "2019.02.05", "title": "Каква ще е годината на Земния глиган? Хороскоп за всички зодии"}
{"url": "http://www.bnews.bg/article/256255-sistemata_ni_ubiva_vseki_vtori_minal_prez_telk_e_poluchil_po_nisak_protsent_invalidnost_ostavka_na_ananiev", "text": "\n \r\nВсеки втори човек с увреждания, който е минал за преосвидетелстване от ТЕЛК през последните шест месеца, е получил по-ниски проценти и е в по-ниска категория на инвалидност. Това показват междинни данни от онлайн анкета на националната гражданска инициатива \"Системата ни убива всички\", проведена сред 72-ма души с нови телкови решения. \r\n  \r\nМакар и да не покриват критериите за представителност, данните са единствените, които към момента дават конкретна информация за действието на новата наредба за медицинска експертиза, след като вчера от здравното министерство посочиха броя на преминалите през ТЕЛК от август миналата година досега. \r\n  \r\nБлизо 90 процента от участвалите в анкетата лица не са съгласни с новото си телково решение, а 42 процента от несъгласните го обжалват, показват данните на \"Системата ни убива всички\". При повече от половината лица има намаление на процентите инвалидност, при 9 процента от тях инвалидността се е повишила, а при 13 процента - се е запазила, както в старото решение. \r\n  \r\nВ ефира на Дарик Красимира Обретенова, една от майките от \"Системата ни убива всички\", заяви, че заради ефекта от новата наредба трябва да бъде поискана оставката на здравния министър Кирил Ананиев. \r\n  \r\n\"Според мен лично не протести трябва да се правят, а да се искат оставки - на здравния министър и на всички, които изобщо подписаха тази наредба. Още със сътворяването й беше ясно, че целта е не да се елиминират фалшивите телкове, те не могат да бъдат елиминирани, ако тази институция продължи да работи по този начин. ТЕЛК в момента оценява диагнози, той не оценява състояние. От Детска церебрална парализа (ДЦП) до ДЦП има огромна разлика и ТЕЛК не оценява състояние. ТЕЛК не оценява например, че моето дете с ДЦП е на ентеролно хранене (не се храни през устата) - всъщност най-важното в живота на детето ми, което трябва да оцени. В момента тече един геноцид и го казвам не като майка, а като гражданин\", коментира Обретенова.  \r\n\r\n Анкетата на \"Системата ни убива всички\" показва още, че около 13 процента от преминалите през ТЕЛК са с определена инвалидност под 50 процента, което означава, че нямат право на никаква подкрепа. От гражданската инициатива посочиха, че оценката на здравното министерство за действието на новата наредба е неадекватна, и очакват конкретни данни, чрез които да бъдат отчетени пропуските и реалните резултати. \r\n  \r\nМайките ще настояват и за спешни промени в наредбата до извършване на цялостната реформа в ТЕЛК. \r\n  \r\n \n\t\t\t\t\t\t", "date": "2019.02.05", "title": "\"Системата ни убива\": Всеки втори, минал през ТЕЛК, е получил по-нисък процент инвалидност. Оставка на Ананиев!"}
{"url": "http://www.bnews.bg/article/256250-vdovitsata_na_sharkov_na_lyuboven_voayazh_pri_maite", "text": "\n На любовен воаяж с гаджето при древните маи отпътува вдовицата на Емил Шарков. \r\nМилена Шаркова дни наред се радва на екзотичните дестинации в далечно Мексико в компанията на своя любим Лъчезар Петров. Бизнесменът, който е основател на сочената за най-голяма компания за почистване в България, е до моделката от близо две години. \r\nКакто \"България Днес\" разкри през миналата година, Милена и Лъчезар са заедно от края на ноември 2017-а и вече не крият любовта си от хорските очи. Съпругата на застреляния при спецакция в Лясковец командос откри отново любовта в лицето на симпатичния бизнесмен. Той също има деца, но е разделен, твърдят запознати. След като искрата между тях пламнала, двамата си дали малко време, за да могат без притеснения и угризения да покажат чувствата си наяве. \r\nОттогава двамата са почти неразделни и обикалят света заедно. След като пътуваха до Холандия и до мечтани зимни курорти в Европа, Милена и Лъчезар се впуснаха в любовно приключение в Мексико. Двамата посетиха най-известните забележителности в курортната държава. Те не пропуснаха да видят отблизо Чичен Ица - политическия и културен център на маите, както и \"Кладенецът на смъртта\", в който е живял Юм Чаак - богът на дъжда и влагата. Влюбените се насладиха и на Тулум - градче от епохата на маите, от което са останали запазени каменни руини и до днес. \r\nДвамата се показаха публично на виенския благотворителен бал миналия февруари в столицата. Двамата изкараха и романтична почивка в Тайланд, където яздиха слонове и тигри. Близките до Милена и Лъчезар са категорични, че влюбените изглеждат чудесно заедно и заслужават да са щастливи след житейските си перипетии. \r\n \n\t\t\t\t\t\t", "date": "2019.02.05", "title": "Вдовицата на Шарков на любовен воаяж при маите "}
{"url": "http://www.bnews.bg/article/256273-rumaniya_se_zakani_da_blokira_kandidaturata_na_kyoveshi_za_shef_na_evroprokuraturata", "text": "\n Министърът на правосъдието на Румъния се закани да направи всичко по силите си, за да блокира кандидатурата на страната за новия пост европейски прокурор, пише \"Гардиън\". \r\n\r\n Лаура Кьовеши си спечели хвалебствия заради водената от нея борба с корупцията в една от най-корумпираните държави в Европейския съюз. Докато Кьовеши беше шеф на Националната дирекция за борба с корупцията, тя предприе наказателни действия срещу премиери, действащи и бивши министри, кметове и депутати. Но през юли 2018 г. беше отстранена от поста след заповед на правосъдния министър Тудорел Тоадер. \r\n\r\n Тази седмица Тоадер заяви пред румънския сайт Stiripesurse, че ЕС не знае за \"извършените от Лаура Кьовеши злоупотреби\" при ръководството на дирекцията. Правосъдният министър обеща да изпрати на правосъдните министри на страните членки на ЕС мотивите за отстраняването й от длъжност. \r\n\r\n През ноември 2018 г. Европейската комисия предупреди, че в Румъния има отстъпление в борбата срещу корупцията, като се подчертава оказваният натиск върху Националната дирекция за борба с корупцията. Някои европейски дипломати мислят, че срещу Румъния трябва да започне процедура на ЕС за налагане на санкции, ако се установи, че Букурещ не спазва върховенството на закона. \r\n\r\n Представители на Европейската комисия разглеждат Кьовеши като най-добрия избор за шеф на новата агенция на ЕС, която ще се бори с трансграничните измами с ДДС и злоупотреби с бюджета на ЕС. \r\n\r\n Кьовеши е фаворит за поста. Тя е пред кандидатите на Франция и Германия, става ясно от писмо на комисия по избор на кандидатите към Съвета на ЕС и Европейския парламент. \r\n\r\n В интервю за \"Гардиън\" през 2015 г. Кьовеши се оплака, че румънското правителство винаги се е опитвало да \"ни лиши от нашите инструменти, за да ограничи възможностите ни за разследване\". \r\n\r\n В момента Румъния е ротационен председател на ЕС. Страната не може да наложи вето при избора на шеф на Европейската прокуратура (EPPO). Изборът на комисията за селекция трябва да бъде одобрен от мнозинството страни членки на ЕС и Европейския парламент, което означава, че една държава не може да блокира кандидатура. \r\n\r\n Европейската прокуратура беше създадена в 22 от 28-те държави членки през 2017 г., включително и Румъния. Тя ще започне работа в края на следващата година. \r\n \n\t\t\t\t\t\t", "date": "2019.02.05", "title": "Румъния се закани да блокира кандидатурата на Кьовеши за шеф на европрокуратурата"}
{"url": "http://www.bnews.bg/article/256258-navodneniyata_v_avstraliya_vzeha_dve_zhertvi", "text": "\n Телата на двама мъже бяха намерени в отводнителен канал в североизточния австралийски град Таунсвил, където проливните дъждове предизвикаха мащабно наводнение. \r\n\r\n Според съобщението на полицията двамата мъже, които са на 21 и 23 години, били видени за последно вчера. По данни на противопожарните и аварийните служби под вода в Таунсвил са се озовали \"стотици и може би хиляди\" жилищни сгради. \r\n\r\n Магистралата към града е била отворена за движение и голям брой транспортни средства са започнали да доставят на бедстващия 230-хиляден град храна и други помощи. Властите са предупредили гражданите да не влизат във водата, тъй като в предградията са забелязани крокодили и водни змии, пише БТА. \r\n\r\n Министър-председателят на Австралия Скот Морисън посети пострадалия район и се срещна с някои местни жители. \r\n\r\n Метеоролозите прогнозират, че проливните дъждове и силните ветрове в района ще продължат, носейки риска от ново наводнение. \r\n \n\t\t\t\t\t\t", "date": "2019.02.05", "title": "Наводненията в Австралия взеха две жертви "}
{"url": "http://www.bnews.bg/article/256256-kitay_ne_priema_obvineniyata_za_huavey", "text": "\n Китай отхвърли днес предупреждение на норвежката разузнавателна служба за телекомуникационния гигант „Хуавей“ и настоя, че опасенията от какъвто и да е шпионаж са „нелепи“, предаде АФП. \r\n\r\n „Трябва да сме внимателни с „Хуавей“ като играч и с тесните връзки между търговски компании и китайския режим“, заяви шефът на вътрешното разузнаване на Норвегия ПСТ Бенедиктa Бьорнланд, която представи годишния доклад за рисковете за националната сигурност през 2019 г. Документът посочва Китай и Русия като страни, които се опитват да шпионират в Норвегия. \r\n\r\n В реакция китайското посолство в Осло разкритикува хипотетичния език на доклада, който атакува Пекин. „Китайските закони и регулации последователно се бори с всички форми на кибершпионаж“, се казва в съобщение на дипломатическата мисия. \r\n\r\n Норвежката оценка идва на фона на напрегнати отношения между Запада и „Хуавей“ заради опасения, че компанията е замесена в шпионаж в полза на Пекин. \r\n \n\t\t\t\t\t\t", "date": "2019.02.05", "title": "Китай не приема обвиненията за \"Хуавей\""}
{"url": "http://www.bnews.bg/article/256259-yunker_se_sreshta_s_mey_v_chetvartak", "text": "\n Председателят на Европейската комисия Жан-Клод Юнкер ще приеме в четвъртък британския премиер Тереза Мей. това съобщи говорител на институцията, цитиран от БТА. \r\n\r\n \"Очакваме Мей да ни опише вижданията си за бъдещето. Юнкер ще я приеме отново с удоволствие\", каза още говорителят. \r\n\r\n По думите му становището на ЕС е ясно. \"Очакваме да научим какво ново има да ни каже Мей\", добави той. \r\n\r\n Говорителят опроверга твърденията на британски депутати, че е възможно ЕС да даде допълнителни правни гаранции по отношение на предпазния механизъм за ирландската граница, залегнал в споразумението за оттеглянето на Великобритания. \r\n\r\n ЕС многократно заяви, че споразумението не подлежи на предоговаряне и определи предпазната мярка като застраховка за работата на единния пазар.  \r\n \n\t\t\t\t\t\t", "date": "2019.02.05", "title": "Юнкер се среща с Мей в четвъртък"}
{"url": "http://www.bnews.bg/article/256263-farmatsevti_na_protest", "text": "\n Фармацевти излизат на протест. От днес служителите в аптеките в цялата страна ще работят с жълти жилетки. Недоволството им е насочено срещу влизащата в сила наредба за верификация на лекарствата. \r\n\r\n За да я изпълнят, аптекарите ще трябва да направят инвестиции между 1000 и 2000 лева. Според тях, новото изискване ще ги затрудни значително. \r\n \n\t\t\t\t\t\t", "date": "2019.02.05", "title": "Фармацевти на протест"}
{"url": "http://www.bnews.bg/article/256260-naum_shopov_se_ofaka", "text": "\n Нова визия има звездата от „Откраднат живот“ Наум Шопов, От яката прическа на дипломирания лекар няма и следа. \r\nСега любимецът на всички тийнейджърки ходи подстриган втори номер. „Беше си време за промяна“, обяснява Шопов. Прекалено многото задължения, които има той, оказват влияние върху поддържането на доскорошната му визия и той решава да махне косата, пише „България Днес“. Наум вече работи в „Пирогов“. Освен това всеки ден е на снимачната площадка на „Откраднат живот“ \r\n \n\t\t\t\t\t\t", "date": "2019.02.05", "title": "Наум Шопов се офъка "}
{"url": "http://www.bnews.bg/article/256247-niki_mihaylov_svali_11_kilograma", "text": "\n \r\nВратарят на Левски Николай Михайлов даде обширно интервю пред Sportal.bg. Стражът на столичани се завърна на \"Герена\" след 12 години в чужбина и бързо трябваше да влезе във форма. Той вече е свалил е 11 килограма, но трябва да отслабне с още четири до първия официален мач. „Всичко върви добре. Здрав съм. Не съм изпуснал нито една тренировка, което е радостно. През последните три години не съм правил нито зимна, нито лятна подготовка, защото винаги подписвах късно и ме хвърляха направо в мачовете и не бях готов. Сега се чувствам все по-добре с всеки изминал ден”, съобщи Михайлов. Футболистът призна, че има пред себе си още около пет години на терена, затова е готов да даде всичко от себе си. „Надявам се да съм във форма и да пазя добре за Левски. Идва моментът за националния отбор. За мен е чест да бъда повикан там. Пред мен предстои много работа. Това ще са много важни пет месеца за моята кариера. Ники Михайлов ще направи всичко възможно да бъде това, което е бил”, коментира спортистът. \r\n  \r\n \n\t\t\t\t\t\t", "date": "2019.02.05", "title": "Ники Михайлов свали 11 килограма"}
{"url": "http://www.bnews.bg/article/256266-valna_ot_imeyl_zaplahi_oprazni_ruski_uchilishta_i_targovski_tsentrove", "text": "\n Във Волгоград и Москва евакуират учебни заведения и търговски обекти заради имейли на английски със заплахи за жертви, бомби и атентати. \r\n\r\n В електронните съобщения е отбелязано, че ако децата не напуснат сградата, ще има загинали. \r\n\r\n Това съобщи ”Нюзру”, като се позовава на други руски медии. \r\n\r\n Преди седмица подобни имейли са били изпратени във Волгоград, където отново са евакуирани сгради, а проверките са продължили до късо вечерта. Нито една от заплахите не се оказа реална. \r\n\r\n В Москва се проверяват 50 училища, а децата са изведени, съобщава „РИА Новости”. Имало е и анонимно обаждане със заплахи в едно от учебните заведения. \r\n\r\n Два университета в руската столица също са евакуирани. В имейлите се посочва, че и търговски центрове са обект на заплахата. Изведени са и хора от голяма шведска верига за обзавеждане. \r\n\r\n Преди седмица в т.нар северна столица на Русия – Санкт Петербург, също бяха получени имейли със заплахи. Тогава сайтът „Фонтанка ру” написа, че те са били изпратени от българската мейл платформа mail.bg. \r\n\r\n Заради заплахите тогава бяха евакуирани 28 болници, над 30 училища, търговски центрове и държавни ведомства. \r\n \n\t\t\t\t\t\t", "date": "2019.02.05", "title": "Вълна от имейл заплахи опразни руски училища и търговски центрове"}
{"url": "http://www.bnews.bg/article/256245-andzhelina_dzholi_poseti_nay_golemiya_bezhanski_lager_v_sveta", "text": "\n Актрисата Анджелина Джоли посети най-големия бежански лагер в света, където са настанени почти милион мюсюлмани рохинги, за да привлече вниманието върху съдбата им преди призива на ООН да бъдат набрани 920 милиона щатски долара. \r\n\r\n Повече от 730 000 рохинги избягаха преди 18 месеца от Мианма, където основна религия е будизмът, от страх от етническо прочистване. Сега те живеят в лагери в съседен Бангладеш, припомня Ройтерс, цитирана от БТА. \r\n\r\n Говорител на Агенцията на ООН за бежанците каза, че Анджелина Джоли ще посещава лагерите три дена като специален пратеник на организацията, за да \"прецени\" нуждите на рохингите и предизвикателствата пред Бангладеш като приела ги страна. \r\n\r\n Анджелина Джоли ще се срещне с министър-председателя шейх Хасина Вазед, който спечели общественото одобрение, като се ангажира да не репатрира рохинги против волята им, както и с министъра на външните работи Абул Хасан Махмуд Али. \r\n\r\n Това е първото посещение на Анджелина Джоли в Бангладеш, но тя се е срещала с рохинги в Мианма през 2015 г. и в Индия през 2006 г. \r\n \n\t\t\t\t\t\t", "date": "2019.02.05", "title": "Анджелина Джоли посети най-големия бежански лагер в света\r\n\r\n"}
{"url": "http://www.bnews.bg/article/256246-grigor_shte_specheli_titla_ot_golemiya_shlem_kogato", "text": "\n Треньорът и телевизионен анализатор Патрик Муратоглу смята, че бившият му възпитаник Григор Димитров е способен да спечели титла от Големия шлем, но едва след отказването на тримата големи в тениса - Роджър Федерер, Новак Джокович и Рафаел Надал. \r\n\r\n \"Да спечелиш титла от Големия шлем е нещо страхотно. Може би отстрани изглежда лесно, но всъщност е много трудно да го постигнеш. От 2006-а само седем тенисисти са успели да го направят и по-голямата част от трофеите е била спечелена от Новак Джокович, Роджър Федерер и Рафаел Надал\", коментира Муратоглу пред Tennis World. \r\n\r\n \"Григор играе през цялата си кариера по времето, в което доминацията на тримата бе неоспорима - това е уникална ситуация в историята на тениса. В настоящия момент той не може да спечели мейджър, но ще получи такава възможност, когато Ноле, Роджър и Рафа приключат кариерите си\", смята треньорът на Серина Уилямс. \r\n\r\n Най-добрите резултати на Димитров до момента в турнири от Шлема са два полуфинала - на \"Уимбълдън\" през 2014-а и на Откритото първенство на Австралия през 2017 г., предаде БТВ. \r\n \n\t\t\t\t\t\t", "date": "2019.02.05", "title": "Григор ще спечели титла от Големия шлем, когато..."}
{"url": "http://www.bnews.bg/article/256243-blazhenstvata_ne_sa_za_supermeni_a_za_horata_koito_sreshtat_predizvikatelstvata_vseki_den", "text": "\n В Обединените арабски емирства хиляди се стекоха, за да присъстват на историческата меса на папа Франциск на втория ден от посещението му там. \r\n\r\n Франциск е първият глава на Римокатолическата църква, който изнася служба на Арабския полуостров. \r\n\r\n \"Бог е наблизо\" - това послание отправи папата пред повече от 130 000 души на стадион \"Шейх Зайед\" в Абу Даби. \r\n\r\n \"Блаженствата не са за Супермени, а за хората, които срещат предизвикателства всеки ден\", отбеляза папата. \r\n \n\t\t\t\t\t\t", "date": "2019.02.05", "title": "Блаженствата не са за Супермени, а за хората, които срещат предизвикателствата всеки ден"}
{"url": "http://www.bnews.bg/article/256274-darzhavata_tarsi_kade_sa_milionite_otpusnati_za_vodnata_kriza_v_haskovo", "text": "\n Община Хасково на прицела на контролните органи. Държавата разследва къде са близо 2-та милиона лева, отпуснати преди година и десет месеца за спешно решаване на кризата с урана във питейната вода. \r\n\r\n От април 2017 г. водата от чешмите в Хасково е забранена за пиене и готвене заради уран и алфа активност над нормата. От тогава градът е на водоноски. \r\n\r\n За да реши проблема с хасковската вода, през май 2017-а правителството отпусна на кметството 2 милиона лева, с които по спешност трябваше се построят осем дублиращи кладенеца и два водопровода. Година и десет месеца по-късно са готови само четири кладенеца. \r\n\r\n Един от водопроводите, който трябва да докара чиста вода до Хасково, все още е в строеж. Заради забавянето в кметството започна проверка, разпоредена от премиера. \r\n\r\n „Появиха се много проблеми, свързани с водовземането. Там бих искал да спомена, че това се дължи на ВиК оператора, който дълги години е нямал разрешение от \"Басейнова дирекция\" за водовземане”, обясни кметът на Община Хасково Добри Беливанов. \r\n\r\n „Едното няма нищо общо с другото. И пет разрешителни да имах, при едни нови съоръжения, които се изграждат, се прави нов хидрогеоложки доклад. Включва се новото съоръжение и се издава ново разрешително за водовземане”, коментира от своя страна управителят на ВиК-Хасково инж. Тодор Марков. \r\n\r\n На този фон вече година никой не проверява водата в града. Уранът в хасковската вода влезе и в полезрението на прокуратурата, но разследването не откри виновен. \r\n \n\t\t\t\t\t\t", "date": "2019.02.05", "title": "Държавата търси къде са милионите, отпуснати за водната криза в Хасково "}
{"url": "http://www.bnews.bg/article/256241-stolichna_obshtina_veche_ochakva_grazhdanite_da_vnasyat_mestnite_danatsi_i_taksi", "text": "\n Местните данъци и такси в София вече могат да се внасят, съобщиха от дирекция \"Общински приходи\" на Столична община. Срокът за плащане с 5-процентна отстъпка на данък сгради и данък МПС е 30 април - при условие, че цялата дължима сума се внесе наведнъж. До края на април е крайният срок и за първата вноска на такса битови отпадъци. \r\nАко се плащат налозите на части, сроковете, в които това трябва да се направи са следните: Данък недвижими имоти и данък МПС: 1 юли - първа вноска и 31 октомври - втора вноска. Такса битови отпадъци - четири вноски: 30 април, 1 юли, 30 септември и 2 декември, посочват от Столична община. \r\nПлащането може да се извършва във всеки от 22-та данъчни отдела на Столична община,независимо от адреса на имота или на задълженото лице. Всички каси разполагат и с ПОС устройства за плащане с дебитни или кредитни карти. Друга възможност е по банков път, други финансови институции или през интернет страницата на Столична община https://szp.sofia.bg/OnlineReportWSClient/pages/login.jsf. \r\nПрез тази година по-висок данък сгради ще има само за недвижими имоти в парк Витоша и в курортните зони Банкя и Панчарево, които не са основни жилища за собствениците. Изменението е било въведено с промени в Закона за местните данъци и такси, гласувани от парламента, уточняват от общината. \r\n190 000 са данъчните партиди в Столична община, за които ще бъдат изпратени съобщения за дължимите данъци и такси след 20 февруари 2019 г. Хората, които са се отказали от хартиени съобщения и са предоставили имейл, ще получат информация за местните си данъци и такси на електронната си поща след същата дата. Справки могат да се правят и през интернет страницата на Столична община, ако собственикът има ПИН код, се посочва в съобщението. \r\n \n\t\t\t\t\t\t", "date": "2019.02.05", "title": "Столична община вече очаква гражданите да внасят местните данъци и такси"}
{"url": "http://www.bnews.bg/article/256242-dzhino_zavede_mama_i_gadzheto_na_diskoteka", "text": "\n С две любими жени излезе на дискотека Джино Бианкалана. \r\nПобедителят от „Биг Брадър“ покани майка си Лидия и приятелката си Кристиана Канева на парти в един от най-лъскавите клупове през уикенда. Джино винаги е споделял, че много държи на семейството си и след смъртта на баща му е още по-близък със своята майка, като се опитва да я предпазва и разведрява по всякакъв начин. \r\nЗаради тежката катастрофа, от която все още не се е възстановил напълно, той само седеше на сепарето. За разлика от него, облечена в красива черна рокля, фината Кристина танцуваше на повечето песни, но без да се отделя от любимия си, съвсем близо до него, пише „България Днес“. \r\n \n\t\t\t\t\t\t", "date": "2019.02.05", "title": "Джино заведе мама и гаджето на дискотека"}
{"url": "http://www.bnews.bg/article/256249-kak_elena_yoncheva_smeni_banev_s_banov", "text": "\n \r\nЕлена, ало, Банев съм! Няма грешка в имената и не сме объркали името на Банов с Банев! Общото между двете фамилии се нарича Елена Йончева! \r\n\r\n През 2006 г. се подготвя най-скъпата сватба в съвременната история на България - тази на Николай и Евгения Баневи. Подготвя се и списъкът с гостите, които от най-близкия кръг по интереси. Странно в този списък, а според запознати и гост на сватбата, попада името на Елена Йончева. Кратка справка в медиите сочи, че сред гостите е и друг журналист - Соня Колтуклиева. Публично известен факт е, че по това време Йончева се спряга за жената до министър-председателя, както и че именно през 2006 г. тя става горд собственик на няколко апартамента, вила, магазин и гараж в София за нула лева. \r\n\r\n Странно, случайно или не Йончева, никога не прави репортаж, камо ли журналистическо разследване или документален филм за престъпната приватизация, заради което днес тогавашните младоженци Баневи се намират в следствения арест. Елена Йончева е сляпа и за престъпните заменки, които се извършват по времето на нейния възлюбен министър-председател. \r\n\r\n Йончева е сляпа и глуха и за аферата \"Батко и Братко\", която беше най-яркият пример за кражба от строителство на пътища? Днес Елена не обелва и думичка за Банев, който чрез приватизационните си сделки изхвърли на пътя хиляди бедни и честни социалисти, но за това пък гордо громи Банов? Вероятно, когато Йончева говори за източени 11 милиарда евро има предвид Банев, а не Банов, но вече е ясно, че бедният и ограбен социалист трудно различава Банев от Банов, а Елена ще продължава да громи Банов и гръмовно да мълчи за връзките си с Банев! \r\n  \r\n \n\t\t\t\t\t\t", "date": "2019.02.05", "title": "Как Елена Йончева смени Банев с Банов?"}
{"url": "http://www.bnews.bg/article/256244-mariya_silvestar_kato_lyubo_chuka", "text": "\n С уникална снимка откри старта на новия сезон на „Бригада Нов дом” Мария Силвестър. Водещата, която е част от хитовото шоу пусна култов кадър по повод стартирането му на пролет. Ексцентричната водеща позира в нежен костюм с цветни мотиви. Но на лицето й има работнически очила, а в ръка държи брутален чук—над метър голям, пише „България днес”. \r\nС подобен чук Любо Чука едно време си правеше тренировките. Блъскаше по гума от трактор и други неща … \r\n\r\n \r\n \n\t\t\t\t\t\t", "date": "2019.02.05", "title": "Мария Силвестър като Любо Чука"}
{"url": "http://www.bnews.bg/article/256251-seriya_ot_zemetreseniya_udariha_balkanite", "text": "\n Серия от земетресения разтърсиха Балканите тази сутрин. \r\n\r\n Трус с магнитуд от 5,4 по Рихтер е регистриран в Югозападна Гърция, в близост до Лефкада. Усетен е около 4:30 ч. българско време. \r\n\r\n Около час по-рано земетресение от 3,9 по Рихтер е отчетено в Румъния в сеизимичния район Вранча. \r\n\r\n А друго със сила 4,2 по Рихтер е регистрирано в окръг Малатия, Югоизточна Турция. \r\n\r\n Не се съобщава за пострадали или материални щети, съобщи БТВ. \r\n \n\t\t\t\t\t\t", "date": "2019.02.05", "title": "Серия от земетресения удариха Балканите"}
{"url": "http://www.bnews.bg/article/256254-dartoto_kote_na_bozhinov_s_priz_boginyata_na_vezhdite", "text": "\n Бившата футболна съпруга Биляна Дол се хвали с уникална награда. Половинката на Валери Божинов получи доста нестандартен приз от Сърбия. Биляна, която неведнъж е била подигравана заради дебелото окосмяване над очите си, получи приз за него. Брюнетката показа купа, на която пише „Богинята на веждите”, пише „България днес”. \r\n\r\n Не е ясно дали отличието е похвално, или са връчили наградата на майтап. Брюнетката обаче е толкова доволна от успеха си, че реши да затвори устите на хейтърите веднъж завинаги. \r\n \n\t\t\t\t\t\t", "date": "2019.02.05", "title": "Дъртото коте на Божинов с приз „Богинята на веждите”"}
{"url": "http://www.bnews.bg/article/256253-speshno_zapochva_ukrepvane_na_podpornata_stena_na_reka_chaya", "text": "\n Започва спешното укрепване на пропуканата подпорна стена край река Чая в Катуница. Въпреки че стената е извън регулация, община Садово предприема действия, преди да се откачи и реката да залее селото. \r\n\r\n Община Садово вече е намерила фирма, която ще  се опита да спаси стената от рухване, предаде БТВ. \r\n\r\n Според Иван Васев, управител на фирмата, наета да спаси селото от наводнение, трябва да се действа веднага. \r\n\r\n Възрастните хора вече са преживели подобно наводнение на това място преди 50 години. \r\n\r\n Очаква се още днес в реката да влязат тежки машини. \r\n \n\t\t\t\t\t\t", "date": "2019.02.05", "title": "Спешно започва укрепване на подпорната стена на река Чая"}
{"url": "http://www.bnews.bg/article/256262-geri_malkodanska_ostavi_bebeto", "text": "\n Гери Малкоданска остави бебето и се върна на екран. Тв водещата отново е пред камерите, а скорошното й завръщане съвсем не означава, че не е перфектна майка. Синоптичката на „Нова” сподели, че вече е започнала да захранва бебето и е много щастлива от този факт, пише „България днес”. Именно по тази причина тя може да го повери на грижите на баби и бавачки, за да се върне на работа. \r\nМалкоданска разкри, че много внимава за здравето на малчугана. И държи дори лъжицата на бебето да е изработена изцяло от екоматериали. \r\n \n\t\t\t\t\t\t", "date": "2019.02.05", "title": "Гери Малкоданска остави бебето "}
{"url": "http://www.bnews.bg/article/256232-chernata_zlatka_ne_zaspiva_bez_kanabis", "text": "\n Скандалната плеймейтка обаче не се друса. Не си я представяйте като наркоманка с празен поглед и изсулени дънки. Напротив - силиконката е в по-добра форма от всякога! \r\n\r\n \"За здравето, за красотата на кожата, дори за фигурата едно от най-важните неща е качественият сън\", казва Златка. За зла беда татуираната бургазлийка имала тежки проблеми със съня години наред - за професията на модел и плеймейтка е най-нормалното да се спи през деня и да се обикалят дискотеките по нощите. \r\n\r\n Покрай майчинството Черната Златка опитва да нормализира биологичния часовник и открива тайнствена добавка от индустриален коноп, с която да заспива. За изненада на Злати въпросното чудо е много разпространено на Запад, но не и у нас. След като прочита всичко по темата, решава да опита, защото всички я уверяват, че няма пристрастяване както към \"обикновената\" марихуана. \r\n\r\n Боб Марли, легендарният реге певец и агитатор за свободна употреба на трева, би се гордял с нашата Черна Златка! \r\n\r\n Въобще скандалната сексбомба, която роди от семейния мъж Миро и ту се разделяше, ту се събираше с него, е луднала по здравословния начин на живот. Освен че спортува като луда и не позволява дори едно излишно килце да й се лепне, си променя хранителния режим. \r\n\r\n \"Откакто ви споделих, че спирам месото, преди две седмици, получавам сума запитвания как върви диетата, затова реших да ви разкажа - чувствам се добре, имам много енергия и виждам положителен ефект върху кожата! За да заменя месото, започнах да си приготвям храни, които по-рано не са били част от менюто ми, и това понякога води до подуване на корема, особено варивата!\", признава Златка. Затова се налагало да приема и допълнителни хранителни добавки. \r\n\r\n Не спира и да агитира феновете да събират пластмасови капачки за благотворителна кампания, с която ще могат да се закупят още 2 кувьоза за недоносени бебета. Дали канабисът я прави толкова добра?!, пише \"България Днес\". \r\n \n\t\t\t\t\t\t", "date": "2019.02.05", "title": "Черната Златка не заспива без канабис"}
{"url": "http://www.bnews.bg/article/256248-premierat_svika_izvanredno_saveta_za_sigurnost_i_povtori_reshenieto_na_zaharieva_za_venetsuela", "text": "\n Съветът по сигурността при Министерския съвет проведе извънредно заседание във връзка със ситуацията във Венецуела. Той се председателстваше от министър-председателя Бойко Борисов, като в него участваха вицепремиерът и министър на външните работи Екатерина Захариева, представители на службите за сигурност и на президента на България Румен Радев, съобщиха от пресслужбата на кабинета. \r\n\r\n Съветът излезе с позиция, че България изразява подкрепа за партньорите си в Европейския съюз и международната общност, които признават председателя на Националната асамблея на Боливарска република Венецуела Хуан Гуайдо, като временно изпълняващ функциите на държавен глава, с оглед скорошно провеждане на демократични избори за мирно разрешаване на кризата, предотвратяване на хуманитарна катастрофа, възпиране на по-нататъшна ескалация на напрежението и възможно масово насилие в страната. \r\n\r\n \"Република България изразява своята солидарност към всички граждани на Венецуела, както и към гражданите на държавите членки на Европейския съюз, които живеят там. Това са над 1 милион души, предимно от Испания и Португалия - страни, които са надеждни партньори на България, за което има редица примери, като последният за това е подкрепата им за българската позиция в защита на българските превозвачи и транспортни работници\", се казва още в позицията на Съвета по сигурността. \r\n\r\n Това по-рано съобщи първо  , още преди Съвета по сигурността да е приел документа. \r\n\r\n Документът беше подкрепен от всички членове на Съвета с изключение на представителите на президента. \r\n \n\t\t\t\t\t\t", "date": "2019.02.05", "title": "Премиерът свика извънредно Съвета за сигурност и повтори решението на Захариева за Венецуела"}
{"url": "http://www.bnews.bg/article/256235-sanya_progovori_za_razdyalata_s_niki_nyamashe_treti_mezhdu_nas", "text": "\n „Много неща научих от Ники. Даже не знам дали ще има място да го опиша. Той е много балансиран, много сдържан. Това е нещото, което взех от него“, казва в интервю за „България Днес“ актрисата Саня Борисова. \r\nСлед раздялата двамата са останали с добри чувства един към друг. Тя не крие, че отношенията им при раздялата не са били съвсем дипломатични, но категорично отрича да е имало трети човек между тях, който да е причина да се разделят. \r\n„Още не съм сигурна, че съм готова за нова връзка. Други са приоритетите ми на този етап. По скоро съм в период, в който искам да опозная себе си, а не толкова да се видя във връзка, в която отново да се загубя. Сега съм отворена за роли и пиша сценарий за сериал в интернет. Фантастика е, има и бойни елементи, тъй като тренирам тай чи от година и половина. Самите тренировки ме вдъхновиха за сериала“, разкрива актрисата. \r\nДобрата си форма Саня поддържа с медитация. Не яде месо от четири години, ограничава млечните продукти и спазва постите. \r\n \n\t\t\t\t\t\t", "date": "2019.02.05", "title": "Саня проговори за раздялата с Ники: Нямаше трети между нас!"}
{"url": "http://www.bnews.bg/article/256238-shte_se_preboryat_li_za_istoricheskite_fakti_v_komisiyata_balgariya_makedoniya", "text": "\n Комисията между Българи и Македония по исторически и образователни въпроси провежда заседание в Скопие на 19 и 20 февруари, на което ще се обърне внимание на съвместното общо отбелязване и честване на личности и събития от нашата обща история, които да бъдат наистина обединяващи, коментира пред БТВ представителят на комисията проф. Ангел Димитров. \r\n\r\n Според него, на тази среща ще си проличи дали посещението на Зоран Заев в София е политически знак на благодарност към България и опит за сътрудничество по пътя на сближението. \r\n\r\n \"Това, че Гоце Делчев е българин, че е част от нашата емоционална привързаност към борбите в Македония, някогашните националноосвободителни борби, това не отнема правото на Република Македония да го почитат и като свой герой. Това не е предаване на личносттана Гоце Делчев\", обясни професорът. \r\n\r\n \"За цар Самуил с македонските колеги стигнахме до заключението, че той е представител на българската владетелска традиция, но големият проблем за колегите беше да признаят, че самата държава е българска\", добави той. \r\n\r\n Професор Димитров коментира, че \"те много искаха да бъде една имагинерна държава, в която живеят много народности, така че да не се слага национален знак. Това обаче е само опит да се излезе от признаването на исторически факти, но не е успешен\". \r\n\r\n Първото заседание на смесената комисия на учени от България и Македония се проведе нa 3 юли 2018 г. Съвместната мултидисциплинарна експертна комисия по историческите и образователните въпроси бе създадена по силата на Договора за приятелство, добросъседство и сътрудничество между двете страни. \r\n\r\n По повод подписаното споразумение между Гърция и Македония професорът коментира, че при нас проблемът е, че има фундаментално разминаване в интерпретацията на миналото, докато за Гърция историците в Македония лесно могат да се откажат от едни непрофесионални претенции към античността. \r\n\r\n Гърция не е ментора на всичко, което се случва на Балканите, обясни проф. Ангел Димитров. \r\n\r\n Припомняме, Споразумението предвижда промяна на името на македонската държава на Република Северна Македония. С този акт се слага край на 28-годишен спор на Балканите между двете държави. Гръцкият премиер Алексис Ципрас изрази задоволството си и обяви, че се е родила Северна Македония. \r\n\r\n Гръцката опозиция се закани да блокира присъединяването на Македония към ЕС. Брюксел съобщи, че Северна Македония и Гърция са дали пример на цяла Европа за помирение. \r\n\r\n Генералният секретар на НАТО Йенс Столтенберг приветства ратифициранетона Преспанското споразумение. Премиерът на Северна Македония Зоран Заев обяви историческа победа. Македония ратифицира споразумението на 11 януари.  \r\n\r\n Споразумението бе подписано край граничното Преспанско езеро от премиера на Гърция Алексис Ципрас и македонския министър-председател Зоран Заев на 17 юни 2018 г. \r\n \n\t\t\t\t\t\t", "date": "2019.02.05", "title": "Ще се преборят ли за историческите факти в комисията България-Македония?"}
{"url": "http://www.bnews.bg/article/256236-gastrol_na_varnenskiya_dramatichen_teatar_stoyan_bachvarov_v_sofiya_programa", "text": "\n И през 2019-а Варненският драматичен театър при Tеатрално-музикален продуцентски център Варна по традиция гостува в началото на годината в София с най-новите си постановки. \r\n\r\n Столичани ще могат да видят през февруари и март на различни сцени петте най-нови варненски заглавия: „Драконът“ с 3 представления на 11 и 12 февруари, 19.00; 12 февруари, 16.00, Театър „София“, Изборът на Марта“ с 2 представления на 13 и 14 февруари, 19.00, Театър „Българска армия“,  „Приключения опасни със герои сладкогласни“ на  15 февруари, 14.00 и 19.00, Театър „Театро“,  „Магьосническо езеро“ 2 представления на 16 март, 17.00 и 20.00, Учебен театър „НАТФИЗ“ и „Телефонът на мъртвеца“ с 2 представления на 17 март, 17.00 и 20.00, Театър „Крикор Азарян“, НДК. \r\n\r\n Различни като жанр и режисьорски прочит, те свидетелстват за интересните творчески търсения и естетически постижения на една от водещите театрални трупи в България. \r\n\r\n Билети в мрежата на EVENTIM.BG и на съответните театрални каси. \r\n \n\t\t\t\t\t\t", "date": "2019.02.05", "title": "Гастрол на  Варненския драматичен театър „Стоян Бъчваров“ в София (Програма)"}
{"url": "http://www.bnews.bg/article/256233-16_sa_ranenite_pri_zhestokiya_sblasak_na_struma", "text": "\n 16 са пострадалите в тежката верижна катастрофа на магистрала „Струма“. \r\n\r\n Старши комисар Николай Хаджиев, директор на Областна дирекция на МВР-Благоевград уточни, че те са настанени в болниците в Сандански, Петрич и Благоевград. Все още обаче не е ясно какво е състоянието им. \r\n\r\n Според местни медии излезе информация, че има втори загинал. Говорителят на ОДМВР - Благоевград Йорданка Шаркова обаче посочи, че за момента няма данни за втори загинал.  \r\n\r\n Сблъсъкът е бил между над 30 автомобила. \r\n\r\n По първоначални данни причина за катастрофата е гъстата мъгла. \r\n \n\t\t\t\t\t\t", "date": "2019.02.05", "title": "16 са ранените при жестокия сблъсък на \"Струма\""}
{"url": "http://www.bnews.bg/article/256229-arestuvaha_zhena_za_pozhara_v_parizh", "text": "\n Жена е била арестувана заради смъртоносния пожар, който убил 8 човека в Париж. От полицията съобщиха, че работят по възможността за умишлен палеж, предаде БГНЕС. \r\n\r\n Парижкият прокурор Реми Ейтс заяви, че жена, живееща в заможния 16 район, е била задържана от полицията. Полицията е повдигнала обвинение за умишлен палеж. \r\n\r\n Припомняме, че инцидентът се е случил в 1:00 часа през нощта в 8-етажна сграда.  \r\n \n\t\t\t\t\t\t", "date": "2019.02.05", "title": "Арестуваха жена за пожара в Париж"}
{"url": "http://www.bnews.bg/article/256237-spetsaktsiya_v_burgas_aresti_v_sablekalni_za_prestapni_deyaniya", "text": "\n Вместо с ролери и скейтборд от парка с най-атрактивните спортове в бургаския жк \"Изгрев\" бяха изведени в 09:30 часа няколко човека, за които смята, че принадлежат към група, занимаваща се с престъпни деяния.  \r\n\r\n По информация на Флагман.бг скейт паркът в комплекса е бил наблюдаван от цивилни полицаи още от 08:30 часа. Заподозрените са извадени от съблекалните. \r\n\r\n Градът осъмна скован от масирана полицейска акция. Гражданите в този район обикновено са свидетели на изключително високо спортно майсторство за напреднали скейтъри и ролеристи. Обикновено тренировките им почват от 08:30 часа, днес заради приятното запролетено време е имало хора още от 08:00 часа.  \r\nСпоред \"24 часа\" сатава дума за кражби, извършвани на територията на града, а арестгуваниет са 4 души, като е възможно бройката им да нарасне. \r\n  \r\n \n\t\t\t\t\t\t", "date": "2019.02.05", "title": "Спецакция в Бургас! Арести в съблекални за престъпни деяния!"}
{"url": "http://www.bnews.bg/article/256239-tsska_s_novo_popalnenie_ot_ruanda", "text": "\n ЦСКА е близо до привличането на първо зимно попълнение. На стадион \"Българска армия\" ще играе левият защитник от Руанда Емануел Иманишимве, твърди местното издание The New Times. \r\n\r\n Според информацията, 24-годишният футболист на \"Кигали\" ще подпише за два сезона. Очаква се той да пристигне в България днес следобед, след което да бъде представен официално. С основна заслуга за привличането на руандиеца е главният консултант на ЦСКА Люпко Петрович, който работи в африканската страна през 2016 година. \r\n\r\n \"Червените\" имат проблеми на поста ляв защитник, след като преди няколко дни бразилецът Жеферсон получи поредна контузия. \r\n \n\t\t\t\t\t\t", "date": "2019.02.05", "title": "ЦСКА с ново попълнение от Руанда"}
{"url": "http://www.bnews.bg/article/256196-rushi_vidinliev_ima_problemi_sas_saprugata_si", "text": "\n Милионерският наследник и музикална звезда от недалечното минало - Руши Видинлиев, вече е баща на две деца, но животът му изобщо не е толкова подреден, колкото изглежда на пръв поглед. Поп изпълнителят отдавна се скри от светлините на прожекторите, а за интимният му свят не се знае много. Говори се, че ексцентричният певец умишлено странял от светската суета заради проблемите на съпругата му – топмоделът Таня Илиева. \r\nПрез 2016 г. семейството се сдоби с първа рожба, а преди 4 месеца на бял свят се появи и втората им дъщеря, която кръстиха на майката на Руши – Лора Виденлиева. Таня отдавна страдала от честа смяна на настроенията и разклатени нерви, но след второто раждане проблемът се задълбочил. Отлично осведомени източници издават пред „Уикенд”, че манекенката изпаднала в тежка следродилна депресия, която рефлектирала емоционално и върху мъжа й. Видинлиев бил силно загрижен за психичното здраве на половинката си и се чудел как да й помогне в преодоляването на кризата. \r\nВсичко започнало малко след появата на второто дете. Първоначално Илиева получила проблеми със съня, вследствие на които се появила силна тревожност. Манекенката развила натрапчиви мисли, че не се грижи добре за бебето, че се проваля като майка и жена, а според специалистите това са първите признаци на клинична депресия. Вместо да лети на крилете на щастието, Таня не искала да се доближава до новороденото от страх, че може да му навреди. Заради засиленото безпокойство тя отслабнала драстично и се затворила в себе си. Отблъсквала дори Руши, който правел всичко възможно да я вдигне на крака. Под неговия натиск Таня Илиева се съгласила да се консултира със специалист, който й предложил терапия, съобразена с индивидуалното й състояние. \r\nСпоред здравните експерти следродилната депресия изобщо не е безобидна и в някои случаи може да доведе до сериозни емоционални травми у майката. Обикновено близките хора и приятелите са първите, които разпознават симптомите, а подкрепата им е много важна в такива случаи. За щастие Таня имала опората на своята любим, с когото са заедно и в добро, и в лошо повече от 10 години. През всичкото това време младите родители многократно се събираха и разделяха, но в крайна сметка преодоляха различията си и създадоха семейство. Двойката живя за кратко в Ню Йорк, където Видинлиев следваше режисура, а Илиева покоряваше модните подиуми, а после се завърна в България. \r\nПреди 5 години из светските среди плъзнаха слухове, че влюбените най-накрая са узаконили връзката си и са се венчали в Италия в тесен семеен кръг. Според клюките пeвeцът ce oжeнил зa ĸpacивaтa си приятелка нa тайна церемония с ограничен брой гости. Сред тях били майката на Руши – милионерката Лора Виденлиева, и митичният му баща Метин. \r\nЗапознати издават, че след това Руши и Таня се завърнали в България, където и до днес живеят далеч от светлините на прожекторите. Макар че се установили в родината, те често пътували до Италия и до ЮАР, където от години живее Лора Виденлиева. Заможната вдовица на Владимир Грашнов разполага с огромно имение в африканската държава и приветствала с отворени обятия сина си и снаха си. Фамилията има и просторна къща в курортното градче Стреза на езерото Маджоре в Италия, за която се носят какви ли не легенди. Говори се, че имотът е на стойност близо 7 милиона евро и разполага с 8 спални, 4 гаража и божествена тераса с невероятен изглед. Въпреки че имаше възможност да роди зад граница, Таня избра да даде живот на децата си в България. Разбира се, и двата пъти тя предпочете частна болница, защото там я обгрижвали максимално и се радвала на луксозна обстановка. В крайна сметка обаче, дори парите на мъжа й не успяха да я спасят от депресията, с която все още се бори. \r\n \n\t\t\t\t\t\t", "date": "2019.02.05", "title": "Руши Видинлиев има проблеми със съпругата си"}
{"url": "http://www.bnews.bg/article/256240-tsv_tsv_may_zamestva_karakachanov_sasht_dovolni_ot_borisov_tsvetanov_i_parlamenta_za_f_16", "text": "\n Цветан Цветанов проведе среща със заместник-помощник държавния секретар на САЩ за Югоизточна Европа Матю Бойс. Двамата са доволни от скорошната си среща в София през декември 2018 г., информират от пресцентъра на ГЕРБ. \r\n\r\n Днес са обсъдени въпроси на двустранното сътрудничество - средата за сигурност в региона, евроатлантическите перспективи пред някои от балканските държави, както и възможностите за разширяване на сътрудничеството в политико-военната област. \r\n\r\n Именно в този аспект, американската страна изрази удовлетворение от наскорошното решение на Народното събрание за предоставяне на мандат на българското правителство за започване на преговори с американската държава за закупуване на изтребителите Ф-16, обясняват от партията. \r\n\r\n От американска страна е препотвърдена високата оценка за българския парламент, изразил подкрепа към Министерския съвет на Република България и Работната група по избора на изтребител, препоръчала започването на преговори за закупуване на Ф-16 за нуждите българските ВВС. \r\n\r\n България би закупила най-висок клас самолет, гарантиращ геополитическата стратегическа визия на страната през следващите десетилетия. Помощник-държавният секретар Матю Бойс изрази благодарност и подкрепа за правителството и лично на премиера Бойко Борисов в тази насока и изказа благодарност на Цветан Цветанов за активната му парламентарна дейност. \r\n\r\n В разговора са обсъдени и регионални аспекти на сигурността през призмата на реалните и потенциални асиметрични заплахи за региона от страна на трети държави. \r\n\r\n Приносът на Българското председателство на Съвета на ЕС през първата половина на 2018 г. по отношение на Западните Балкани е високо оценен. \r\n\r\n Именно евроатлантическата ориентация на държавите от региона е гаранция за просперитет и устойчиво демократично развитие. \r\n\r\n В тази връзка е приветствано придвижването на Македония към НАТО, както и цялостния контекст на българо-македонските двустранни отношения. Обсъдени са и въпроси на сигурността и многостранните отношения и в Черноморския регион. \r\n\r\n   \r\n \n\t\t\t\t\t\t", "date": "2019.02.05", "title": "Цв.Цв. май замества Каракачанов? САЩ доволни от Борисов, Цветанов и парламента за F-16"}
{"url": "http://www.bnews.bg/article/256222-da_sa_obratno_na_prezidenta_mvnr_priznava_huan_guaydo_za_vremenen_darzhaven_glava_na_venetsuela", "text": "\n Министерството на външните работи на Република България е убедено, че венецуелският народ трябва да получи правото сам да определи своето бъдеще, основано на принципите на демократичната и правовата държава. \r\n\r\n По официални данни Венецуела са напуснали вече около 4 млн. души. Инфлацията е на път да достигне 1,7 милиона процента. Липсват хранителни стоки, лекарства, питейна вода - страната е изправена пред огромна хуманитарна криза. \r\n\r\n На 26 януари 2019 г. ЕС, включително България, призова за спешно провеждане на свободни, прозрачни и честни президентски избори във Венецуела. Държавите-членки посочиха, че ако не бъде обявено организирането на нови избори, в рамките на следващите дни, ще предприемат действия, включително по въпроса за признаване на ръководството на страната в съответствие с член 233 от Конституцията на Венецуела. \r\n\r\n В резолюция, приета с 439 гласа „за“, срещу 104 гласа „против“ и 88 „въздържал се“, Европейският парламент заяви пълната си подкрепа за Националното събрание като единствения легитимен демократичен орган на Венецуела и призна Хуан Гуайдо като легитимен временен президент в съответствие с венецуелската конституция. \r\n\r\n Николас Мадуро, който през 2018 г. бе избран на вот, обявен за нелегитимен от ЕС, САЩ, Аржентина, Бразилия, Канада, Колумбия и други латиноамерикански държави, вече съобщи, че няма да се съобрази с призива за организиране на нови и прозрачни президентски избори. \r\n\r\n Вярваме, че г-н Хуан Гуайдо, председател на Националното събрание, като изпълняващ функциите временен президент на Венецуела, ще насрочи провеждането на свободни, честни и демократични президентски избори в съответствие с конституцията. МВнР е инициирало съгласувателна процедура за проект на решение, с което да се подкрепи преходът към демократично управление във Венецуела, основан на върховенството на правото и зачитането на човешките права, съобщиха от МВнР. \r\n\r\n Припомняме, че вчера президентът Румен Радев призова  \r\n\r\n \"Считам, че България трябва да се въздържи от подкрепа на предложената европейска позиция\", обяви той в изявление, цитирано от \"Фокус\", след като редица европейски държави днес признаха опозиционера Хуан Гуайдо за временен президент. \r\n \n\t\t\t\t\t\t", "date": "2019.02.05", "title": "Да са обратно на президента: МВнР признава Хуан Гуайдо за временен държавен глава на Венецуела"}
{"url": "http://www.bnews.bg/article/256225-farmatsevtite_protestirat_s_zhalti_zhiletki_sreshtu_nova_naredba", "text": "\n Фармацевтите ще работят днес с жълти жилетки в знак на протест. Причината за недоволството, нова европейска наредба, която влиза в сила от 9-ти февруари. За да я изпълнят, аптекарите ще трябва да направят големи инвестиции за нов софтуер. \r\n\r\n Идеята е да се регистрира всяка продажба, като така до пациентите ще достигат лекарства, които не се фалшиви. \r\n\r\n „Стартираме национални протестни действия в цялата страна постепенно. С жълти жилетки сме, за да привлечем внимание, има много проблеми, които се събраха с течение на времето и дойде вече крайният момент”, обясни фармацевтът Антон Вълев. \r\n\r\n Няма наредба, нямаме яснота какво ще се случва. Има един делегиран регламент, но няма наредба. Чакаме да видим какво ще стане, очакваме отговор от институциите, обясни и негов колега. \r\n\r\n По думите им фармацевтите трябва сами да си купят софтуер и да извършат верификация безплатно, на практика за да защитят интереса на големите фармацевтични компании, съобщи БТВ. \r\n\r\n Притесненията на фармацевтите са, че няма да се справят с такава инвестиция. От Здравното министерство увериха, че ще има 6 месица период на адаптация, в който аптеките няма да бъдат глобявани. \r\n \n\t\t\t\t\t\t", "date": "2019.02.05", "title": "Фармацевтите протестират с жълти жилетки срещу нова наредба"}
{"url": "http://www.bnews.bg/article/256223-bryuksel_kategorichno_nyama_da_predogovaryame_sdelkata_za_brekzit", "text": "\n \r\nБрюксел няма намерение да предоговаря сделката за Брекзит. Това потвърди главният преговарящ на ЕС Мишел Барние след разговори с холандския премиер Марк Рюте. Според Барние, всички все още спорни въпроси могат да се решат след като Лондон напусне Общността. Това важи и за границата с Ирландия, допълни Барние.   \r\n\r\n Европейският съюз е склонен да поднови преговорите с Лондон за Брекзит, но остава непреклонен по въпроса за предпазния механизъм за Ирландия. Това твърдят британски депутати, които са разговаряли с представители на ЕС. \r\n\r\n Брюксел сигнализира, че ще склони да подпише протокол към споразумението, който ще обвърже правно обещанията на председателя на Европейския съвет Доналд Туск и председателя на Европейската комисия Жан-Клод Юнкер в писмото им до британския премиер Тереза Мей. ЕС обаче не е готов да поеме ангажимент за ограничаване на предпазния механизъм, съобщи БНР. \r\n\r\n Очаква се днес британският премиер Тереза Мей да произнесе реч за Брекзит в Северна Ирландия, до границата с Република Ирландия. Официално Великобритания трябва да напусне ЕС на 29 март, но това изглежда все по-трудно. \r\n  \r\n \n\t\t\t\t\t\t", "date": "2019.02.05", "title": "Брюксел категорично: Няма да предоговаряме сделката за Брекзит"}
{"url": "http://www.bnews.bg/article/256220-tezhka_verizhna_katastrofa_na_struma_ima_zhertva", "text": "\n Тежка катастрофа е станала тази сутрин край Сандански в района на Дамяница. Инцидентът е станал на автомагистрала \"Струма\" в платното към София, а причината е много гъстата мъгла, която пречи на видимостта. \r\n\r\n В катастрофата са се нанизали над 25 коли, предава Струма.ком. По предварителни данни има много пострадали, съобщава БГНЕС. \r\n\r\n Има жертва и жена с откъснати крака. Според Струма.бг има много заклещени в ламарините на катастрофиралите коли хора. Към мястото на инцидента пътуват линейки и пожарни от цялата област.  Има закъсали ТИР-ове, движението е спряно.  \r\n\r\n Правят се опити да бъдат извадени хора от смачканите коли. Според първоначална информация човек се е опитвал да спре движението, но е бил блъснат от автомобил, предаде Нова тв. \r\n\r\n Към мястото на инцидента пътуват линейки и пожарни от цялата област. \r\n\r\n   \r\n \n\t\t\t\t\t\t", "date": "2019.02.05", "title": "Тежка верижна катастрофа на \"Струма\"! Има жертва!"}
{"url": "http://www.bnews.bg/article/256230-kotseto_bi_shuta_na_paynera", "text": "\n Голяма промяна в професионален план настъпва за фолкпевеца Константин. Той е решил да поеме по нов път и само времето ще покаже дали крайните действия, които предприема, ще бъдат за добро или лошо.  \r\n\r\n Чаровният изпълнител се разделя с издателите си от \"Пайнер\". Новите си проекти ще продуцира сам, а феновете му ще могат да ги гледат в конкурентната на димитровградската телевизия. От 2 години Коцето няма договор с голямата музикална компания, но продължаваше да работи както досега.  \r\n\r\n Вече му писнало да му се налага отгоре кога и къде ще пее, какви песни да прави и кога да ги издава, къде да се появява и къде не. От няколко години той развива успешно странични бизнеси и пеенето му е просто хоби. Иска да ходи по участия, когато му е на сърце и душа пожелае. И вече ще прави точно това. \r\n\r\n Предвид обтегнатите отношения между Константин и инж. Митко Димитров, стана ясно и отсъствието му от концерта по случай 17 години телевизия \"Планета\" в зала \"Арена Армеец\" в началото на декември. Още тогава нещата са вървели към раздяла. Коцето има вече поети участия от фирмата до юни месец, които ще си изпълни съгласно предварителните уговорки, след което преминава към самопродуциращите се изпълнители. \r\n\r\n Носи се слух, че даже възнамерявал да основе нова музикална компания и да продуцира млади таланти. Тепърва предстои да видим докъде ще се развие тази негова идея и дали ще задържи позициите си във фолка без сериозния гръб на Митко Димитров. \r\n\r\n С напускането му от \"Пайнер\" връхлита друг въпрос - какво ще се случи с дискотеката му в Студентски град и влошените отношения с боса на компанията ще окажат ли влияние на програмата за участия на изпълнители в неговия клуб. Напълно е възможно \"Пайнер\" да спре звездите си от изяви в клуба на Константин. \r\n \n\t\t\t\t\t\t", "date": "2019.02.05", "title": "Коцето би шута на Пайнера"}
{"url": "http://www.bnews.bg/article/256227-zapochna_godinata_na_zemniya_gligan_kakvo_ni_ochakva", "text": "\n На 5 февруари настъпи Китайската нова година, която ще премине под знака на Земния глиган, който ще властва до 24 януари 2020 година. Глиганът завършва 12-годишния цикъл и неговата задача подтиква към обобщение, разрешаване на конфликти и установяване на отношения, които достойно могат да завършат дългата житейска поредица. \r\nОсновната черта на родените в годината на Глигана е чистосърдечността. Представителите на този знак са толерантни, честни, отзивчиви и силни по дух хора. Това са хора, на които може да се доверите. Самите те са наивни, което също ги прави много доверчиви. Искрени и почтени, родените под този знак никога няма да ви предадат. Добри компаньони и забавни партньори, с тях никога не е скучно. \r\nОчаква се 2019-та да е година, изпълнена с щастие за повечето зодиакални знаци. Хората ще намират много време и поводи да се веселят и изобщо да се разтоварват. Гoдинaтa нa Земния глиган e пoд знaĸa нa ĸъcмeтa! Cтpaxoтeн пepиoд зa пeчeлeнe нa пapи и зa инвecтиpaнe! \r\n2019-a щe бъдe изпълнeн c paдocтни мигoвe, пpиятeлcтвo и любoв ĸъм вcичĸи зoдиaĸaлни знaци, зaщoтo Глиганът пpивличa ycпexитe във вcичĸи cфepи нa живoтa, информира Дарик. \r\nТова обаче не означава, че можете да мързелувате. Точно обратното: старайте се и трудът ви ще бъде възнаграден. \r\nОсвен определено животно, всяка година според Китайския хороскоп е покровителствена от определен елемент в Ин или Ян форма. 2019-та ще премине под елемента Земя в неговата Ин форма. \r\n\r\n Елементът Ин помага за стабилизирането и внасянето на баланс в различните му варианти. \r\n2019-а година е подходяща да спестявате. Дори сумите, които отделяте, да са минимални, в края на годината ще видите как капка по капка сте събрали доста средства. \r\nВ любовен план годината на Земния глиган предвещава повече успех на краткосрочните връзки, които обаче ще са изпълнени с много страст и силни емоции. \r\n\r\n   \r\n \n\t\t\t\t\t\t", "date": "2019.02.05", "title": "Започна годината на Земния глиган, какво ни очаква?"}
{"url": "http://www.bnews.bg/article/256234-oon_predupredi_severna_koreya_ne_e_spryala_yadrenata_si_programa", "text": "\n Северна Корея не е спряла изпълнението на ядрената и ракетната си програма и се опитва да ги направи неуязвими от евентуални военни удари, гласи поверителен доклад на инспектори на ООН за санкциите, цитиран от Ройтерс. \r\nДокладът е подготвен за Комитета по санкциите към Съвета за сигурност и агенция Ройтерс се е запознала със съдържанието му. Документът е внесен преди очакваната втора среща по-късно този месец на президента на САЩ Доналд Тръмп със севернокорейския лидер Ким Чен-ун. След първата им среща през юни 2018 г. Ким обеща да работи за премахване на ядрените оръжия на Северна Корея, а Тръмп се похвали, че е постигнал \"огромен напредък\" със Северна Корея. \r\nИнспекторите посочват в доклада, че Пхенян \"използва цивилни съоръжения, включително летища, за сглобяване и изпробване на балистични ракети с цел да предотврати поразяващи удари срещу малък брой идентифицирани обекти за производство и сглобяване на ракети и ядрени оръжия\". Инспекторите са намерили доказателства за \"трайна тенденция от страна на КНДР да разпръсва обектите за сглобяване, складиране и изпитания\".  \r\nТя продължава да нарушава резолюциите на Съвета за сигурност с трансфери от кораб на кораб на петролни продукти и въглища. Тези нарушения правят неефективни санкциите на ООН, констатират инспекторите. Те посочват като пример еднократен трансфер на 57 600 барела забранен от санкциите петролен продукт на стойност над 5,7 милиона долара. \r\nВ доклада Северна Корея е обвинена също, че нарушава оръжейното ембарго на ООН и се опитва да продава широка гама военна техника на въоръжени групи и правителства в Близкия изток и Африка, както и леки и малки оръжия на Либия, Судан и бунтовниците хуси в Йемен. \r\n\r\n \r\nИнспекторите на ООН отбелязват също, че КНДР заобикаля финансовите санкции, като използва кибератаки за трансфери на пари и криптовалути. \r\nНа Северна Корея е наложена забрана да внася луксозни стоки. Затова инспекторите разследват появата на относително нова лимузина Ролс-Ройс Фантом в Пхенян миналия октомври, добавя Ройтерс.  \r\n \n\t\t\t\t\t\t", "date": "2019.02.05", "title": "ООН предупреди: Северна Корея не е спряла ядрената си програма!"}
{"url": "http://www.bnews.bg/article/256228-poslanik_ema_hopkins_iskame_da_chuem_ot_balgarskoto_pravitelstvo_kakvi_shte_badat_pravata_na_britanskite_grazhdani_v_balgariya_sled_brekzit", "text": "\n \"Искаме да чуем от българското правителство какви ще бъдат правата на британските граждани, които живеят тук, след Брекзит.\" \r\n\r\n Това заяви посланикът на Великобритания у нас Ема Хопкинс в сутрешния блок на Би Ти Ви. \r\n\r\n \"В момента преговаряме с българското правителство за това какво ще се случи с българските граждани във Великобритания и с нашите граждани в България\", обясни Ема Хопкинс. \r\n\r\n Тя потвърди, че Лондон вече е взел решението да си тръгне от Европейския съюз, но правителството на Тереза Мей иска да си тръгнат със споразумение.  \r\n\r\n \"Надяваме се, че ще излезем със споразумение, затова работим усилено. Трябва да предвидим много подробно какво ще се случи, ако не постигнем споразумение. Ние сме страна, която през последните години преживея доста разделения, но имаме традиции в решаването на проблемите\", отбеляза още посланикът. \r\n\r\n По думите ѝ, ако не се стигне до споразумение, ще трябва на национално равнище да се обсъждат всички въпроси, ще има двустранни преговори. \r\n\r\n \"След 29 март може да продължите да бъдете във Великобритания, ако вече сте там. Ако искате да отидете там, ще имате право на престой от три месеца, ако искате да работите и да заведете семейството си, трябва да подадете молба за това. Всеки случай ще се решава отделно през преходния период до края на 2020 г.\", уточни Ема Хопкинс. \r\n\r\n „В момента, в сценария който имаме, гарантираме, че всички които са били в Англия преди 29 март, ще имат същите права, както и сега и няма да има значение дали си живели повече или по-малко от 5 години”, допълни още тя. \r\n\r\n „Ние не искаме да разрушаваме нито бизнес, нито личните планове. Това е примерен период, а иначе всеки случай ще се решава лично. От 2021 година ще важат нови правила, ако човек реши да остане – това ще зависи доколко той е полезен за държавата и обществото там”, допълни Хопкинс. \r\n \n\t\t\t\t\t\t", "date": "2019.02.05", "title": "Посланик Ема Хопкинс: Искаме да чуем от българското правителство какви ще бъдат правата на британските граждани в България след Брекзит"}
{"url": "http://www.bnews.bg/article/256221-vremeto_se_razvalya_do_kraya_na_sedmitsata_ni_ochakva", "text": "\n През нощта облачността бе значителна. Днес над Южна България облачността ще се разкъса и намалее до слънчево, но по-късно вечерта от юг отново ще се увеличи. Това съобщи дежурният синоптик Боряна Маркова от НИМХ, цитирана от Фокус.  \r\n\r\n В Дунавската равнина ще се задържи с ниска слоеста облачност или мъгла, и на отделни места ще преръми. Ще духа слаб, в източните райони до умерен североизточен вятър. Минималните температури ще са между 1° и 6°, в крайните югоизточни райони до 8°. Максималните температури ще са между 10° и 15°, в Северна България ще останат по-ниски – между 6° и 9°.  \r\n\r\n По Черноморието облачността ще е по-често значителна, на места временно ще намалее до предимно слънчево. Ще духа до умерен североизточен вятър. Максималните температури ще се между 8° и 13°. Температурата на морската вода е около 7°. Вълнението на морето ще бъде 2-3 бала. В планините ще има разкъсана облачност, по-значителна по старопланинското било и Предбалкана. \r\n\r\n След обяд от юг над масивите от Южна България облачността отново ще се увеличи. На отделни места, главно в западната част на Стара планина ще има слаби превалявания от сняг, под 1400 метра от дъжд. Ще духа до умерен вятър от изток-югоизток. Максимална температура на 1200 метра около 9°, на 2000 метра – около 2°. Атмосферното налягане е малко по-високо от средното за месеца, по-късно през деня ще започне бавно да се понижава. В сряда превалявания от дъжд ще има в по-голямата част от страната, на повече места и повече като количество - в Южна България. \r\n\r\n В планините над 1200 метра ще вали сняг, но със усилване на вятъра от север-североизток и рязко понижение на температурите по-късно през деня в сряда в Предбалкана и по високите котловинни полета на Западна България дъждът ще премине в сняг.  \r\n\r\n В четвъртък и петък от североизток застудяването ще продължи. Още през първия ден в много райони от Северна България дъждът ще премине в сняг, а с понижението на температурите и в Южна България привечер и през нощта срещу петък дъждът ще се примеси със сняг.  В петък превалявания ще има на места в източните райони – в Странджа-Сакар от сняг, по Черноморието – от дъжд и сняг. Значителни валежи не се очакват. Вятърът ще отслабне. \r\n  \r\n \n\t\t\t\t\t\t", "date": "2019.02.05", "title": "Времето се разваля, до края на седмицата ни очаква..."}
{"url": "http://www.bnews.bg/article/256226-vizhte_v_koi_oblasti_otmenyat_gripnata_emidetsiya", "text": "\n В още 10 области на страната от днес се отменят грипната епидемия: София-град, Кюстендил, Шумен, Видин, Плевен, Добрич, Сливен, Варна, Велико Търново и Смолян, с изключение на община Мадан, където за лечебните и детски заведения остават в сила въведените противоепидемични мерки. \r\n\r\n От вчера РЗИ-Русе също отмени грипната епидемия и противоепидемичните мерки на територията на областта. \r\n\r\n Единствено РЗИ-Монтана удължи срока на епидемията до 8 февруари 2019 г. заради продължаващото покачване на броя на случаите на заболявания от грип и ОРЗ, предаде Канал 3. \r\n\r\n Учебните занятия там се преустановяват за периода от 5 февруари 2019 г. до 8 февруари 2019 г. включително.  \r\n  \r\n \n\t\t\t\t\t\t", "date": "2019.02.05", "title": "Вижте в кои области отменят грипната емидеция!"}
{"url": "http://www.bnews.bg/article/256224-romi_s_telk_v_yambol_zdravi_i_pravi_rabotyat_v_stroitelstvoto_ili_sa_na_gurbet", "text": "\n Хора, които получават инвалидна пенсия заради тежки увреждания, всъщност работят в строителството или са избягали на гурбет. В ромската махала в Ямбол на всяка улица, през две-три къщи, живеят хора с ТЕЛК, показва репортаж на bTV. \r\n\r\n Репортер тръгва по адресите и търси болни с висока степен на инвалидност. Една от тях е Вяра Янкова. Според експертното решение от ТЕЛК жената е след тежък инфаркт и се движи трудно. \r\n\r\n Янкова, инвалид с ТЕЛК, обаче сама признава, че \"няма такива работи\". \r\n\r\n \"Здрава съм напълно \", категорична е Вяра, която за ТЕЛК жената е инвалид от септември миналата година, но тя твърди, че не знае. \r\n\r\n \"Не, няма такива работи, може би грешна информация ви дадоха ... Здрава-права съм, 10 години съм работила, заради сина си останах да гледам децата, иначе още щях да работя\", казва още Вяра. \r\n\r\n На съседната улица търсим друга жена с ТЕЛК -75% инвалид след мозъчен инфаркт, както е записано в експертно решение от април 2018 година. Според съпруга й обаче тя работи в чужбина. Заминала е за Германия преди една година. \r\n\r\n Питаме какво работи в Германия жена, която според ТЕЛК куца с единия крак и върви с бастун. Въпросът се оказва неудобен и мъжът забравя, че я познава. \r\n\r\n Най-зле според експертиза от ТЕЛК е 55-годишен мъж на следващия адрес. В решението е записано, че освен с бастун се движи и с придружител дори на къси разстояния. Посреща ни жена му. \r\n\r\n През март миналата година ТЕЛК комисията му дава 95 % инвалидност отново с диагноза мозъчен инфаркт. Жена му разказва, че е строител и дори в къщи не оставал без работа. \r\n\r\n Общото между всички случаи е не само диагнозата, но и мястото, от което излизат решенията-болница \"Свети Пантелеймон \" в Ямбол. Председател на ТЕЛК комисията е неврологът д-р Радостин Иванов, чиито подпис стои под спорните документи. На въпрос как хора с 75% и 95% ТЕЛК работят по строежите или в чужбина, той отговаря: \r\n\r\n \"Може да се е възстановила след няколко месеца, инсулта може да е бил 5-6 месеца преди явяването ....\". \r\n\r\n Лекарят твърди, че експертизите му са точни и хората са получили внезапно подобрение. \r\n\r\n Друг невролог, извън системата на ТЕЛК - доктор Димитър Брънков, обаче коментира, че чудотворното изцеление на пациенти с подобна анамнеза е невъзможно. \r\n\r\n \"И без да съм невролог щом пише тежка степен, той няма да може да работи, не знам той сигурно няма да може да си сготви в къщи, а не да работи като строител ...Тук пише първа група,как ще работи, след като пише тежка парализа \", заяви той. \r\n\r\n Голяма част от решенията на ТЕЛК комисията към ямболската болница са без епикриза, но според председателя й тя не е задължителна. Всеки ден оттам минават средно по 30 души. \r\n \n\t\t\t\t\t\t", "date": "2019.02.05", "title": "Роми с ТЕЛК в Ямбол - здрави и прави, работят в строителството или са на гурбет"}
