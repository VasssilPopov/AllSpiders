{"url": "http://www.bnews.bg/article/237116-dogan_napravil_koleden_podarak_na_vsichki", "text": "Като подарък за всички институции било коледното обръщение на почетния председател на ДПС Ахмед Доган. Това коментира пред Би Ти Ви депутатът от ДПС Йордан Цонев. по повод разразилия се скандал между президента и премиера: „Борисов получи „коледен подарък” с подкрепата, изразена от Ахмед Доган, а ГЕРБ гласуваха „за” внесения от ДПС закон за КТБ”, заяви още президентът, визирайки традиционното коледно приветствие на почетния лидер на ДПС, в което тази година той препоръча на партията си да не сваля правителството ГЕРБ, и подкрепата на управляващите за закона „Пеевски” за КТБ, даяви днес Румен Радев. \"Добре е, когато се цитира г-н Доган, това да се прави по-задълбочено. В коледното си обръщение той изрази загриженост за сигурността на държавата. Няма подготвени политически субекти, които да влязат в управлението на държавата. Прочита, че това е подкрепа за някой, не е задълбочен прочит. Пихме кафе с д-р Доган днес, имахме уговорка. Той ме попита: \"Ако това е коледен подарък, защо да е коледен подарък само за Борисов? Това би трябвало да е подарък и за президента, и за всички институции. Нека да считат, че е коледен подарък за всички институции”, каза Цонев в студиото на \"Още от деня\" по БНТ. Той не пропусна да коментира и престрелката от днес между министър-председателя Бойко Борисов и президента Румен Радев. Според него, бил нарушен диалогът между институциите, а това била важно - целият преход го доказвал. Запитан по-обстойно да разкаже за двата спорни закона, които той внесе в Народното събрание - за КТБ и за прозрачността на медиите, Цонев даде следното обяснение: \"Дава правен интрумент на синдиците да се опитат да върнат част от вторично заграбеното от КТБ. Цесиите са обжалвани в съда. Ако се каже от съда, че те са невалидни, те не са обезпечени и квесторите няма какво да върнат. Ние даваме инструмент на съда\". Запитан по-обстойно да разкаже за двата спорни закона, които той внесе в Народното събрание - за КТБ и за прозрачността на медиите, Цонев даде следното обяснение: \"Дава правен интрумент на синдиците да се опитат да върнат част от вторично заграбеното от КТБ.&nbsp;Цесиите са обжалвани в съда. Ако се каже от съда, че те са невалидни, те не са обезпечени и квесторите няма какво да върнат. Ние даваме инструмент на съда.\", заключи Цонев.", "date": "2018.02.15", "title": "Доган направил коледен подарък на всички!"}
{"url": "http://www.bnews.bg/article/237115-merkel_rano_e_oshte_za_liberalizatsiya_na_vizoviya_rezhim_mezhdu_es_i_turtsiya", "text": "Либерализацията на визовия режим между Европейския съюз и Турция все още не е на дневен ред, заяви днес в Берлин германският канцлер Ангела Меркел след среща с турския премиер Бинали Йълдъръм, предаде ТАСС. \"Що се отнася до либерализацията на визовия режим, то в рамките на споразумението между ЕС и Турция (за бежанците) бяха определени условия. Не сме говорили подробно за това днес, защото има още много работа\", посочва още Меркел. \"Имаме нужда от още много време и определени действия (от турска страна). В момента движение няма\", добави германският канцлер.", "date": "2018.02.15", "title": "Меркел: Рано е още за либерализация на визовия режим между ЕС и Турция"}
{"url": "http://www.bnews.bg/article/237075-selena_gomes_i_dzhastin_biybar_na_romantichen_uikend", "text": "\r\nСелена Гомес и Джъстин Бийбър се насладиха на романтично бягство малко преди Деня на влюбените. Събралата се наново двойка бе забелязана да прекарва уикенда си в луксозния хотел „Монтаж“ в Лагуна Бийч, Калифорния. Източник на E!News сподели, че влюбените птички са прекарали първия си ден в дълги разходки по плажа, а в неделята двамата са решили да съберат малко тен на басейна на комплекса. Е, поне докато феновете не са ги разпознали и не са ги заляли с искания за снимки и автографи. След това Бийбър и Гомес са се скрили в спа комплекса на хотела и повече не са излязли навън. Както е известно Гомес и Бийбър се влюбват още като тийнейджъри. Двамата се разделят и събират няколко пъти, но през 2015 г. прекратяват отношенията си окончателно, припомня БГнес. Още оттогава канадецът не крие, че иска отново да спечели сърцето на бившата си възлюбена, въпреки неодобрението на нейното семейство и приятели. В края на миналата година той най-сетне получи последния си шанс да го направи.", "date": "2018.02.15", "title": "Селена Гомес и Джъстин Бийбър на романтичен уикенд"}
{"url": "http://www.bnews.bg/article/237093-poznayte_na_kogo_e_tazi_yaka_dupara", "text": "Гери-Никол пусна гореща снимка в социалната мрежа. На нея красивата певица е облякла червен бански, сякаш е излязла от Спасители на плажа и просто показва дупе и хубава гледка. Досега не сме виждали пищните ѝ пропорции по този начин, пише БЛИЦ. Ники Минаж, Бионсе, а може би Дори и Джей Ло биха завидели на изваяните форми на задните части на дивата. Вероятно кадърът е на няколко дни и е правен по време на почивката на Гери на Сейшелите. Преди дни тя се прибра, за да обере няколко от хип хоп наградите 359.", "date": "2018.02.15", "title": "Познайте на кого е тази яка дупара"}
{"url": "http://www.bnews.bg/article/237112-ogan_na_avtomagistrala_maritsa_plamna_tir", "text": "Ремарке на ТИР пламна в движение на автомагистрала \"Марица\" малко преди Харманли в посока Свиленград. Пострадали при инцидента, станал в късния следобед, няма. Едното платно на магистралата продължава да е временно затворено.  ТИР-ът, който е с кърджалийска регистрация, е превозвал олово. На място са пристигнали четири полицейски коли. Два пожарни автомобила и екипите са потушавали пламъците. Огнеборците успяха да откачат и изтеглят кабината на ТИР-а, която не е засегната, съобщи Канал 3.", "date": "2018.02.15", "title": "Огън на автомагистрала Марица! Пламна ТИР!"}
{"url": "http://www.bnews.bg/article/237110-posolstvoto_ni_v_moskva_poluchi_plik_s_prahoobrazno_veshtestvo", "text": "\r\nОбщо 13 дипломатически представителства в Москва, включително българското, получиха пликове с прахообразно вещество. \r\nВчера подозрителни писма пристигнаха в шест дипломатически представителства. Днес пликове с прах пристигнаха и в посолствата на България, Холандия, САЩ, Италия, Канада и Словения, както и в представителство на ООН, съобщи ТАСС, цитирана от БТА. \r\nСпоред източник на руската агенция в службите за спешна помощ веществото не представлява опасност. Смята се, че пликовете са били изпратени в един ден. Всички получени писма са съдържали сходен по състав прах. \r\nПо-рано органите на реда съобщиха, че в състава на праха е открит фипронил - вещество от семейството на пестицидите, използвано в селското стопанство, медицинската практика и при борбата с вредни насекоми. \r\nПо данни на главното управление на руското вътрешно министерство за Москва, полицаите са конфискували веществото и са го изпратили за изследване. Установено е, че то не представлява опасност, съобщи говорител на управлението. \r\nПредставител на главното управление на министерството на извънредните ситуации за Москва също потвърди, че веществото не представлява опасност за населението.  \r\n ", "date": "2018.02.15", "title": "Посолството ни в Москва получи плик с прахообразно вещество!"}
{"url": "http://www.bnews.bg/article/237109-lekuva_li_naistina_homeopatiyata", "text": "\r\nСпорът за хомеопатията е фанатичен, заяви проф. Лъчезар Аврамов от БАН, който не подкрепя изразеното от БАН становище. \r\nАз съм категорично против отхвърляне на хомеопатията и заявих мнението си си пред академик Иван Юхновски, каза проф. Лъчезар Аврамов пред Дир.бг  по повод позицията на учените от БАН, които призоваха ректорите на медицинските университети веднага да преустановят обучението по дисциплината хомеопатия. .  \r\n\"Абсолютно не съм на тяхното становище. Първо, не е вярно, че е научно доказано, че хомеопатията е неефективна. Освен това има и друг момент. Ако се направи статистика от стандартната химиотерапия и въобще химиолечението колко повече хора са умрели и са увредени, ще видите, че те са в порядъци повече\", и изтъкна ученият.  \r\n\"Има и такъв подход, ако не е 100% научно доказано, както наистина не е с хомеопатията, то това важи и за другата медицина. Значи трябва въобще да се забрани медицината. Значи това е пълен абсурд\", посочи още ученият проф Аврамов \r\nПо думите му спорът за хомеопатията не е медицински спор. \r\n\"Обикновено, когато спорът се превърне в такъв идеологически, застават зад двете позиции и хора, които разбират, и хора, които не разбират. Той, всъщност този спор не е медицински спор. Това е схоластичен спор между фанатици\", допълни ученият. \r\nСамият той е привърженик на холистичната медицина за профилактика и лечение, която, по думите му, е по-щадяща за пациентите, дава в пъти по-добри резултати и в пъти е по-евтина от стандартите за лечение в здравното осигуряване у нас. \r\nПроф. Аврамов е директор на Института по електроника в БАН. Има над 30-годишен опит в научните изследвания на взаимодействието на лазерното лъчение с биологични структури. Основател е на ново за страната ни научно направление “Биомедицинска фотоника”. Той е и  единственият учен от Източна Европа, номиниран за Наградата за изключително високи научни постижения на ЕС – „Decartes“ (Декарт) през 2004 г. в областта на онкологичните заболявания, пише Дир.бг. \r\n ", "date": "2018.02.15", "title": "Лекува ли наистина хомеопатията? "}
{"url": "http://www.bnews.bg/article/237114-nadzirateli_i_ohraniteli_na_ulitsata_tsetska_prodalzhava_da_malchi", "text": "\r\nНадзиратели и служители на съдебна охрана протестираха пред съдебната палата в Бургас. Те настояват за уеднаквяването на заплатите им с тези на полицаите и увеличаване на състава им. Не сме служители втора ръка, пишеше на плакатите на  протестиращите. \r\n5 на сто увеличение на заплатите в сектора беше договорено след среща на министрите на правосъдието и на финансите. Това обаче не удовлетворява синдикалните организации. От 600 до 900 лева варират заплатите на надзирателите и на съдебната охрана в момента.  5 % увеличение са крайно недостатъчни, това са около 30 лева увеличение на заплатите или 15 евро още. Ние постоянно догонваме служителите в МВР, а сме единен сектор и отношението на правителството към този сектор трябва да е единно, трябва да има концепция какво правим.  \r\nРазочаровани сме за това, че законът е един, а мерят по два аршина. Това, което е за полицията, за нас не важи. Демотивирани сме.  \r\nНяма достатъчно хора и това увеличава натоварването. Отпуски стоят натрупани от години наред, не могат да се вземат, защото съставът не достига, за да се извърши работата, която е текуща, предаде БНР.  \r\n ", "date": "2018.02.15", "title": "Надзиратели и охранители на улицата, Цецка продължава да мълчи"}
{"url": "http://www.bnews.bg/article/237105-peevski_prizova_borisov_i_radev_da_se_darzhat_kato_golemi_momcheta", "text": "Депутатът от ДПС Делян Пеевски излезе с изявление до медиите във връзка с вчерашното телевизионно интервю на премиера Бойко Борисов по bTV и днешното изявление на президента Румен Радев, в които неоснователно бе използвано името му. Пеевски заяви следното: \"Не познавам началника на кабинета на президента Радев - Иво Христов, като същият никога не е работил за мен. Не приемам замесването на моето име с това на премиера Борисов, по начина, използван от президента Румен Радев, тъй като нямам и никога не съм имал бизнес-интереси или други обвързаности с премиера.    Считам, че не е сериозно премиер и президент, от висотата на тяхната позиция, да ме използват в опит за разрешаване на съществуващите между тях, или между техните администрации, проблеми, както и да се упражняват върху името ми, особено с подобна неприемлива за институциите, които представляват, риторика. Каквито и проблеми премиерът и президентът да имат помежду си, лични или институционални, да ги решават занапред като големи момчета, генерали, без да намесват един депутат от опозицията, защото аз нямам никакво отношение към техните спорове за самолети, танкове, търгове или разни комисии.     С тези си действия и забъркването на името ми в техните търкания, премиерът и президентът се поставят единствено в услуга на хора като Иво Прокопиев и олигархичните кръгове около него, чиито задкулисни бизнес интерес аз разобличавам през моите медии\". \r\n ", "date": "2018.02.15", "title": "Пеевски призова Борисов и Радев да се държат като големи момчета"}
{"url": "http://www.bnews.bg/article/237104-tsska_kupi_nov_igrach_ot_norvegiya", "text": "ЦСКА привлече ганайския национал Едвин Джеси, съобщи клубният сайт на \"червените\". Ръководството се споразумя за правата му с досегашния му клуб \"Олесунд\" от Норвегия и днес футболистът парафира личния си договор. Джеси е холандец по рождение и именно в страната на лалетата израства и се изгражда като футболист. Заради ганайските си корени през есента на миналата година той получава покана да играе за африканската държава, за която записва два мача и 1 гол срещу Египет в последните квалификации за световно първенство.  Джеси е роден на 1 юли 1991 година в Амстердам, висок е 1.83 м и се изявява като крило по двата фланга, но може да действа и зад нападателя. Той е продукт на школата на АЗ Алкмаар, където е бил съотборник с халфа Роланд Алберг. След това кариерата на бързоногия футболист минава през елитните \"Де Граафшап\", \"Твенте\", \"Хераклес\" и \"Рода\". В последните два сезона Джеси играе с успех в първенството на скандинавската страна, където има 53 мача и 12 гола за \"Олесунд\".", "date": "2018.02.15", "title": "ЦСКА купи нов играч от Норвегия"}
{"url": "http://www.bnews.bg/article/237085-zheni_natiska_tacho_za_vtoro_dete", "text": "С второ бебе се надява да се сдобие Жени Калканджиева. Мис България и съпругът й Стефан Манов–Тачо са в прекрасни отношения напоследък и дори мислят за второ дете. Миската и съпругът й Стефан преминаха през много изпитания последните години. Двамата почти стигнаха до развод, но успяха да изгладят разногласията си и днес отново са заедно и по-щастливи от всякога. \r\nЖени Калканджиева дори се размечта за второ бебе, като се надява този път да се сдобие с момиченце. Тя и Тачо са отново на гребена на любовта и загърбиха всичко, което им се случи последните години. \r\nДвойката вече се шегува с миналите си прегрешения, а Жени си позволява дори доста остри шеги. Тя се майтапеше, че е готова да заколи мъжа си, тъй като на моменти прекалява с майтапите си.", "date": "2018.02.15", "title": "Жени натиска Тачо за второ дете"}
{"url": "http://www.bnews.bg/article/237113-fbr_e_znaelo_che_streletsat_ot_florida_e_iskal_da_stane_profesionalen_ubiets", "text": "Стрелецът от Флорида искал да бъде „професионален училищен убиец” – това публикувал той онлайн още през септември, твърдят американски медии. Свидетели уведомили ФБР, но от агенцията не обърнали внимание на сигнала. Съучениците на 19-годишния Никълъс Крус, който уби 17 души и рани много други при масова стрелба в училище във Флорида, го описват като кротък, но странен младеж. Крус бил осиновен, но скоро губи и двамата си родителите. Обикновено бил кротък и срамежлив, но когато се ядосвал ставал агресивен. Момчето извършило масовата стрелба с автоматично оръжие AR15 – същият модел, с който бяха извършени неотдавна масовите убийства в Лас Вегас, църквата в Тексас и нощния клуб в Орландо. Карабината е закупена съвсем законно от 19-годишното момче от местен магазин за оръжие. След като стреля в коридорите на училището, в паниката сред бягащите стрелецът успява да се изплъзне на полицията, но час по-късно е заловен. По-късно полицията установява, че момчето е изключен дисциплинарно от училището. През нощта пък полицията обискира дома му. Органите на реда прегледали социалните му мрежи и уеб сайтовете, които е посещавал, където повечето снимки били свързани с насилие и огнестрелни оръжия. Има и заплахи за убийство. Последният случай във Флорида се подрежда в черната статистика на най-масовите стрелби Щатите. Преди 11 години стрелец избива 32 студенти в Политехническия университет във Вирджиния, след което се самоубива. През 2012 г. младеж убива майка си, а след това и 20 ученици и шестима учители в начално училище в Нютаун, Кънектикът. Отново се самоубива. На 2 декември 2015 г. мъж и жена съпрузи от пакистански произход нахлуват в социален център в Сан Бернардино и убиват 14 свои колеги. По-късно са ликвидирани от полицията. Преди две години, отново във Флорида, имигрант от Афганистан стреля с автомат в гейклуб в Орландо. На място загиват 53 души, а ранените са десетки. На 1 октомври 2017 г. е най-кървавото нападение в историята на Америка – 64-годишният Стивън Падък стреля от хотелска стая по публиката на рок концерт. Загиват 58 души, а нападателят се самоубива, предаде БТВ.", "date": "2018.02.15", "title": "ФБР е знаело, че стрелецът от Флорида е искал да стане професионален убиец!"}
{"url": "http://www.bnews.bg/article/237069-bez_glupavi_negramotni_i_ludi_na_playmate_of_the_year_2018", "text": "За трета поредна година, организатори на хитовия конкурс Playmate Of The Year са DSG Production - Христо Сираков, Любен Дилов и Борис Гълъбов. Продуцентите и организатори на конкурса с нарастващо удивление следят инвазията на своите открития в сериали, предавания и телевизионни формати. Те са убедени, че както за политиците, така и за плеймейтките важи правилото, че нито една от тях не се е издигнала над нивото на своите избиратели, пише Hotnews. В тази връзка, DSG обявяват, че следващият сезон на конкурса Playmate of the Year ще включва психотест и проверка на елементарни правописни способности на кандидатките. За да бъдат допуснати до финала на конкурса, 12-те претендентки ще се включат и в специална подготовка по етикет. Припомняме, че записвания за предварителен каст и всякакви въпроси, свързани с конкурса, могат да се правят на адрес cast.playboy@gmail.com или на playmate@playboy.bg \r\n ", "date": "2018.02.15", "title": "Без глупави, неграмотни и луди на Playmate of the Year 2018"}
{"url": "http://www.bnews.bg/article/237100-prokuraturata_obvini_kmetitsata_na_zlatitsa_oshtetila_byudzheta_s_nad_1_mln_lv", "text": "Кметът на община Златица е обвинена в престъпление по служба още на 15.03.2017 г. Исканията на Специализирано звено „Антикорупция“ - СГП  за отстраняването й от длъжност и за претърсване и изземване в общината не са уважени от Окръжен съд – София, но разследването е пред приключване, съобщиха от държавното обвинение. По повод депозиран до главния прокурор сигнал от двама народни представители и политолог, с приложен доклад от АДФИ, за действията на кмета на Община Златица, от които за Общината са настъпили щети в особено големи размери, пресцентърът на ПРБ съобщава: Приложеният към сигнала доклад на АДФИ е постъпил в прокуратурата и е оценен от Окръжна прокуратура – София като законен повод и достатъчно данни за извършено престъпление по служба, поради което с постановление от 31.08.2016 г. ОП –София е образувала наказателно производство. С постановление на главния прокурор от същия ден - 31.08.2016 г. е разрешено разследването по досъдебното производство да се проведе в друг съдебен район и е възложил то да се ръководи от СЗ“Антикорупция“ - СГП. На 15.03.2017 г. Специализирано звено „Антикорупция“ – СГП привлече като обвиняема Магдалена Иванова – кмет на община Златица за престъпление по служба, с което общината е ощетена със сумата от 1 056 806.44 лева.Тя е обвинена в това, че на 18.03.2014 г. в гр. Златица, в качеството си на длъжностно лице, заемащо отговорно служебно положение – кмет на Община Златица, е нарушила служебните си задължения, регламентирани в Закона за обществените поръчки и от извършеното деяние са настъпили значителни вредни последици от имуществен характер – ощетяване на бюджета на общината със сумата от 1 056 806.44 лева  - престъпление по чл. 282, ал. 2 във вр. ал. 1  от НК. На 18.03.2014г. Магдалена Иванова е сключила допълнително споразумение към договор за строителство от 05.02.1992г. с търговско дружество с приложена към него количествено стойностна сметка за 2 108 885.04 лева с предмет „Разширение на училище в кв. 72 гр. Златица“. Вместо да проведе процедура по Закона за обществените поръчки за избор на изпълнител на обекта, каквото е длъжна да стори в качеството си на възложител на обществени поръчки, 22 години по- късно Иванова е сключила анекса към договора, като е целяла по този начин да се облагодетелства търговското дружество. Разширяването на училището представлява изграждането на топла връзка между отделни корпуси на училището в гр.Златица. С това разширение се е целяло да улеснят децата, като да се хранят в стола на училището, вместо да се придвижват пеш до стола на социалния патронаж в гр. Златица, който се намира на няколко километра от учебното заведение. Цялата сума по договора - 2 108 885.04 лева е изплатена на дружеството, но и до момента ремонтът не е приключил и не е пусната в експлоатация изграждащата се топла връзка. Изготвената по делото строително техническа експертиза е установила, че общината е заплатила цялата сума  по допълнителното споразумение от 18.03.2014г., но не са извършени или са извършени некачествено дейности на обща стойност 1 056 806.44 лева. Магдалена Иванова е с мярка за неотклонение „Парична гаранция“ в размер на 10 000 лв. По делото са разпитани в процесуалното качество на свидетели множество лица, извършен е оглед в сградата на училището в гр. Златица, назначена и изготвена е строително-техническа експертиза; изискани и приложени са документи от Министерски съвет, Министерство на финансите, община Златица, НОИ, Камарата на строителите, НАП, ДНСК, служба по вписванията, множество банки. На 17.03.2017 г. прокурор от СЗ “Антикорупция“- СГП поиска от Окръжен съд София да отстрани от длъжност кмета на община Златица Магдалена Иванова до приключване на наказателното производство. Това искане бе оставено без уважение, тъй като нямало опасност обв. Иванова да затрудни разследването. На 28.02.2017 г. и на 08.03.2017 г. СЗ“Антикорупция“- СГП внесе две искания за даване на разрешение за претърсване и изземване в община Златица, но и тези искания бяха оставени без уважение, тъй като според съда разследващите изискват документи от общината, които тъй като били изпращани на други институции, няма пречка да се изискат от съответните други ведомства. Това доведе до забавяне на разследването. Независимо от затрудненията в процеса на събиране на доказателства, разследването по делото е на своя финал и ще приключи в максимално кратки срокове. Постъпилият сигнал от народните представители главният прокурор ще изпрати за приобщаване към материалите по делото.", "date": "2018.02.15", "title": "Прокуратурата обвини кметицата на Златица, ощетила бюджета с над 1 млн. лв!"}
{"url": "http://www.bnews.bg/article/237102-nato_sazdava_voenen_shengen_v_evropa", "text": "\r\nМинистрите на отбраната на страните от НАТО се договориха за създаване на \"военен Шенген\" в европейските граници на Алианса. \r\nОдобрено е също така и създаването на команден щаб за координация и ръководство на прехвърляните в Европа сили и въоръжение от САЩ, съобщава \"Газета.ру\", като се позова на свой източник в Брюксел.  \r\nИдеята за такава структура е на бившия командващ сухопътните сили на САЩ в Европа генерал Бен Ходжис. Той искаше военните и техниката на НАТО да се придвижват в Европа така бързо, както мигрантите.  \r\n ", "date": "2018.02.15", "title": "НАТО създава \"военен Шенген\" в Европа"}
{"url": "http://www.bnews.bg/article/237095-melaniya_obleche_yarkocherveno_palto_na_sv_valentin", "text": "Първата дама на САЩ Мелания Тръмп зарадва с посещение за празника Свети Валентин децата от болница. Мелания бе избрала подходящо палто за празника Свети Валентин, което бе в ярко червено, прибрано с колан в кръста. Горната дреха бе Calvin Klein и много добре подчертаваше фигурата на президентската съпруга. Първата дама на САЩ е почитателка на едноцветните палта. Миналата седмица тя се появи с яркожълто палто във Флорида. \r\nСъпругата на президента Доналд Тръмп честити празника на малките пациенти в кампуса на Националните институти за здравеопазване на САЩ в град Бетесда и им раздаде картички от Белия дом. Тя помогна на една група деца да украсят бисквити във формата на сърца с бяла глазура и декорация за сладки. Като подарък Мелания получи голям брой валентинки. \r\nПациентите в болничното заведение са тежко болни деца, които са там заедно със семействата си и участват в клинични проучвания. \r\nМелания Тръмп фокусира дейността си като първа дама върху децата. Тя посети медицински център за детски болести в град Синсинати миналата седмица във връзка с опиоидната епидемия в щата Охайо.", "date": "2018.02.15", "title": "Мелания облече яркочервено палто на Св. Валентин"}
{"url": "http://www.bnews.bg/article/237111-grigor_e_na_1_4_final_na_abn_amro_world_tennis_tournamen", "text": "ЧЕСТИТА ПОБЕДА! Българската гордост Григор Димитров се класира за 1/4-финалите на ABN AMRO World Tennis Tournament, след победа над Filip Krajinovic cъс 7:6, 7:5.Това публикува в официалната си страница във Фейсбук Григор Димитров. \r\nСветовният №5 победи сърбина Филип Крайнович с 2:0 сета (7:6(4), 7:5) за час и 46 минути. \r\n  \r\nДвубоят наподобяваше този с Юичи Сугита, като двамата съперници бяха равностойни, но класата на българина пак си пролича в ключовия момент. \r\n  \r\nЧетвъртфиналът ще е утре, 16 февруари с Андрей Рубльов (Русия). ", "date": "2018.02.15", "title": "Григор е на 1/4 финал на ABN AMRO World Tennis Tournamen!"}
{"url": "http://www.bnews.bg/article/237106-yosko_slivenskiya_veche_vidya_slantseto", "text": "Прочутият кримигерой Йосиф Йосифов-Йоско Сливенския вече е излязъл от затвора, излежавайки 6-годишната си присъда, съобщи пред \"24 часа\" говорителят на Софийската градска прокуратура Зорница Таскова. Йоско е напуснал затворническото общежитие в Казичане на 8 февруари т.г. 3 г. от наказанието си обаче той прекара в частна болница, където се лекуваше. Медиците там установяват, че затворникът е с 80% инвалидност. 49-годишният мъж бе осъден за катастрофа в столичния кв. “Бояна” през 2011 г. С висока скорост и с 2,6 промила алкохол в кръвта Йоско се заби челно с бронирания си джип във ван. На място загинаха 32-годишният Станислав Михайлов и Димитър Кирчев, на 53 г. Други 2-ма бяха ранени. На 10 февруари 2012 г. състав на Софийския градски съд, оглавяван от съдия Весислава Иванова, осъди Йоско на 8 г. затвор. Апелативните магистрати обаче намалиха наказанието му на 6 г. и върховните го потвърдиха. Йоско бе осъден на 3 месеца условно след споразумение с прокуратурата и за хулиганство пред култовото столично заведение БИАД. На 15 март 2009 г. към 0,25 ч той се заканва с убийство на охранител с думите: \"Искаш ли да те гръмна сега\". В ръцете си държи и незаконен \"Глог\". Освен това се обръща и с обидни думи към другите гардове на дискотеката. От двете присъди на Йоско бе наложено най-тежкото наказание от 6 г. затвор. Заради това, че е инвалид Йоско работеше зад решетките в Казичене като отговорник за вещеви склад. През ноември м.г. Йоско поиска да бъде пуснат от затвора предсрочно, но Софийският апелативен съд му отказа, тъй като не намери голям на брой доказателства за поправянето му.", "date": "2018.02.15", "title": "Йоско Сливенския вече видя слънцето"}
{"url": "http://www.bnews.bg/article/237086-parite_naistina_kupuvat_shtastie", "text": "\"Идеалният годишен доход\" за добър живот е максимум $95 000, изчислиха американски учени, но предупредиха, че всяка сума над тази прави човек нещастен. Екипът от университета \"Пардю\" в САЩ откри, че годишен доход в интервала 60-54 хиляди щатски долара осигурява емоционално благоденствие. Максимумът, който хората трябва да печелят, за да са доволни от живота, е 95 хиляди долара за година. \r\nАко изкарват повече пари, те може да се фокусират изцяло върху материалните придобивки и да бъдат нещастни. Сумата все пак варира в различните места по света, като в по-богатите райони е по-висока. \r\nИзследователите използваха данни от световно проучване на \"Галъп\", в което са участвали над 1,7 милиона души от 164 държави. Екипът откри, че има оптимална стойност на доходите, която прави човека щастлив. \r\n\"Може би е изненадващо, тъй като това, което виждаме по телевизора и ни казват от рекламите е, че няма таван, що се отнася до цената на щастието. Оказва се, че има такъв\", каза Андрю Джеб, ръководител на изследването и докторант в университета.", "date": "2018.02.15", "title": "Парите наистина купуват щастие "}
{"url": "http://www.bnews.bg/article/237096-mlad_mazh_pohiti_kaka_tya_uspya_da_izbyaga", "text": "39-годишна жена е била държана месеци наред против волята ѝ в жилище в Кърджали. По време на принудителния плен върху нея е било оказано физическо насилие. В сряда тя успяла да избяга от похитителя си и да потърси помощ в полицията.  По случая е задържан 27-годишен мъж. МВР не съобщава подробности за инцидента. Образувано е досъдебно производство за противозаконно лишаване от свобода, продължило повече от две денонощия и по мъчителен и опасен за здравето на потърпевшата начин, съобщи БНР. \r\n ", "date": "2018.02.15", "title": "Млад мъж похити кака, тя успя да избяга"}
{"url": "http://www.bnews.bg/article/237108-ekskluzivno_za_ubiystvoto_ot_revnost_v_pamporovo_taynstven_uhazhor_matel_vodata_na_muzikanta_i_bankerkata", "text": "Ексклузивни и неоповестявани до момента подробности за двойното убийство на Пампорово!  Хора, работещи там, разказаха пред репортера ни каква е причината за скандала, довел до двата трупа. На 13 срещу 14 февруари рок-музикантът Антон Бояджийски разстреля с 3 куршума банкерката Нина Попова, с която от 5 години живеел на семейни начала и след това се самоуби.  Нина е била командирована на Пампорово. В ски-курорта е работел мъж, който от известно време я е ухажвал. Нашите източници не са наясно имала ли е 41-годишната жена връзка с тайнствения мъж, но се знае, че са поддържали контакт и той упорито е искал да бъде с нея. Антон е закарал на 13-и надвечер Нина на Пампорово. Докато е бил там, ухажорът е  звъннал по телефона и е търсел Нина, разговаряли са. Това е възбудило скандала между Антон и любимата му, карали са се в колата, а след това е станала трагедията, разказаха още нашите източници, съобщи БЛИЦ. \r\n ", "date": "2018.02.15", "title": "ЕКСКЛУЗИВНО за убийството от ревност в Пампорово: Тайнствен ухажор мътел водата на музиканта и банкерката!"}
{"url": "http://www.bnews.bg/article/237083-mihaela_fileva_parva_izneverila_na_pavel", "text": "След поредица раздели и събирания, Михаела Филева окончателно е зарязала рапъра Павел и е заживяла с т.нар. писател Димитър Калбуров.Свалката между двамата била от преди цяла година, но чак сега певицата намерила сили окончателно да сложи край на старата любов, за да се отдаде на новата.  Михаела и Димитър се запознали още в началото на 2017-а покрай участието на изпълнителката в „Пощенска кутия за приказки”, където редовно се четат творби на Калбуров. Между двамата веднага пръхвръкнали искри, а през пролетта на миналата година стана ясно, че Мишето е зарязала официалното си гадже Павел. Тогава се заговори, че рапърът й е сложил рога с друга брюнетка, писа „Уикенд“. Говори се, че всъщност първата, която е изневерила, е била Филева. Тя не устояла на изкушението на чаровния Калбуров. Оказало се обаче, че старата любов на певицата към колегата й дълго не хванала ръжда. През лятото те имаха общо турне и колкото и да се опитвали да общуват само на сцената, не се получило. Искрите между тях отново започнали да пламтят и двамата решили да рестартират връзката си. Именно тогава Калбуров пише едни от най-прочувствените си любовни текстове, за които се твърди, че са вдъхновени от хубавата Михаела. Въпреки всичко тя и писателят не прекъсват контактите си, благодарение на съвместните си участия в „Пощенска кутия за приказки”. Нещо повече – макар да има връзка с Павел, през лятото стройната красавица споделя, че на нощното си шкафче държи книга на Калбуров, без която не заспива. Тя така и не се почувствала щастлива с рапъра. Че любимката на Графа се е събрала с писателя, се заговори към средата на януари, когато тя сподели на страницата си във Фейсбук снимка, пусната от него. На фотоса се виждат краката на мъж и жена, които четат. По информация на „Уикенд” обаче тогава отношенията между двамата все още не са били доизяснени. Днес те вече споделяли общо жилище. ", "date": "2018.02.15", "title": "Михаела Филева първа изневерила на Павел"}
{"url": "http://www.bnews.bg/article/237107-borisov_zashto_propuska_vrazkite_si_s_podsadimiya_prokopiev_imenno_za_nego_raboti_dashteryata_na_rumyana_bachvarova_shefkata_na_kabineta_mu", "text": "Серията неудобни въпроси от президента Радев към премиера Борисов в задочния им спор направо нокаутира Борисов. Но една друга връзка се опитва да прикрие той и не я коментира, която е печално известна на всички - с подсъдимия Иво Прокопиев,  при когото Борисов не се свени да ходи и да му се кланя на публичните събития. Припомняме, че новата 2018 г. свали и маските в обществения живот на държавата. Докато издателите на „Капитал“ - подсъдимият разградски бос Иво Прокопиев и сянката му и негов наместник начело на Фабриката за фалшиви новини Теодор Захов се изкарват критици на кабинета и репресирани от държавата, лично премиерът Бойко Борисов отиде на крака на техен форум. Коментар за преките връзки на Бойко Борисов и кръга \"Капитал\" направи от Брюксел евродепутатът Николай Бареков, като не пропусна да напомни и за кого работи щерката на шефката на кабинета на премиера Румяна Бъчварова - Лора Филева. *Публикуваме без редакторска намеса. \"Боже, каква контраатака на президента Радев!!! Серия от смъртоностни крошета в главата на премиера от боксьора в най-тежката категория. Дали снощи Борисов си даваше сметка какво ще му се изсипе върху главата като наговори тези нелепици за връзките на Радев с телевизията на Пеевски??? Народът го е казал по- просто за леля Пена: Първо приказва, после мисли....един премиер няма право на подобно нелепо и безотговорно поведение. А не беше лошо президентът да попита премиера и за връзките му с кръга \"Капитал\" на подсъдимия Прокопиев, който му назначи половината правителство първия злополучен мандат и овладя икономиката, финансите и енергетиката. Миналата седмица Борисов отиде на крака при него, а Радев достойно пропусна събитието. Да не би дъщерята на шефката на премиерския кабинет Румяна Бъчварова и до днес да не работи във вестника на подсъдимия олигарх?\"", "date": "2018.02.15", "title": "Борисов защо пропуска връзките си с подсъдимия Прокопиев? Именно за него работи дъщерята на Румяна Бъчварова, шефката на кабинета му!"}
{"url": "http://www.bnews.bg/article/237099-vazrastni_mazh_i_zhena_byaha_pometeni_na_spirka_ot_letyasht_avtomobil", "text": "91-годишен мъж и 78-годишна жена бяха ударени на спирка на градския транспорт в Търговище от лек автомобил, блъснат от друга кола. \r\nИнцидентът е станал около 9 часа тази сутрин, съобщават от ОДМВР в града.  \r\n47-годишният шофьор на \"Ситроен Берлинго\", който пътувал в посока Търговище-Попово, нарушил маркировката и предприел изпреварване на движещия се пред него лек автомобил \"Опел Мерива\", управляван от 62-годишен мъж.  \r\nВ този момент обаче шофьорът с опела извършвал завой наляво, за да паркира в гараж и последвал сблъсък. При удара ситроенът се отклонил вляво от пътното платно и помел стоящите на спирката на градския транспорт мъж и жена.  \r\nПострадалите са на 91 и 78 години. Те са транспортирани в Областната болница. 78-годишната жена е с фрактура на подбедрица, а мъжът - на тазобедрена става и три ребра. Няма пряка опасност за живота им.  \r\nДвамата са настанени за лечение и наблюдение в хирургичното отделение. По случая е образувано досъдебно производство.   \r\n ", "date": "2018.02.15", "title": "Възрастни мъж и жена бяха пометени на спирка от летящ автомобил!"}
{"url": "http://www.bnews.bg/article/237098-17_godishniyat_izverg_prebil_vrastnik_v_ruse_ostava_zad_reshetkite", "text": "17-годишният ученик, който преби заедно с още двама младежи свой връстник пред мола в Русе, остава за постоянно в ареста. Защитата на ученика от Професионалната гимназия по електротехника обжалва, като настояваше той да бъде освободен. Според адвоката на 17-годишното момче не става дума за тежко престъпление, а оставането му в ареста би възпрепятствало ходенето му на училище. Решението е на Окръжния съд в Русе и повече не подлежи на обжалване. Припомняме, че видеоклип на побой над ученик от други младежи в Русе бе качен в YouTube и шокира с изключителната си бруталност. \r\nПобоят е станал в началото на февруари в района на голям търговски център в крайдунавския град, съобщи местната телевизия TVN.  \r\nНа кадрите се вижда как трима младежи нанасят жесток побой на свой връстник. Причината не е известна.  \r\nНай-бруталният от тримата нападатели нанася ритници в главата на падналото момче, включително след отскок. Чуват се псувни и обиди - \"боклук\", както и стенанията на пребития ученик. След случката видеоканалът премахна клипът защото нарушава правата на YouTube за тормоз и малтретиране.", "date": "2018.02.15", "title": "17-годишният изверг, пребил връстник в Русе, остава зад решетките"}
{"url": "http://www.bnews.bg/article/237077-uau_vizhte_paris_hiltan_samo_po_rozi", "text": "Светската знаменитост и богата хотелиерска наследница Парис Хилтън публикува свои разголени кадри, цялата покрита с рози, в стил \"Американски прелести\", съобщава сайтът TMZ. Със секси пози блондинката рекламира излизането на новия си сингъл \"I need You\". Той е посветен на бъдещия съпруг на Парис Хилтън - Крис Зилка, който в началото на годината й предложи брак.Феновете на Хилтън бяха възхитени от кадрите.", "date": "2018.02.15", "title": "УАУ! Вижте Парис Хилтън само по... рози"}
{"url": "http://www.bnews.bg/article/237079-burgazliya_izvede_lyubimata_si_na_romantichna_vecherya_koyato_zavarshi_mnogo_tragichno", "text": "42-годишен мъж е починал в ресторант в центъра на Бургас. Мъжът е бил със съпругата си в заведението снощи, когато му е прилошало. Целият персонал и останалите клиенти са се спуснали да помагат на човека, бил е подаден и сигнал на тел. 112. Докато линейката пристигне обаче, мъжът е починал. Медицинският екип единствено е констатирал смъртта, пише burgasinfo.com. Според свидетели, лекарският екип се е забавил около 40 минути. На място е пристигнал екип на полицията, а по-късно и линейката. \r\n ", "date": "2018.02.15", "title": "Бургазлия изведе любимата си на романтична вечеря, която завърши много трагично\r\n"}
{"url": "http://www.bnews.bg/article/237081-hakeri_udariha_agentsiyata_po_vpisvaniyata_zarazyavat_s", "text": "Стотици компютри са атакувани със съобщение от името Агенция по вписванията, което се оказа опасен вирус, съобщиха от Агенцията. В електронните пощи на хиляди българи бяха получени мейли от името на Агенцията, която разпространи следното съобщение: „Агенция по вписванията уведомява, за промяна в крайния срок за подаването на годишните финансови отчети. След изтичане на срока, Агенция по вписванията ще предостави на Национална агенция за приходите списък на търговците и фирмите, неподали годишни финансови отчети. Неподалите в срок ще бъдат санкционирани от НАП или АДФИ, като предвидените санкции са в размер от 300 до 2000 лв. За повече подробности, моля, отворете прикачения файл.“ Подателят на фалшивите електронни писма не е с имейл адрес от официалния домейн на Агенция по вписванията – registryagency.bg, нито е свързан с Агенция по вписванията. Всички срокове и изисквания на Агенцията са налични на официалната интернет страница - http://www.registryagency.bg/bg/, както и на страницата на Търговския регистър и регистъра на юридическите лица с нестопанска цел - http://www.brra.bg/.", "date": "2018.02.15", "title": "Хакери удариха Агенцията по вписванията, заразяват с..."}
{"url": "http://www.bnews.bg/article/237084-avstriyskiyat_kantsler_udari_silen_shamar_na_borisov_parite_ot_bryuksel_kam_balgariya_ne_otivat_na_pravilnoto_myasto", "text": "Преди няколко дни австрийският канцлер Себастиан Курц заяви категорично, че парите от Еврофондовете, които ЕС дава на България и страните от Източна Европа, трябва да бъдат спрени. Заради основателни съмнения, че тези пари не отиват по предназначение, а потъват в джобовете на местните олигарси. И без това Брекзит вече предизвика финансов колапс в Евросъюза. Огромна дупка от 12-13 млрд. евро годишно зее в бюджета на Брюксел заради спрените вноски от Обединеното кралство. Нещо повече:  Той посочи, че ако се увеличат вноските в бюджета на ЕС, огромната част от новата финансова тежест ще падне върху плещите на страните от Западна Европа, чиито икономики отдавна не са в най-блестящото си състояние заради голямата финансова криза от преди 8 години, безсмислените санкции срещу Русия и мигрантското нашествие в западните държави. На практика има само два варианта да се излезе от финансовата криза, предизвикана от Брекзит, посочва той. Или да се увеличат вноските на страните – членки, или да се спрат еврофондовете на държавите от Източна Европа. В това число и на България. За Западните Балкани пък изобщо да не говорим. За тях ще има само сладки обещания. И нищо в наличност. Защото и двамата са наясно, че огромната част от средствата, които Брюксел взема от техните данъкоплатци и насочва към Източна Европа, в това число и към България, не отиват на правилното място. Милиардите се стопяват още щом влязат в страните от Изтока. И до хората, които наистина се нуждаят от тях, не достига почти нищо. В момента се превеждат много пари на Източна Европа, заяви в прав текст Себастиан Курц пред в. „Стандарт“.  Ето защо двамата държавни ръководители на Австрия и Холандия са категорични, че няма повече да дават пари, за да пълнят джобовете на източните олигарси. За сравнение ние от екипа на Skandalno.net ще посочим, че само за последните 3 месеца на 2017 г. в България са се появили 86 нови милионери. А богатството на старите бг. олигарси се е увеличило двойно. В същото време от 45 млрд. общи спестявания на българските граждани, 23 млрд. са заеми, които някой трябва да връща. С други думи богатите забогатяват още повече, а бедните обедняват катастрофално. Така България се оказва една от държавите, в които най-много се краде от еврофондовете. Поради тази причина Австрия, Холандия, Германия и Франция не искат повече да финансират българските феодали. И преди две години обявиха, че през тази, 2018 г., еврофондовете за Източна Европа ще спрат. Затова и австрийският канцлер Себастиан Курц се обяви за преструктуриране на бюджета на ЕС за 2018 г. и категорично спиране на еврофондовете за страните-членки от Изтока. Това е огромен шамар за правителството на Борисов и неговата политика по харчене на парите, които ЕЦБ предоставя за реализиране на определени проекти. В Западна Европа също са наясно с това, което ние в България знаем отдавна: От Еврофондовете се краде. И то като за последно. А правителството не си и мърда пръста, за да преустанови тези кражби. Затова и само година след като се направи някоя прехвалена магистрала и фанфарите по нейното откриване заглъхнат, се появяват огромни дупки, пътят става на вълни и всичко трябва да се кърпи от начало. Ясно е, че България се крепи в ЕС само на базата на някакви политически решения. Но натискът на западните страни да се преустанови дондуренето на крадливите „елити“ от България и от Изтока, става все по-силен. И в един прекрасен ден самият Брюксел ще ни изхвърли. Защото по всичко личи, че нашият елит ще се натиска до последно в ЕС, облизвайки се за поредната си дажба от еврофондовете, пише Skandalno.net. Междувременно на 19 февруари в България предстои среща именно между Борисов и Круц, и унгарският министър-председател Виктор Орбан.", "date": "2018.02.15", "title": "Австрийският канцлер удари силен шамар на Борисов: Парите от Брюксел към България не отиват на правилното място!"}
{"url": "http://www.bnews.bg/article/237088-protestirashti_valeri_simeonov_da_si_hodi_s_nego_i_neno_dimov", "text": "\r\nЧе краката на тоалетния министър се клатят и то много сериозно е повече от ясно. Природозащитници, които днес за пореден път се събраха на протест в столицата в защита на Националния парк призоваха за оставката на вицепремиера Валери Симеонов заради думите му към \"зелената\" евродепутатка Ска Келер. \r\nБарабар с него те отново поискаха оставката и на екоминистъра Нено Димов. \r\nДемонстрацията от 12 ч. пред Министерството на околната среда и водите на ул. \"Мария Луиза\", където се провежда среща от програмата по европредседателството на България. \r\nПротестът беше под надслов \"Подари обедната си почивка на Пирин\", съобщи Bulgaria ON AIR. \r\nПротестиращите продължават да настояват за отхвърляне на решението на кабинета от 28.12.2017 г., с което бяха приети промените, разрешаващи строителство в Националния парк, оставката на министъра на околната среда и водите Нено Димов, както и за обявяване на реалния собственик на концесионера \"Юлен\" АД и одит на концесията от международен одитор и с участие на гражданското общество.    \r\nПротести и в други градове в страната са предвидени за 18.00 ч. днес. \r\n ", "date": "2018.02.15", "title": "Протестиращи: Валери Симеонов да си ходи, с него и Нено Димов!"}
{"url": "http://www.bnews.bg/article/237090-kumgeyt_prodalzhava_delyan_dobrev_si_probutva_protezhetata", "text": "\r\nС решения на Управителния и Надзорния съвет на „Булгартрансгаз\" , Таня Захариева, член на УС, бе упълномощена да представлява дружеството пред трети лица. \r\nТова ще е до приключване на стартиралата процедура пред Комисията за енергийно и водно регулиране (КЕВР) по избор на нов член на Управителния съвет и респективно до избора на Изпълнителен директор на „Булгартрансгаз“ ЕАД.  \r\nЗахариева поема поста от починалия Георги Гегов, който бе изпълнителен директор на \"Булгартрансгаз\".  \r\nС решение на Надзорния съвет за нов член на Управителния съвет на „Булгартрансгаз“ ЕАД е избран Владимир Малинов, като КЕВР следва да се произнесе по избора в триседмичен срок от стартиране на процедурата пред Комисията.  \r\nТаня Захариева бе председател на Общинския съвет в Хасково и досегашен член на Управителния съвет на дружеството.  \r\nТя беше избрана за депутат с преференциалния вот 9/9, но се отказа от мястото си.  \r\n Името на Владимир Малинов също беше замесено в скандала \"Кумгейт\". Той е съпруг на един от членовете на Комисията за защита на конкуренцията - Георгица Стоянова. Досега Малинов беше началник на \"Правен отдел\" в \"Булгартрансгаз\", съобщава Дир.бг. \r\n ", "date": "2018.02.15", "title": "\"Кумгейт\" продължава, Делян Добрев си пробутва протежетата!"}
{"url": "http://www.bnews.bg/article/237078-momchilovtsi_posreshta_kitayskata_nova_godina", "text": "Китайски туристи ще празнуват в Момчиловци Нова година, съобщи кметът Сийка Суркова. Ваканционна група от азиатската държава пристига в родопското село на 16 февруари, когато според китайския календар започва годината на кучето, предава БТА.  Туристите са избрали за новогодишния си празник родопското село, станало известно в Китай като място на дълголетието. Домакините от Момчиловци ще нагостят гостите с родопски специалитети и натурално кисело мляко. Интересът на китайските туристи към смолянското село през последните години е провокиран от рекламна кампания на млечен продукт с марка \"Момчиловци\". Млякото с името на родопското село се наложи на пазара в Шанхай и доби популярност като напитката на дълголетието. След успеха на млякото, към Момчиловци целогодишно се насочват около 1000 китайски туристи, допълва Сийка Суркова. Празнуващите китайци ще получат специален новогодишен поздрав от кметството.", "date": "2018.02.15", "title": "Момчиловци посреща китайската Нова година"}
{"url": "http://www.bnews.bg/article/237097-balgarka_dari_1_8_mln_leva_na_natsionalnata_galeriya_s_tyah_shte_badat_otkupeni_novi_tvorbi", "text": "\r\nНационалната галерия ще откупи творби за обогатяване на националната колекция със средствата от дарението на Маргарита Занеф. \r\nВчера стана ясно, че покойната българска емигрантка е дарила около 1,8 млн. лева на галерията. Това е първият по рода си толкова голям паричен дар не само за нас, а и вероятно за български музей, подчерта Слава Иванова.  \r\nХубавата новина изненадала дори ръководството на галерията, тъй като никой не си спомня Маргарита Занеф да е контактувала пряко с тях. Вестта дошла и като подарък за 70-годишнината на културната институция, която се чества през 2018 г. \r\nДиректорът на галерията Слава Иванова изрази съжаление, че не е познавала дарителката и определи завещанието не просто като жест на човек, който цени изкуството, а като жест на подкрепа за българското изкуство и култура като цяло. \r\nГалерията ще изготви план с ясни и прозрачни правила за откупуване на творби с полученото дарение. С тях ще се обогатят всички раздели на музея, обяви директорът на галерията г-жа Слава Иванова, цитирана от cross.bg. \r\n\"В последните 30 години българските музеи нямат възможност да откупуват произведения на изкуството и съществува бяло петно от този период. Сега ще се опитаме да го запълним. Убедена съм, че такова е било желанието на г-жа Занеф- средствата да отидат за изкуство\", обясни Слава Иванова.  \r\nТя категорично отхвърли възможността парите да отидат например за ремонти на сградата. \"Не че нямаме нужда от ремонти, но това е ангажимент на държавата\", посочи тя. \r\nОт галерията уточниха, че точната преведена сума по сметката им е 1 771 261,35 лева. Сумата е финална, върху нея не се дължат повече данъци или такси. \r\nПри откупуването на всяко произведение ще има ясен отчет, а документацията и анотацията към творбите задължително ще носи името на Маргарита Занеф, казаха от галерията.  \r\nВ бъдеще, когато се събере цяла колекция, тя вероятно ще бъде изложена в отделна зала с плоча с името на дарителя. \r\nДиректорът на галерията апелира обществеността и медиите да помогнат да се научат повече подробности за дарителката, за която досега се знае малко.  \r\nЕмигрирала е със семейството си в Австралия през 1960 г. Преди кончината си е загубила сина си Антон и съпруга си Цанко. Била е ерудирана личност, ценител и колекционер на изкуство. Живяла е в градовете Уейвъртън и Блекхийт, пише Дир.бг. \r\nПрез 2008 г. с помощта на адвокатска кантора е изготвила завещание, по чиято воля след смъртта ѝ средствата от продажба на недвижимото ѝ имущество да бъдат разделени и дарени на Художествената галерия на Сидни и на Националната галерия в София като жест към родната ѝ страна и към държавата, в която е прекарала по-голямата част от живота си. Починала е през август 2016 г. на 95-годишна възраст.  \r\n ", "date": "2018.02.15", "title": "Българка дари 1,8 млн. лева на Националната галерия, с тях ще бъдат откупени нови творби "}
{"url": "http://www.bnews.bg/article/237071-pandi_v_kitayski_zoopark_poluchiha_podaratsi_za_nova_godina_video", "text": "Китайската Нова година ще бъде официално отбелязана в петък. Малките панди от зоопарк в провинция Съчуан вече получиха подаръци по случай празника. На питомците на развъдника бяха раздадени играчки. Някои от по-малките панди бяха кръстени по време на празника.  ", "date": "2018.02.15", "title": "Панди в китайски зоопарк получиха подаръци за Нова година(ВИДЕО)"}
{"url": "http://www.bnews.bg/article/237089-spipaha_dzhenifar_garnar_v_pregradkite_na_neizvesten_mazh", "text": "След като се раздели със съпруга си Бен Афлек, Дженифър Гарнър се посвети на своите деца и в това да помага на Бен да пребори проблемите си с алкохола. Двамата в момента са в процедура по развод. Актрисата неведнъж е споделяла, че е сама. Хората искат да ме уредят, но аз им казвам: „Не, благодаря“. Затова пък Афлек от около година си има половинка – телевизионната продуцентка Линдзи Шукас, която е на 37 години. И докато всички си мислят, че Дженифър страда или е решила да се отдаде на самота, то фотографи успяха да я засекат в прегръдките на неизвестен мъж, съобщи Daily Mail. Бен Афлек и Дженифър Гарнър се разделиха през 2015 г. след слухове, че той ѝ е изневерил с бавачката на децата. Дженифър Гарнър подаде документи за развод през април 2017 г., пише tialoto.bg През ноември миналата година те прекараха заедно Деня на благодарността заради трите си деца, които са на възраст от пет до 12 години. \r\n ", "date": "2018.02.15", "title": "Спипаха Дженифър Гарнър в прегръдките на неизвестен мъж"}
{"url": "http://www.bnews.bg/article/237082-adelina_radeva_koyato_smeni_natirenata_ani_tsolova_drazni_kolegite_si_s_ekstri_i_privilegii", "text": "Водещата на сутрешния блок от Нова телевизия Аделина Радева вече среща гнева на „старите пушки” в частната медия заради рядката привилегия да разполага с персонален служебен автомобил и личен шофьор, пише \"Уикенд\". Блондинката се присъедини към Нова тв в средата на месец януари, заменяйки Ани Цолова като екранен партньор на Виктор Николаев, а една от екстрите, осигурени й от новия работодател е служебно возило „Хюндай” и личен шофьор. Всяка сутрин в 5,30 часа шофьорът взима Аделина Радева от дома й, за да я откара до студиото на Нова телевизия, а работния ден на драйвъра приключва в 17 часа, като дотогава е на разположение на журналистката. Личният шофьор и персонален служебен автомобил на Аделина Радева обаче е предизвикал напрежение в нюзрума на медията, тъй като нито един от журналистите не разполага с лично служебно возило. Репортерските екипи се обслужват от 4 автомобила, но те едва смогвали да покрият всички горещи точки, заради това от Нова тв ползвали услугите на таксиметрова фирма, на която работещите в медията плащали със специално раздадени им ваучери. „Аделина Радева е единствената, която отказва да ползва такси и се движи непрестанно със служебна кола и шофьор. Да, вярно е, че тя няма шофьорска книжка, но и други доказани колеги са на нейния хал, а на тях не им се отпуска кола и шофьор”, негодуват срещу водещата на сутрешния блок в нюзрума на Нова тв. \r\n ", "date": "2018.02.15", "title": "Аделина Радева, която смени натирената Ани Цолова,  дразни колегите си с екстри и привилегии"}
{"url": "http://www.bnews.bg/article/237070-roditeli_i_uchiteli_na_protest_sreshtu_nasilieto", "text": "Родители и учители се събраха пред Столичната община на протест под надслов „Не на насилието в детските градини и училищата”. Те се обединиха около 14 искания на неправителствения сектор, сред които мандатност на директорите, по-високи заплати и по-ранно пенсиониране на преподавателите. Въвеждането на видеонаблюдение е единствената мярка в краткосрочен план, която би показала какво се случва в детските градини, посочи пред камерата на bTV Антонина Кенова, която е част от Инициативния комитет за качествена образователна система. Не искаме онлайн наблюдение. При инцидент искаме да може да се върне записът и да стане ясно какво се е случило, подчерта тя. Демонстрациите започнаха през уикенда в страната, а днес е организиран митинг в София. В събота на улицата излязоха майките и бащите от Бургас, а в неделя – родителите във Варна, Пазарджик и Плевен. Родителското недоволство ескалира след случая на учителска агресия в детска градина \"Брезичка\" в Бургас. Скоро след това се появи информация за подобни случаи в Плевен и Враца.", "date": "2018.02.15", "title": "РОДИТЕЛИ И УЧИТЕЛИ на протест срещу насилието"}
{"url": "http://www.bnews.bg/article/237065-zaradi_silikon_rayna_ostana_bez_uchastiya", "text": "Фолк дивата Райна го е закъсала с участията. От музикалната фирма установили, че не песните, а липсата на силикон са причина за това. \r\nПевицата известна с македонския си инат, на няколко пъти отказвала на шефа си да си сложи силикон с обяснението, че се страхува от упойки. Страстта й към танците и постоянните тренировки по залите коствали много калории на певицата, които тя сваляла именно от своя бюст, пише „Телеграф“. \r\nВ същото време тя обяснявала на шефа си, че харесва модерната си вече латино визия, за която важни са не циците, а рубенсовото дупе. \r\nЗапознати разкриват, че Митко Пайнера е имал подобни проблеми с Камелия, но тя пък компенсирала липсата на силикон с разкрепостено поведение. \r\n ", "date": "2018.02.15", "title": "Заради силикон Райна остана без участия"}
{"url": "http://www.bnews.bg/article/237094-radev_otvarna_na_borisov_za_peevski", "text": "Вчера в интервю пред Антон Хекимян  Премиерът заяви, че понастоящем бивш служител на депутата от ДПС Делян Пеевски работи в екипа на държавния глава. Днес Румен Радев обаче отвърна на удара и посече премиера, задавайки му три въпроса през “Българска телеграфна агенция” /БТА/. Държавният глава попита: Има ли премиерът Бойко Борисов общи бизнес интереси с депутата от ДПС Делян Пеевски? Има ли срещи Борисов с Пеевски? Разпределял ли е и продължава ли да разпределя Борисов обществени поръчки в интерес на Делян Пеевски? Началникът на кабинета на президента Румен Радев - Иво Христов още снощи опроверга твърденията на премиера Бойко Борисов, че е работел в телевизия на Делян Пеевски. \", отговори Иво Христов в профила си във \"Фейсбук\" след интервюто на министър-председателя. Той уточни, че е бил директор в Би Би Ти в периода от март 2003 до март 2004 г., когато собственик на телевизията е Петър Манджуков, а не г-н Пеевски, както внушава г-н Борисов. „Борисов получи „коледен подарък” с подкрепата, изразена от Ахмед Доган, а ГЕРБ гласуваха „за” внесения от ДПС закон за КТБ”, заяви още президентът, визирайки традиционното коледно приветствие на почетния лидер на ДПС, в което тази година той препоръча на партията си да не сваля правителството ГЕРБ, и подкрепата на управляващите за закона „Пеевски” за КТБ. Президентът коментира и завоя в позицията на Борисов по отношение на Истанбулската конвенция, като посочи, че той трябва да слуша по-малко своите съветници, министри и гласовете извън България, а да прочете конвенцията на английски или френски. Защото това са двата езика, на които тази конвенция има достоверен правен смисъл. Тогава стават ясни много неща. Българският народ не отхвърли тази конвенция, защото е недорасъл или недоразбрал, а защото има ценности и не приема да бъде лъган\", категоричен беше държавният глава. Така ударът на Борисов към Радев получи ефекта на бумеранга. В замяна премиерът получи от държавния глава смъртоносно кроше.", "date": "2018.02.15", "title": "Радев отвърна на Борисов за Пеевски!"}
{"url": "http://www.bnews.bg/article/237067-streletsat_ot_florida_preminal_prez_voenno_obuchenie_snimki", "text": "Американските власти и медии разкриха подробности за масовата стрелба в училище във Флорида, пише \"Гардиън\". \r\nПотвърдена е смъртта на 17 души при стрелбата в училището \"Марджъри Стоунман Дъглас\" в Паркленд, Флорида. Сред загиналите има деца и възрастни хора. Нападател влязъл в училището в сряда следобед и открил огън. Телата на 12 души са открити в училището, двама души са убити извън сградата, един на улицата и двама са починали в болница от получените огнестрелни рани. \r\nУстановена е самоличността на 12 от убитите. Не се разкриват имената им. Но полицията съобщи, че сред убитите е треньор по американски футбол. \r\n15 души са приети за лечение в болница: петима са с опасност за живота, а 10 са в стабилно състояние. \r\n19-годишният Никълъс Крус е заподозрян за кървавата баня. Той е арестуван на мястото на атаката и в момента е разпитван от полицията. \r\nНападателят е бил въоръжен с полуавтоматична винтовка AR-15 и с \"много пълнители\", обявиха от полицията. \r\nКрус също е притежавал противогаз и димни гранати. Нападателят умишлено е задействал алармата в училището, за да принуди децата да напуснат стаите. След стрелбата Крус се опитал да избяга, смесвайки се с учениците. По-късно полицията го задържала, след като прегледала охранителните камери \r\nКрус е учил в \"Марджъри Стоунман Дъглас\", но е изключен по дисциплинарни причини. Учител в училището заяви, че служителите са били предупредени да не го пускат в комплекса. По непотвърдена информация той е лекуван, тъй като има психически забИзпратените от децата текстови съобщения на родителите, докато са били заключени в училището, показват ужаса по време на нападението. Учителите изградили барикади в класните стаи и тоалетните, за да предпазят учениците от стрелеца. Трагедията е осмата най-кръвопролитна масова стрелба в съвременната история на САЩ. Също така нападението е едно от най-малко 8 атаки в американски училища от началото на 2018 г., при които има загинали и ранени. Президентът на САЩ Доналд Тръмп написа в \"Туитър\", че се моли и поднася съболезнования на засегнатите, но реши да не говори за нападението. Но според някои хора молитвите и мислите не са достатъчни. Крис Мърфи, сенатор от щата Кънектикът, където през 2012 г. беше извършено масовото убийство в училището \"Санди Хук\" (убити са 26 деца и възрастни), написа в \"Туитър\": \"Това се случва само в САЩ. Тази епидемия от масово клане, този бич училищна стрелба след училищна стрелба\".олявания. Според АП Крус е изключен след сбиване с новия приятел на бившата му приятелка. Съученици на Круз разказаха, че много ученици са предсказали, че той може да \"направи нещо\", с което да ги нарани. Според учениците заподозряният и преди е носил оръжия в училището. Ученик разкри, че на телефона си Крус е имал много снимки с оръжия. Той притежавал оръжия от най-малко две години. Ученици разказаха още, че 19-годишният, чиято втора майка е починала през ноември 2017 г., често е говорил за оръжия. Според друг ученик извършителят имал желание да се присъедини към армията. Той също така обичал да ходи на лов. Източници от Пентагона разкриха, че роденият през 1998 г. е участвал в младежка програма за военно обучение. Крус е бивш член на федералната програма Junior Reserve Officer Training Corps (JROTC), която е спонсорирана от въоръжените сили на САЩ в средните училища. Тя има за цел развиване на различни умения, включително и военни. 19-годишният е имал проблем с поведението си. Преди около 9 месеца той заплашил, че \"един ден\" ще убие полицаи, защото те \"преследват добрите хора\". Той също така казал, че иска да \"убие колкото се може повече хора\". Той подчерта, че това не е съвпадение, не е лош късмет, а последица от \"нашето бездействие\". Ние сме отговорни, обяви сенаторът.", "date": "2018.02.15", "title": "Стрелецът от Флорида преминал през военно обучение(СНИМКИ)"}
{"url": "http://www.bnews.bg/article/237103-i_ruskoto_vanshno_ministerstvo_zatapi_borisov_vizhte_kak", "text": "\r\nМария Захарова, официален говорител на руското Министерство на външните работи коментира изказване на Бойко Борисов, съобщи ТАСС. \r\n\"Бойко Борисов има шанс, той може да получи руско гражданство и да гласува на президентските избори в Руската федерация\", каза Захарова. И добави с ирония: \"Понякога мечтите се сбъдват\".  \r\nКоментарът на Захарова е по повод изказването на българския премиер по време на представяне на българското европредседателство в Брюксел в началото на февруари. Тогава Борисов каза: \"„Нали знаете, две неща не може да избира човек – родителите си и президента на Русия”.  \r\n ", "date": "2018.02.15", "title": "И руското външно министерство затапи Борисов,  вижте как!"}
{"url": "http://www.bnews.bg/article/237074-preslava_styaga_svatba_zapozna_pavel_s_rodata_v_dobrich", "text": "Фолк певицата Преслава май стяга сватба! Изпълнителката и любимият й Павел преди дни заминаха за Дубай, след като певицата го представи на родата, пише \"Телеграф\". Фолк звездата и гаджето й не спират да пътуват, но не само в България, а и в чужбина. След като прекараха Нова година в Тайланд, сега певицата духна за Дубай и дори сподели снимки от там, за да зарадва феновете с кадри от слънчевите арабски плажове. Които се превърнаха в квартал на София за повечето фолк звезди. Преди обаче да се отдаде на заслужен релакс, Преслава се отби до Добрич с любимия си Павел. Певицата го запознала с родителите си като дори обсъждали сватба. Тъста и тъщата много харесали бъдещия си зет. И двамата били очаровани как се грижи за дъщеря им. Дати и месеци не са обсъждани конкретно, но явно този път певицата е убедена, че е открила правилния мъж за себе си. Самата фолк звезда не смята да се впуска в подробности за личния си живот и е дискретна относно бъдещето на връзката си. Но феновете й определено чуват сватбени камбани. На подобно мнение са и някои от колежките на певицата. В последните дни Преслава е зарязала работата, за сметка на повечето почивки. Певицата е известна като истински работохолик и не се спираше да обикаля по участия. Към днешна дата фолк звездата предпочита да отдъхва, вместо да се товари с многобройни участия. Що се отнася до любимия й Павел, младокът не крие, че е луд по певицата. Той я води по екскурзии из Рила, а заедно покориха дори няколко планински върха. След Нова година двамата отидоха до Дубай, където с жива връзка, Преслава сподели кадри от топлите плажове на емирството. Нищо чудно скоро да чуем, че освен това певицата е избирала и сватбена рокля, докато е била там. \r\n ", "date": "2018.02.15", "title": "Преслава стяга сватба, запозна Павел с родата в Добрич"}
{"url": "http://www.bnews.bg/article/237073-velikobritaniya_prodalzhava_s_rusofobskata_si_kampaniya", "text": "Говорителят на Кремъл Дмитрий Песков заяви, че Русия категорично отрича отправените от Великобритания обвинения, че Москва е отговорна за извършената през 2017 г. кибератака с вируса \"Петя\", съобщават \"Ройтерс\" и руски медии. Песков подчерта, че обвиненията са безпочвени и част от \"руфобската\" кампания на някои западни държави. Лондон публично обвини Москва за разпространението на вирус, засегнал компании в Европа. \"Ние категорично отхвърляме тези обвинения, ние ги разглеждаме като необосновани и безпочвени. Това е нищо повече от продължение на русофобската кампания при липса на доказателства\", обяви Песков руската позиция.  ", "date": "2018.02.15", "title": "Великобритания продължава с русофобската си кампания"}
{"url": "http://www.bnews.bg/article/237091-stolichni_danachni_napapliha_targovski_obekti_oblastta_izzemat", "text": "Съвместни проверки и принудително изземане на средствата от касите на търговски обекти извършиха публични изпълнители и инспектори по приходите от отдел Оперативни проверки на ТД на НАП София на територията на София, Боровец, Банско и други населени места в област Благоевград. Мерките са насочени към фирми с просрочени публични задължения, за които НАП има данни, че осъществяват дейност и реализират обороти, а същевременно имат образувани изпълнителни дела и не обслужват доброволно натрупаните задължения, съобщиха от ТД на НАП-София. Във вчерашния ден контролни и принудителни мерки бяха проведени в 51 търговски обекти, разположени на ключови търговски улици в София, за които имаше данни както за просрочени задължения, така и за реализиране на големи обороти. В рамките на два часа екипите на ТД на НАП София успяха да съберат над 39 000 лева. Всички търговци са направили доброволно внасяне на намерените в касите средства. Принудително са иззети средствата само от един търговски обект, където не е оказано съдействие на органите по приходите. Ден по-рано в резултат на такива действия от 18 обекта в Банско, Добринище, Разлог и село Баня са събрани над 35 000 лв. а една от фирмите, в резултат на  контролните и принудителни мерки, е погасила целият си просрочен дълг в размер на над 195 000 лева. В Боровец от 20 обекта са събрани над 14 800 лв., а от обекти в Сандански и Петрич сумите са над 29 000 лв. Съвместните проверки, при които се извършва принудително изземане на средства от касите на фирми или търговски обекти, са постоянна мярка на НАП спрямо некоректни задължени лица, като със събраните средства се погасяват частично или изцяло натрупаните задължения. Част от обектите се поставят под постоянно наблюдение от инспекторите от отдел „Оперативни проверки“, за да се избегне некоректното извеждане на пари от касите. Наблюдението позволява средствата от продажби периодично да се изземват от публичните изпълнители на ТД на НАП София. При осъществяване на наблюденията, както и при самите проверки и изземвания, инспекторите констатират и други нарушения от страна на фирмите, за които се предприемат съответните мерки. Продължава засиления контрол и в зимните курорти и околните населени места. Само за няколко часа в град Якоруда инспекторите от отдел Оперативни проверки на ТД на НАП София са констатирали нарушения в 14 от проверените 20 обекта. В седем от тях е липсвало фискално устройство, а в останалите не е издаден фискален бон при извършената контролна покупка. На всички обекти нарушители ще бъде наложена принудителната административна мярка „Запечатване“. От НАП напомнят, че засилените мерки в зимните курорти не намаляват вниманието на инспекторите към  търговските обекти в останалите населени места. Ежедневно служителите на столичната дирекция на агенцията извършват стотици проверки на териториите на областите София, София област, Перник, Кюстендил и Благоевград, където се следи за спазване на данъчното и осигурително законодателство.  ", "date": "2018.02.15", "title": "Столични данъчни напъплиха търговски обекти областта, изземат..."}
{"url": "http://www.bnews.bg/article/237068-korumpiraniyat_sadiya_i_georgi_hristov_skasaha_sled_16_godini_lyubov", "text": "Популярният певец Георги Христов се е разделил с интимния си партньор Йордан Раденков малко преди рождения си ден на 28 януари. Според запознати с историята, инициатор на раздялата бил Раденков, който се сдоби с печална слава преди година, когато бе арестуван и обвинен в корупция и пране на пари. 50-годишният интимен другар на Георги Христов, който е съдия в Агенцията по вписванията, бе заловен в акция на ГДБОП в момент, в който прибираше рушвет от 4000 лева, а по-късно при обиск в просторния му апартамент на централния столичен булевард „Патриарх Евтимий” ченгетата откриха още 35 000 лева в пликове за писма, усвоени от подкупи, писа „Уикенд“. Йордан Раденков прекара няколко седмици в ареста, но след това излезе на свобода след внесена парична гаранция от 8000 лева, а делото за подкуп и пране на пари срещу него все още не е стартирало. Георги Христов и Раденков бяха двойка от близо 10 години, като само най-близките им знаеха за тяхното гей съжителство. „Георги бе сполетян и от друга лична трагедия – малко след като Йордан Раденков беше арестуван, майка му Павлина издъхна във Военна болница. Това още повече го отчужди от партньора му”, споделят от обкръжението на певеца. Според тях Георги Христов обвинявал, макар и негласно, Йордан Раденков като отговорен за кончината на майка си. От стреса и унижението покрай ареста на съдията по вписванията и осветяването на връзката му с нейния син, Павлина развила скоротечен рак и се споминала. Според друга версия за раздялата между Георги Христов и Йордан Раденков, двамата преустановили отношенията си заради нова сърдечна тръпка на съдията от Агенцията по вписвания. Той залюбил млад спортист от Кюстендил, но красавецът имал голяма уста и навсякъде се хвалел с щедростта на заможния си любовник. Така секс авантюрата на Раденков бързо достигнала до ушите на ревнивия му партньор Георги Христов, който му устроил скандал, завършил с шумна раздяла. Съдията от Агенцията по вписванията Йордан Раденков дълги години отрупваше любимия си Георги Христов със скъпи подаръци. Казват, че той е налял над 300 000 лева в ремонта на къщата на певеца във Волуяк, освен това дарил изпълнителят на „Черно и бяло” с апартамент в Гърция.", "date": "2018.02.15", "title": "Корумпираният съдия и Георги Христов скъсаха след 16 години любов"}
{"url": "http://www.bnews.bg/article/237060-dvama_nepalnoletni_i_dvama_retsidivisti_ograbiha_48_godishen_v_lomsko", "text": "Двама непълнолетни и двама рецидивисти ограбиха 48-годишен в ломско.Криминалисти от Лом за часове са разкрили грабежа над жителя на с. Комощица. Сигнал за случилото се е получен в полицията на 14 февруари, към 11 и 30 часа, когато 48-годишен от селото съобщил в РУ-Лом, че предния ден, към 22 часа, бил нападнат в дома си от четирима непознати. След като му нанесли побой, те му отнели 600 лева. Служителите на полицейския участък в Якимово незабавно предприели издирване и установили извършителите, А.И. на 25 години и 44-годишната В.И- криминално проявените и осъждани от с. Комощица и двама непълнолетни - на 14 и 16 години. Част от парите са открити и върнати на собственика. Извършителите са задържани за срок до 24 часа. В РУ-Лом е образувано бързо производство.", "date": "2018.02.15", "title": "Двама непълнолетни и двама рецидивисти ограбиха 48-годишен в ломско"}
{"url": "http://www.bnews.bg/article/237092-trima_v_aresta_za_ubiystvoto_na_danachniya_ivo_stamenov", "text": "Трима души са били задържани при полицейска операция по подозрение, че са участвали в убийството на началника на отдел „Фискален контрол“ в НАП Иво Стаменов. След изтичане на 24 часовата им мярка те са били освободени. Според информация на в. „Труд” става дума за двама братя, родом от Приморско, както и за техен приятел от същия град. Не са били открити достатъчно доказателства за съпричастност и тримата са пуснати без обвинения Припомняме, че 43-годишният Иво Стаменов бе прострелян на 18 декември м.г. в центъра на София – на ул. „Дунав“, докато караше личния си автомобил БМВ Х3.  Въпреки усилията на лекарите от ВМА да спасят живота му, той почина на 12 януари т.г.  \r\n ", "date": "2018.02.15", "title": "Трима в ареста за убийството на данъчния Иво Стаменов!"}
{"url": "http://www.bnews.bg/article/237030-chalga_panairi_galena_zabi_nozh_v_garba_na_desislava", "text": "Галена си развали отношенията с още една своя колежка. След като се скара с дългогодишната си приятелка Преслава, силиконката предаде и ДесиСлава. Галена не уважи партито за погачата на второто дете на блондинката, на което била сред първите поканени. Всъщност от всички чалгаджийки, които уж се пишеха близки на Десислава, на тържеството отидоха само Лорена и Магда, която също наскоро стана майка, писа „Галерия“. На купона била и Наталия Гуркова, която е съседка на Деси. Фолк певицата останала крайно разочарована от отсъствието на колежките си и най-вече от това на Галена. Всички се извинили, че имат твърде натоварен график и няма да им стигне времето. В чалга средите се говори, че Галена е развалила отношенията си и с Лорена. Двете бяха изключително близки години наред и именно чалга звездата вкара Лорена в лекия жанр.  ", "date": "2018.02.15", "title": "Чалга панаири! Галена заби нож в гърба на ДесиСлава"}
{"url": "http://www.bnews.bg/article/237057-spipaha_chernata_zlatka_v_grozna_izmama_snimki", "text": "Снимките на Черната Златка, които достигат до феновете й в социалните мрежи, са всъщност доста добре обработени с Фотошоп, узна HotArena. Истината лъсна миналата седмица, когато Злати Димитрова бе един от участниците в кулинарното шоу „Черешката на тортата“. Няколко стоп кадъра показват, че онова стегнато тяло на плеймейтката, което ни показва в Интернет, всъщност е една илюзия. Всъщност се оказа, че кожата й е поотпусната, особено в коремната област. Брюнетката се показва в мрежата така, както й се иска на нея да изглежда. Естествено допускаме, че когато е заснета седмицата от кулинарното шоу, в която Златка е гост, тя не се е намирала все още в топ форма и общо взето предаването е заснето отдавна. Другата предполагаема причина за набъбналия й корем, който е в разрез с коремната преса, с която Димитрова се фука от месеци в Интернет, е храненето. Всички добре знаем, че в „Черешката на тортата“ през цялата звездна седмица много се хапва и е трудно стомахът да не увеличи многократно обема си. Защо, обаче, никоя звездна дама не публикува фотоси, когато коремът й се е подул от ядене?", "date": "2018.02.15", "title": "Спипаха Черната Златка в грозна измама (СНИМКИ)"}
{"url": "http://www.bnews.bg/article/237062-zadarzhaha_mazh_darzhal_v_plen_39_godishna_zhena_nyakolko_mesetsa", "text": "27-годишен е задържан в РУ-Кърджали за противозаконно лишаване от свобода на 39-годишна жена, съобщиха от пресцентъра на ОД на МВР, цитирани от Дарик. Потърпевшата успяла да се отскубне вчера сутринта и потърсила помощ в полицията. При незабавни издирвателни действия мъжът е установен и задържан. По първоначални данни принудителният плен продължил няколко месеца. Жертвата била държана в жилище в Кърджали, като върху нея било оказвано физическо насилие. \r\nПо случая е образувано досъдебно производство по чл.142а, ал.4 за противозаконно лишаване от свобода, което е продължило повече от две денонощия и е било осъществено по начин мъчителен и опасен за здравето на пострадалата. Работата продължава, заяви разследващ полицай в РУ-Кърджали.", "date": "2018.02.15", "title": "Задържаха мъж, държал в плен 39-годишна жена няколко месеца"}
{"url": "http://www.bnews.bg/article/237058-sarbiya_da_priznae_kosovo_ako_iska_v_es", "text": "Признаването на независимостта на Косово от Сърбия е ключово условие, ако Белград иска да се присъедини към Европейския съюз. Това заяви германският външен министър Зигмар Габриел на съвместна пресконференция с косовския премиер Рамуш Харадинай. „Ако Сърбия иска да стане член на ЕС, върховенството на закона е основно условия, както и приемането на косовската независимост“, каза ръководителят на германската дипломация, цитиран от БГНЕС. „Това е главното условие, за да се присъедини към Европа“, подчерта Габриел и добави, че е изпратил по-рано същото послание на властите в Белград. Сърбия се надява да се присъедини към Съюза през 2025 г., датата определена от Брюксел в публикуваната неотдавна стратегия, която предвижда включването на Западните Балкани към общността, отбелязва Ройтерс. Сръбските власти се надяват, че признаването на Косово няма да бъде ключово условие за членството. Министърът на отбраната Александър Вулин заяви, че Белград и Прищина трябва да разделят Косово. Габриел заяви, че Германия ще помогне на Косово да бъде признато от петте държави в ЕС, които още не са сторили това – Испания, Румъния, Кипър, Гърция и Словакия. Причината е, че те се притесняват от териториални претенции от съседни държави или отцепване на територии. Косово обяви независимост на 17 февруари 2008 г. Тя е призната от САЩ и повечето държави от ЕС.", "date": "2018.02.15", "title": "Сърбия да признае Косово, ако иска в ЕС"}
{"url": "http://www.bnews.bg/article/237101-borisov_obarkal_sam_mandzhukov_s_peevski_golyama_rabota", "text": "\"Един президент на всички българи не е редно да дава оценки и да взима активна страна към неговата партия БСП\". Така премиерът Бойко Бориосв отговори на президента Румен Радев, който по-рано днес го попита:  попита: \"Има ли премиерът Бойко Борисов общи бизнес интереси с депутата от ДПС Делян Пеевски? Има ли срещи Борисов с Пеевски? Разпределял ли е и продължава ли да разпределя Борисов обществени поръчки в интерес на Делян Пеевски?\" Явно доста му пари под краката на Борисов, та побърза да свика пресконференция, в която отново да се оправдава, да лъже и да маже, и да вади зайци от ръкава си. \"Неговите хора са убили хиляди българи като кучета, а той мълчи. \"Нито веднъж не съм обидил президента. Прегледах си всички изказвания\", категоричен е Борисов. \"Много пъти зад българските телевизии не се знаят собствениците. Ако някой се е обидил, че съм споменал Пеевски, а не Манджуков.\"  И пак намеси Пеевски с президента Радев: \"Партията, която издигна Румен Радев за президент, предложи и Пеевски за шеф на ДАНС.\" \"Ако Пеевски е извършил престъпление и президентът знае, то питам защо не са възложени проверки - възложени ли са или не? И какво общо може да имам аз с депутат от опозицията\", попита себе си премиерът. \"Ако има данни за мой бизнес (което е абсолютна лъжа), което да съм направил с Пеевски да сезира която иска институция, защото аз твърдя, че такъв няма\", отсече Борисов. Той заяви, че неговата добронамереност не трябва да бъде в негов ущърб. \"Нямам нищо общо общо и не искам да ме замества за това, че водач на НСО не е спрял на полицейски патрул. Шофьорът е виновен и трябва да си понесе отговорността\", заяви Борисов по темата за гонката, в която бе замесено и името на президентшата Десислава Радева.  Сръдните му, в стил \"дай ми куклите, на ти парцалките\" демонстрираха и този път, че е  уцелен право в десетката с коментара на президента Радев, на който наистина няма какво да отговори, освен злобно да обижда, без грам аргумент, както обикновено говори, и както го направи и в смешното интервю, което даде в баджак телевизията БТВ. \"Вчера казах, че Радев е добър човек, приятел, с който работим добре, но явно съм се лъгал. Явно не може да ми прости, че не сме купили изтребителите. Не знам с какво толкова сме го подразнили, че да сипе толкова ярост, злоба и жлъч. Ще купим и самолети, но има и по-важни неща, за които трябва да дадем пари\", категоричен бе премиерът. \r\n ", "date": "2018.02.15", "title": "Борисов: Объркал съм Манджуков с Пеевски...Голяма работа!"}
{"url": "http://www.bnews.bg/article/237059-deputatite_othvarliha_vetoto_na_prezidenta_za_zemedelskite_zemi", "text": "Парламентът преодоля президентското вето върху Закона за посевния и посадъчния материал. Със 124 гласа \"за\", 73 \"против\" и 6 въздържали се парламентът прие повторни промени в закона и така отхвърли ветото на държавния глава. На 2 февруари президентът Румен Радев наложи шесто поред вето от началото на мандата си. Този път върху поправки, позволяващи на собствениците на земеделски земи със сменено предназначение, които не са започнали строителство в удължения през 2012 г. година законен шестгодишен срок, да поискат препотвърждаването на този статут. Решението му породи протести на собственици на земи, които твърдят, че ветото ощетява дребния бизнес.", "date": "2018.02.15", "title": "Депутатите отхвърлиха ветото на президента за земеделските земи"}
{"url": "http://www.bnews.bg/article/237061-desislava_pokaza_parvi_kadar_s_bebeto", "text": "Фолк певицата Деси Слава, която стана майка за втори път в края на миналата година, публикува нежен кадър със сина си Борис. 38-годишната певица сподели снимка в профила си в Инстаграм, на който бебето държи показалеца ѝ. \r\nТова е първата снимка, която ДесиСлава публикува, откакто се роди Борис. Преди време Благой качи кадър, на който разхожда бебето в количка в Южния парк. На 5 февруари семейството направи погача за здравето на малкия Борис. За 21-годишния Благой това е първо дете. ДесиСлава има и 16-годишен син - Майки, от брака си с първия си съпруг - Михаил.", "date": "2018.02.15", "title": "ДесиСлава показа първи кадър с бебето"}
{"url": "http://www.bnews.bg/article/237064-patrioti_i_gerb_opryaha_do_zlatniya_prast_na_podsadimiya_mareshki_za_da_butnat_vetoto_na_radev", "text": "Поредното президентско вето бе преодоляно. И за пореден път благодарение на \"златния пръст\" на партията на Веселин Марешки - \"Воля\". Днес депутатите разгледаха повторно закона за посевите, в чийто преходни и заключителни разпоредби в последния момент и на тъмно бяха вмъкнати изменения и в Закона за опазване на земеделските земи, улесняващи застрояването им. Ветото бе преодоляно със 124 гласа \"за\", 73 \"против\" и 6 \"въздържал се\". За да не мине повторното връщане от държавния глава на един закон, за него трябва да са гласували 121 народни представители. В случая ветото не мина само с 3 гласа. Въпреки че от \"Воля\" първоначално бяха дали заявка, че ще подкрепят президента Румен Радев, в сряда в позицията им настъпи мистериозен обрат и днес 8 от депутатите на Марешки гласуваха заедно с ГЕРБ и \"Обединени патриоти\". \"Против\", каквато заявка вече бяха дали, гласуваха от БСП и ДПС. При разглеждането на ветото в ресорната земеделска комисия миналата седмица Кръстина Таскова от \"Воля\" обяви, че измененията в закона за земите са лобистки и ветото на президента трябва да се подкрепи. На това мнение Таскова бе и вчера сутрин. Следобяд обаче сред депутатите на Марешки вече бе настъпило разколебаване. Групата се бе събрала да избистри как ще гласува, но си замълча какво е решила. Очевидно, след днешното гласуване, първоначалната заявка за подкрепа на ветото е била имагинерна. Няма икономическа логика  Дебат в зала все пак имаше и в него се чуха обвинения към вносителя на проекта - депутатът на Валери Симеонов - Йордан Апостолов, че сам е в конфликт на интереси в качеството му на едър земевладелец и строителен предприемач. Депутатите се върнаха и към времената на масовите и скандални заменки на земи тип \"кон за кокошка\"  по време на Тройната коалиция. Не бяха подминати и екозащитниците, по традиция споменавани в негативен контекст. Пъва думата взе Светла Бъчварова (БСП), която се опита експертно да обоснове мотивите на БСП за подкрепа на ветото. Тя посочи, че първоначалната идея на Министерския съвет, с която бе отворен законът за посадъчния материал, да се намали административната тежест, са се направили сериозни изменения и в Закона за опазване на земеделските земи, което по правилника на Народното събрание е нарушение. И обобщи промените:  \"МС предлага значително улеснение на възможността да се смени предназначението на земеделската земя. Но трябва да има подробно описано инвестиционно намерение и чак тогава да се смени предназначението на земята. Наличието на Подробен устройствен план (ПУП) сега отпада, т.е. променяме предназначението без да знаем точно за какво. Липсата на ПУП е тревожна - не знаем този, който иска да промени земята, с каква цел го прави\".  Тя атакува и текстовете, според които отпада едногодишният срок за изготвяне на ПУП. \"Това е отстъпление от сега действащата защита на земеделските земи, дава се възможност даже въобще да няма инвестиционно намерение\", посочи. Допълни и че не е ясно какви са финансовите разчети по възстановяването на сумите на лицата и фирмите, които вече са влезли в процедура, но са изпуснали срока 24 май 2017 г. да реализират инвестиционното си намерение.   \"Тук няма никаква икономическа логика и разчети за какви сумуми става въпрос. На въпрос в комисия се обясни, че става въпрос за около 200 000 лв., но представители на МЗХ си оставиха врата, че не могат да кажат, защото информацията е в общините. Няма процедура кой ще връща таксите, нито има процедура как., посочи депутатката от левицата. - \"Това, което се получи като краен резултат е нещо, което е неработещо и няма да реши въпросите на нито един, който има проблем по смяна на предназначението\". Закон за опазването, не за застрояването Бюрхан Абазов (ДПС) също защити ветото. \"ДПС ще подкрепи ветото не за друго, а в израз на това, че нашата позиция винаги е била последователна, принципна и категорична. Още на първо гласуване само ние гласувахме \"против\". Как се стигна дотук? - В първото издание на този парламент беше предложена промяна в този законопроект, но под уличен натиск управляващите се отказаха. Сега под благовидния предлог, че облекчаваме бизнеса и административните процедури, правим същите предложения за изменения. Мотивите на президента са правно издържани и ги подкрепяме. Законът се казва Закон за опазване на земеделските земи, подчертавам \"опазване\" на земеделските земи и има за цел именно да опазва земеделските земи, за да са те обработваеми. Иначе този закон щеше да се казва \"закон за смяна на предназначението на земеделските земи\", посочи експертът.  По думите му с измененията на \"патриота\" Апостолов сега процедурата става улеснена и бърза, а трябва да е точно обратното - \"да е консервативна и трудна, само при наистина належаща нужда от тази промяна на предназначението на земята\". \"На първо четене тези предложения ги нямаше и президентът е прав в основанието си, че предложените текстове са в разрез с философията на предложения на първо четене законопроект.  За 6 години, който е имал желание, е имал достатъчно време да го направи. Удължаването на срока може да е един процес, който може да продължи безконечно. Какво правим - узаконяваме едни решения за промяна на предназначението, които не съществуват в правния мир, срокът им изтече през май 2017-а\", продължи Абазов и каза в заключение - \"Това са важни решения, а не се дебатират. Използвате пролуката, когато всички тези хора се занимават с втория лифт на Банско, с Истанбулската конвенция и прокарвате много важни текстове\". Псевдозелени, озеленени Йордан Апостолов (ОП) стана, за да се защити, нападайки природозащитниците, които твърдят, че предложените от него изменения ще доведат до масово застрояване по Черноморието и реализацията на мегаломански проекти за хотели. Екологът Тома Белев показа наскоро като пример схема от кадастъра за 800 дка край Яйлата, предвидени за застрояване. \"От тази трибуна днес се изказаха доста неистини. Но бих искал да попитам с какво ветото на президента обедини нацията? Тази институция, която трябва да държим на пиадестал, но не виждам какво отгоре трябва да държим на пиедестал. Как ние разделихме гражданите с това вето на едни, които имат право на собственост и други псевдозелени, озеленени и всякакви други... Как короядът в България влезе и кой беше причината, заради който сега се изсичат стотици декари земи.\", заговори Апостолов.   \"Сега ще ви замръзнат усмивките..\", закани се той към БСП. \"Не се ли нарушава чл. 17 от Конституцията за неприкосновеноста на частната собственост. Не се ли нарушава чл. 19 за свободната стопанска инициатива. Как ние бихме могли да задължим собствениците на земеделска земя, които не искат да я обработят, да я дадат под аренда, а не да строят. Те си я държат пустееща. Повечето, които сега се подхилвате в залата въобще не ви е ясно за каква процедура става въпрос. Няма значение начинът на предлагане на измененията, г-н Абазов. Възползвали сме се от законовото си право да правим промени в преходни и заключителните разпоредби\", продължи Апостолов.  И заобяснява, че при процедури, изтекли след май 2017-а, ако наново бъдат подадени заявления за възобновяване, на лицето, и то само ако е провело процедурата до край, т.е. променило е предназначението, таксата трябва да му бъде върната или процедурата да бъде проведена докрай. Утвърждаването на площадка, без изисквания досега ПУП, е междинен акт, който не води до промяна на предназначението на земеделската земя, продължи Апостолов. Лицето Х подава заявление със скица, прилага координатни точки къде в обсега им иска да направи инвестиционно намерение. \"Това не променя предназначението на земята. Тя може да си стои с години земеделска. Ако реши да продължи процедурата, трябва да представи екооценки. Ако екооценката е влязла в сила, тогава може да продължи процедурата. През това време тази земя остава земеделска независимо, че има междинен акт на комисията за площадката\", посочи. Допълни, че документът за екологична съвместимост има валидност само 5 години: \"Т.е. дори и да имате променен вече статут, ако не реализирате инвестиционното си намерение, то ще отпадне. Ако ПУП-ът е бил за стопански двор, а той иска хотел, екооценката му става моментално невалидна, т.е. екооценка се прави при всяка промяна в ПУП. 3 г. след препотвърждаване на решението за промяна на предназначението, не е поискано и не е дадено разрешение за строителство, земята пак става земеделска\". \"Зелените масово по своите изяви повдигнаха въпроса с Черноморието. Издигаха едно знаме - 800 дка в Св. Никола (край Яйлата). С този имот нищо не може да се случи - намира се в защитена зона по местообитание на птиците. Върху него има редица и сложни ограничения. Собственик е на едно юридическо лице, но е съставен от 38 имота, купени с инвестиционна цел. Преди да бъде обединен, през 2006-2008 са правени процедури по промяна на предназначението. За всеки един от тях има ПУП. Но екооценката от 5 г. вече е изтекла. За този имот няма в момента подадено никакво инвестиционно намерение и процедурата трябва да тръгне от самото начало. И тя няма да стигне до никъде и затова инвеститорът не е предприел нищо, защото се е примирил, че ще трябва да мине през ОВОС, който после ще бъде жален от еколозите. И затова сега се ползва като земеделска земя\", реши да отговори задочно на Тома Белев Апостолов. Конфликт на интереси до последния сантиметър \"Дали не трябваше да направите декларация за конфликт на интереси и дали не засяга семерйните ви интереси\", обърна се към Апостолов Александър Паунов (БСП). \"Много съм доволен от това, че колега от БСП ме попита дали нямам. Аз ви заявявам, че никога не съм имал, нямам намерение и никога няма да имам намерение относно такива процедури от промяна на земеделска земя. Защото те не ме интересуват. Не съм провеждал и няма да провеждам процедури по замяна на земеделска зенмя.\", отвърна земевладелецът. - \"Искате ли да направим една справка през кои години, при кое управление - с ДПС, са извършени най-голям брой замени и в последствие 80% от земите са с променено предназначение. Върху тях има построени голф игрища и пр. Да, аз съм правил замени и всичките тези земи, които съм направил за замени в момента се използват за земеделско предназначение! Всичките! До последния квадратен сантиметър!\" И Апостолов приведе пример от времето на скандалните заменки: \"Мога да ви покажа справка от МЗХ - 187 замени в една заповед за над 40 000 дка, в един ден\". \"С колегите вземахме на тъмно решение, без да знаем за кои райони, за какви декари става въпрос. Ако иматре информация\", защо не я дадохте, опита се да контрира Абазов.. Горещият картоф в ръцете на кабинета Социалистът Крум Зарков обобщи проблема не на експертно, а на политическо ниво, посочваки, че правителството си е измило ръцете с тези законови изменения, прехвърляйки ги в полето на парламента. \"Съществена част от дебата започна още през май. Тогава се случиха неща, от които трябваше да си вземем поуки. Бързо внасяне, много бързи становище дойдоха, че се подкрепя законопроектът и имаше обществени брожения. Още тогава трябваше да стане ясно, че има силен обществен натиск и може би легитимен интерес на собственици на такива земи, които заради закона не могат да се възползват от тях. Но нямат подкрепа от правителството и прехвърлят горещия картоф тук. Иначе от май можеше да изготвят промени, да има обществени обсъждания и пр.\" \"Правителството не подкрепя обществената реакция, но очевидно се страхува от нея. Тогава правилно от ГЕРБ се оттеглиха и казаха: \"Хубава е нашата идея, но не я обяснихме достатъчно и създадохме страхове\". Дали са основателни или не, пак няма да разберем, защото се избра техниката на внасянето на измененията в закона за посадъчния материал, който няма нищо общо с ПУП-ове и пр. Внесено без подписа на народния представител, а в комисия между двете четения, след което се появява тук в зала. Председател на правна комисия се намеси, че не става ясно какво гласуваме, свикваха се нови заседания на комисия. Каквото и решение да вземете, трябва да го направите открито. Тихо, подмолно, отзад в този парламент просто няма как да стане!\"  ", "date": "2018.02.15", "title": "Патриоти и ГЕРБ опряха до \"златния пръст\" на подсъдимия Марешки, за да бутнат ветото на Радев!"}
{"url": "http://www.bnews.bg/article/237076-patriarhat_na_kraka_za_pogrebenieto_na_dyado_dobri", "text": "Патриарх Неофит пристигна в село Байлово за погребението на дядо Добри, който почина в понеделник, съобщава \"24 часа\". Десетки свещенослужители и стотици миряни са в храма на селото, за да се простят с добрия старец. Той ще бъде погребан в двора на църквата точно до постройката, в която е живял в последните години от живота си. \"Той не искаше да го възхваляваме, а да запали в нас вярата в Господ\", каза духовник след опелото. \"По човешки скърбим за края на земния път на новопреставилия се дядо Добри\". Това се казва в обръщение на на Българския Патриарх и Софийски митрополит Неофит по повод кончината на дядо Добри (Добре Добрев), което бе цитирано от БГНЕС. \"Обични в Господа чеда на светата ни Църква, По човешки скърбим за края на земния път на новопреставилия се дядо Добри (Добре Добрев) и се молим Бог да приеме душата му в селенията на праведните. Там е мястото, което Бог е приготвил за всички, които Го обичат, а знаем, че той обичаше най-много от всичко Господ Иисус Христос и Му служеше с чисто сърце. Чистите по сърце са блажени, защото те ще видят Бога (срв. Мат. 5:8). Затова вярваме, че Христос ще го приеме пред лицето си като истински безсребърник, който за последните 30 години дари всичко, което притежаваше и което събираше пред храмовете в страната. Помним го като най-големия дарител на Патриаршеската ни катедрала “Св. Александър Невски”, както и на няколко други храмове и манастири. Народът го наричаше “светецът от Байлово” не само заради безкористното му служение и даряване, а и заради чистото изповедание и живеене на праотеческата ни българска православна вяра. Верността му към Църквата и нейните повели беше вярност на праведник, а “споменът за праведника ще пребъде благословен” (Притч.10:7). Така и ще го помним и ще се молим за душата му – праведният безсребърник, който изпълни Божиите повели, без да промени или изкриви дори една буква от Св. Писание и Св. Предание, верен на Църквата и Отечеството си и неуморен в добрината си. Нека споменът за него ни носи не скръб и тъга, а радост и надежда, че в България светостта и добротворството не са изчезнали, но Бог по молитвите на Св. Богородица и всички светии ще ни дарява и за в бъдеще с благодатните си дарове! Бог да прости новопреставения дядо Добре!\" ", "date": "2018.02.15", "title": "Патриархът - на крака за погребението на дядо Добри"}
{"url": "http://www.bnews.bg/article/237055-nilo_i_niki_mihaylov_si_razmeniha_lyubovni_obyasneniya", "text": "Вратарят Николай Михайлов качи екзотична снимка с Николета, към която написа: \"Честит Свети Валентин, бейби. Ти си повече от моя любима. Ти си моят най-добър приятел толкова години... Мой партньор... Моя половинка по всеки един начин. Обичам те!\" \r\nНиколета на свой ред му отвърна, като публикува анимиран кадър, на който тя се е качила на гърба на Ники. \"Има любов, която вдъхновява, такава, която изпепелява, но нашата любов заслужава “Оскар”! Издържа на времето, на провокациите, на предизвикателствата...на егото ни! Happy Valentine’s Day, My All!\", написа известната плеймейтка. \r\nНиколета и Ники дадоха сигнали, че отново са заедно преди повече от година. Те имат дълга история заедно. Първо Николета излизаше с Михайлов, а Валери Божинов беше с Алисия, от която има син Валери. После Валери се ожени за Лозанова, която му роди дъщеря Никол, а по-късно Михайлов започна връзка с фолк певицата. През цялото време двамата футболисти се водеха приятели. \r\n ", "date": "2018.02.15", "title": "НиЛо и Ники Михайлов си размениха любовни обяснения"}
{"url": "http://www.bnews.bg/article/237063-cherna_statistika_2017_godina_rekordna_otkam_ubiti_i_raneni_pri_atentati_i_napadeniya", "text": "Близо 2 300 цивилни са били убити или ранени при самоубийствени атентати и нападения в Афганистан през 2017 г., което е повече от която и да е предишна година от началото на конфликта. Това показва нов доклад на ООН. Данните идват, докато екстремистите засилват нападенията си в градски райони, след като американският президент Доналд Тръмп обяви през миналия август, че американското присъствие в Афганистан ще остане с отворен край, а Вашингтон засили въздушните удари срещу крепости на екстремистите в затънтени краища. Мисията на ООН за подпомагане в Афганистан съобщи, че цивилните жертви в цялата страна са намалели с 9 процента през 2017 г., като е имало общо 10 453 цивилни жертви, включително 3 438 загинали и 7 015 ранени. Но въпреки че талибаните и ДАЕШ (\"Ислямска държава\") са подложени на по-голям натиск, те извършват все повече безразборни нападения в градовете. В резултат на това жертвите от самоубийствени атентати и нападения са скочили със 17 процента. \"През 2017 г. са регистрирани най-големият брой цивилни жертви при самоубийствени и комплексни нападения за една година в Афганистан\", се изтъква в доклада, като 605 души са били убити и 1 690 са били ранени. Столицата Кабул остава основна цел, като 16 процента от всички жертви през годината - общо 1 831 убити и ранени - са станали там. Върховният комисар на ООН за правата на човека Зейд Раад Ал Хюсеин подчерта, че екстремистите твърдят, че представляват афганистанските интереси, но \"избиват хора по най-ужасяващ начин, създавайки ужас и страдание\". Нещата не са се подобрили досега през 2018 г., като Хюсеин предупреди, че ООН е разтревожено, че през тази година нещата ще са още по-зле.", "date": "2018.02.15", "title": "ЧЕРНА СТАТИСТИКА! 2017 година - рекордна откъм убити и ранени при атентати и нападения"}
{"url": "http://www.bnews.bg/article/237072-golyam_koshmar_za_milan_v_razgrad_vizhte_kakvo_e_stanalo_v", "text": "Футболистите на Милан са изкарали тежка нощ в Разград преди мача тази вечер. БЛИЦ СПОРТ научи, че в 3 часа след полунощ \"росонерите\" са били събудени от десетина фенове на Лудогорец, които спретнали заря в непосредствена близост до хотела на италинаците. Оказа се, че запалянковците цял ден се готвили за \"покушението\", като по-впечатляващото в случая е, че дори засилените охранителни мерки не им попречили да изпълнят плана си. Идеята на привържениците на Лудогорец била да прекъснат спокойния сън на играчите на тазвечерния съперник на любимците им и така да помогнат на \"орлите\" във важния 1/16-финален мач от Лига Европа. Двубоят на \"Лудогорец Арена\" е с начален час 20:00. \r\n\"Явно поради тази причина днес до обяд никой от футболистите не си показа носа. По всичко личи, че са спали, за да си наваксат за среднощното събуждане. Рано сутрина човек от тяхната делегация ръкомахаше и говореше разпалено по телефона във фоайето на хотела. Беше бесен. Изглежда се оплакваше на някого за безсънната нощ\", издадоха наши източници.", "date": "2018.02.15", "title": "Голям кошмар за Милан в Разград! Вижте какво е станало в..."}
{"url": "http://www.bnews.bg/article/237053-nay_malko_19_dushi_zaginaha_pri_katastrofa_na_kamion_s_migranti_v_libiya", "text": "Най-малко 19 души загинаха и близо 80 бяха ранени, след като камион с мигранти катастрофира в Либия.  Инцидентът станал на 60 километра от Бани Валид, югоизточно от столицата Триполи. Сред жертвите има три жени и едно дете. Повече от 300 мигранти са пътували в катастрофиралия камион, повечето са от Сомалия и Еритрея. Бани Валид, разположен на 170 километра югоизточно от Триполи, е ключова точка за трафикантите, които прекарват с камиони мигранти от Африка към Средиземноморието.", "date": "2018.02.15", "title": "НАЙ- МАЛКО 19 души загинаха при катастрофа на камион с мигранти в Либия"}
{"url": "http://www.bnews.bg/article/237054-ministar_shishko_karakachanov_se_gotvi_da_krade_i_ot_uchebnite_samoleti", "text": "\r\nБезумията в МО продължават с пълна пара. Поредната ”велика” идея на военното министерство е да се закупят нови самолетчета за ВВС. Не, не става дума за Грипен, F-16 или Рафал, а за четири нови витлови леки самолета. \r\nОбществената поръчка за 4-те броя витлови леки самолети е обявена на 17 януари, а до 12 март желаещите фирми трябва да внесат документите. За ВВС щели да бъдат купени също тренажор към самолетите и консумативи, които да осигурят на всеки от тях по 1600 летателни часа на година. Стойността на поръчката е над 2,5 млн. лв., става ясно от публикуваната документация. Самолетите трябва да бъдат закупени до 48 месеца след сключването на договора. \r\nИ дотук видимо всичко е май-добре. Но един по-серизен поглед разкрива и около тази сделка корупционен похват, роднински връзки и в последна сметка - нагласен конкурс. \r\nЗащо нашите източници смятат, че конкурсът е нагласен? Защото техническата спецификация е направена така, още от години, че може да спечели само една единствена фирма!? Тази, която ще участва със самолет Zlin 242, предлагани от чешката фирма Zlin Aircraft. Български представители на фирмата са бизнесмени и бивши авиационни журналисти. Големият им плюс е  познанството  и приятелството с един от големите политици на страната. И това май кара военният министър да търси вратички за осигуряване на поръчката на тези  хора. \r\nВ конкурса имат намерение да участва известният оръжеен търговец Захари Бочев, собственик на „Авио Делта“ със самолет „Чесна“. Една от неговите фирми Flight Constructive Ltd. обаче се отказа от участие в конкурса,  като публикува съобщение в социалните мрежи за нагласената обществена поръчка: „Параграф 22 по български. \r\nСпоред националното законодателство, Учебно Тренировъчен Самолет (УТС) е категория военни въздухоплавателни средства. Със съмнителни мотиви опълномощените експерти решават да се откажат от специални военни изисквания за УТС и да посочат цивилен стандарт като условие. Българските производители и интегратори на специално оборудване няма как да отговорят на условията за военен УТС, защото концепцията на техните продукти е базирана на военно приложение.“ \r\nВ обществената поръчка може би ще участват и „Йотов и син“. Те имат идеята да правят огромен балкански Авиационен център в Долна Митрополия. Близки до тази фирма са категорични, че техническата спецификация за тези самолети е написана изцяло за Zlin, като по този начин конкурсът се опорочава и бива нагласен. \r\nНеобходими ли са тези самолети на ВВС, след като в авиобазата в Долна Митрополия разполага в момента с 12 учебни самолета. Защо трябва да се хвърлят пари на вятъра, след като самият Каракачанов обещава нов самолет за българските ВВС.?! \r\nИли и той ще е поредният министър, за който обещанието, не е като изпълнението.А пилотите отново ще с  пръст в устата! \r\n ", "date": "2018.02.15", "title": "Министър Шишко Каракачанов се готви да краде и от учебните самолети!"}
{"url": "http://www.bnews.bg/article/237056-neveroyatno_kakvo_se_sluchi_kogato_parizhkite_vlasti_reshiha_da_presushat_kanala_sen_marten", "text": "Невероятно! Какво се случи когато парижките власти решиха да пресушат канала Сен- Мартен? За първи път от десетилетия общинските власти на френската столица решиха да пресушат един от най-знаменитите канали Сен-Мартен. Операцията по неговото пресушаване отнема на властите повече от три месеца и съставлява една от атракциите за парижани и туристите. В началото е било необходимо да бъде изловена рибата и преместена в чисти води.След това е било необходимо внимателно източване на водата от канала и подготовката му за почистване. Цялата операция е струвала на парижани почти 10 милиона евро.Какво откриват властите когато пресушават канала и на каква потресаваща гледка стават свидетели жителите и туристите на Париж ? Властите запечатват поразителната гледка на видео с поучителна  цел, което предоставяме на вашето внимание: \r\n ", "date": "2018.02.15", "title": "Невероятно! Какво се случи когато парижките власти решиха да пресушат канала Сен- Мартен?"}
{"url": "http://www.bnews.bg/article/237052-vremeto_dnes", "text": "Днес още преди обяд облачността отново ще се увеличи и в следобедните часове ще е значителна. Само на отделни места в крайните южни райони е възможно да превали слабо. Ще духа слаб, преди обяд в Северна и Източна България до умерен вятър от запад-северозапад. Максимални температури между 4° и 9°, в София около 3°. Атмосферното налягане ще се повишава и ще бъде по-високо от средното за февруари. Над планините ще е предимно облачно, на отделни места в южните планински райони ще превали слаб сняг. Ще духа умерен вятър със западна компонента, който след обяд ще започне да се ориентира от юг. Максималната температура на височина 1200 метра ще е около 0°, на 2000 метра – около минус 5°. По Черноморието облачността ще се увеличи и ще бъде предимно значителна. Преди обяд ще духа до умерен вятър от запад-северозапад, който след обяд ще се ориентира от североизток и ще отслабва. Максималните температури ще са 7-9°, температурата на морската вода е 5-7°. Вълнението на морето ще е 2-3 бала.", "date": "2018.02.15", "title": "Времето днес "}
{"url": "http://www.bnews.bg/article/237087-advokatat_na_tramp_prizna_platil_130_000_na_porno_aktrisa", "text": "Личният адвокат на президента на САЩ Доналд Тръмп каза, че той е платил 130 000 долара от собствения си джоб на порноактриса, за която се твърди, че е имала сексуална връзка с милиардера през 2006 г. Пред в. \"Ню Йорк таймс\" Майкъл Коен каза, че парите не са му били възстановени нито от Организацията Тръмп, нито от предизборната кампания на Тръмп. Парите той дал на Сторми Даниълс, чието истинско име е Стефани Клифорд. Изплащането на сумата, той определи като напълно законно и нямащо нищо общо предизборната кампания. Подобно изявление той е направил и пред Федералната избирателна комисия. Тя се интересувала откъде са били взети парите. Адвокатът казал, че те не са нито дарение за предизборната кампания, нито пък са били отчетени като разход на кампанията. За плащането първи съобщи миналия месец в. \"Уолстрийт джърнъл\". Тогава изданието написа, че Коен уредил плащането на сумата през октомври 2016 г., за да накара Сторми Даниълс да не разкрива по време на предизборната кампания своята предполагаема сексуална среща с Тръмп. Интимната среща била през юли 2006 г. По онова време Тръмп е бил вече женен за Мелания. \r\n ", "date": "2018.02.15", "title": "Адвокатът на Тръмп призна - платил 130 000 на порно актриса"}
{"url": "http://www.bnews.bg/article/237066-shok_dj_damyan_i_vanya_se_pusnaha_chisto_goli_foto", "text": "Дуетът не само в живота, но и на сцената - DJ Дамян и Ваня, пуснаха страшно провокативен кадър в социалната мрежа. На него и двамата са чисто голи и са се прегърнали. Снимката излезе в профила на певицата, която я съпроводи с думите \"Честит Свети Валентин... обичам те любов моя - Dj Дамян, .. СКОРО\" От последната дума всеки може да направи извода, че двойката не е просто палава, а всичко е част от презентацията на техен нов общ проект. Докъде обаче двамата са стигнали по време на снимките, предстои да разберем. \r\n ", "date": "2018.02.15", "title": "ШОК! DJ Дамян и Ваня се пуснаха чисто голи (Фото)"}
{"url": "http://www.bnews.bg/article/237050-izdirvat_se_vaprosite_na_zritelite_koito_badzhak_zhurnalista_hekimyan_ne_podade_a_natika_v_anonimnata_papka", "text": "След като вчера сутринта бе обявено, че в  19,35 часа в ефира на Би Ти Ви ще се излъчи интервю на видният представитле на баджак журналистите у нас Антон Хекимян с премиера Бойко Борисов, интернет пространството бе залято със зрителски въпроси, които някак си изчезнаха в небитието и отново останаха без отговор.  \r\nКъде са те, питаме ние? Нима Хекимян ги натика в анонимната папка? И как няма, все пак той е от онези удобните журналисти, които нямат навика  и намерението да задават неудобни въпроси.  \r\nВчера Bnews публикува малка част от жестоките и болезнени въпроси, които Хекимян дори нямаше смелостта да повтори. Освен тази част, въпроси валяха из ведро през целия ден, като с всеки следващ разкриваха все по-големи и по-големи истини.  Освен, че зрителските въпроси изтекоха в канафката Борисов не каза и нищо съществено, освен лаконични отговори на удобни въпроси или отново добре познатите лъжи.  \r\nСъакционерът в Първа инвестиционна баннка (ПИБ) Ценко Минев стои зад “Юпен”, а омразата между него и “Зелените” стои в основата на протестите за Пирин, които пък Христо Иванов и Радан Кънев ползвали, за да се показват, тъй като иначе нямало за  какво да се хванат. ГЕРБ оттеглят Истанбулската конвенция, защото не искат да понесат сами пасива от нея. Това каза министърпредседателя Бойко Борисов в снощното си интервю за Би Ти Ви.  \r\nВ 30- минутен разговор, в който на премиера не бе зададен нито един въпрос за процесите в държавата и непрестанно генерираните скандали, Борисов успя да се похвали с успехите на правителството, да порицае и едновременно с това да оправдае поведението на коалиционните си партньори, националистите от “Обединените патрЕоти”, да представи партията си, като европейска и едновременно с нова да съобщи, че ГЕРБ изтегля Истанбулската конвенция от ратификация в парламента.  \r\nБорисов отклони единственият му зададен зрителски въпрос за корупцията у нас с питане за заплатата на итервюиращия го Хекимян и констатация, че въпреки високите му държавни отговорности той вероятно взима по- малко. По този начин премиера на практика отбягна отговора за липсващите осъдителни присъди за корупция по високите етажи на властта  у нас.  \r\nВ крайна сметка интервюто на Хекимян се оказа добре измислен и трениран театър. Въпросите на хората останаха прилежно изпратени в празното пространство, а отговор ще получат ли... най- вероятно не, все пак не са удобни!   ", "date": "2018.02.15", "title": "ИЗДИРВАТ СЕ: Въпросите на зрителите, които баджак журналиста Хекимян не подаде, а натика в анонимната папка"}
{"url": "http://www.bnews.bg/article/237049-borisov_barka_ili_lazhe_che_sam_rabotil_v_televiziya_na_peevski", "text": "Както  премиерът Бойко Борисов нахули Иво Христов- началник на кабинета на Румен Радев, че е бил бив служител на Пеевски и е пишел речите му. След евтиния цинизъм от страна на премиера, Христов публикува в личният си Фейсбус опровержение на думите на Борисов.  Началникът на кабинета на президента Румен Радев - Иво Христов, опроверга твърденията на премиера Бойко Борисов, че е работел в телевизия на Делян Пеевски. По-рано днес, говорейки пред bTV за Христов, Борисов назова Иво Христов и каза, че го помни ”още от телевизията на Пеевски” Би Би Ти. \r\n\"Премиерът Борисов бърка или лъже\", отговори Иво Христов във фейсбук след интервюто на министър-председателя. Той уточнява, че е бил директор в Би Би Ти в периода от март 2003 до март 2004 г., \"когато собственик на телевизията е Петър Манджуков, а не г-н Пеевски, както внушава г-н Борисов\". \r\n\"Много години след моето напускане телевизията бе продадена. Тук има много колеги, които могат да изобличат тази манипулация, казва Христов. \r\n ", "date": "2018.02.15", "title": "Борисов бърка или лъже, че съм работил в телевизия на Пеевски"}
{"url": "http://www.bnews.bg/article/237019-vizhte_kak_gushterov_glezi_svetlana_vasileva_predi_sveti_valentin_foto", "text": "Светлана Василева и Християн Гущеров си подариха романтична закуска дни преди Деня на влюбените. Плеймейтката, която преди известно време изтри профила си във Фейсбук, продължава да е активна в Инстаграм, пише dir.bg. \r\n  \r\nТя е станала доста дискретна по отношение на личния си живот и публикува снимки, свързани с работата ѝ, но все пак показа как двамата с Христиан се глезят сутрин. Менюто на известната двойка се състои от портокалов сок, кафе лате и капучино, салата, варени яйца, питателен омлет и разбира се нещо сладко за разкош. На трапезата им има две сладки курабии с любовна украса. Василева и Гущеров обявиха, че ще се сгодят на 28 януари. Очаква се двамата да се оженят през лятото, но Христиан все още не е официално разведен.", "date": "2018.02.15", "title": "Вижте как Гущеров глези Светлана Василева преди Свети Валентин (Фото)"}
{"url": "http://www.bnews.bg/article/237080-kristiano_ronaldo_prouchva_mineralni_bani_v_balgariya_iska_da", "text": "Кристиано Роналдо проучва Минерални бани за инвестиции, похвалиха се от община Минерални бани пред Haskovo.info= На Международното туристическо изложение EMITT`2018 в Истанбул представители на компанията Pestana са проявили интерес към малката родопска община, известна с минералните си извори, които са равни по качество на водата с тези в Карлови Вари. През последните години португалската суперзвезда жъне успехи на бизнес фронта. Компанията Pestana, която управлява хотелите, принадлежащи на играча на “лос галактикос”, обяви откриването на нов такъв в един от най-големите градове в Мароко – Маракеш. Сградата ще отвори врати за гости през следващата година, а през тази се планира рязането на лентата на нови хотели в Мадрид и Ню Йорк. Съвместният бранд Pestana CR7 започва много успешно, а след отварянето на първите два хотела, собственост на Роналдо – в Мадейра и Лисабон, туроператорите отчитат туристически бум. Кристиано последва примера на други звезди от спорта, които инвестират в хотелиерския бизнес, като Анди Мъри, Гари Невил и Райън Гигс. Амбициите на португалеца обаче са за пробив на световния пазар, а не само на местно ниво. През следващите две години семейната компания Pestana, която притежава 90 хотела, планира да отвори още 20 (с тези на Кристиано). Инвестицията се очаква да възлезе на около четвърт милиард евро. Това не е нещо ново за националния курорт. Преди десетина година Христо Стоичков също имаше идея да инвестира в база за подготовка и възстановяване на млади футболисти, но идеята му не получи шанс и той впоследствие я реализира в Етрополе. Надяваме се този път да не пропуснем своя шанс, каза кметът на община Минерални бани Мюмюн Искендер.", "date": "2018.02.15", "title": "Кристиано Роналдо проучва Минерални бани в България, иска да... "}
{"url": "http://www.bnews.bg/article/237029-hvanaha_leo_di_kaprio_s_gadzheto", "text": "Известна е любовта на Леонардо ди Каприо към модели блондинки. Поредната красавица до носителя на „Оскар“ е Камила Мороне от Буенос Айрес. 43-годишният актьор и 20-годишната красавица, която се опитва да пробие и в киното, се срещат от няколко месеца и вече не крият връзката си. Двамата се появиха заедно на рождения ден на Елън Дедженеръс. Папараци пък уловиха как звездната двойка напуска събитието. Ефектната блондинка и носителят на „Оскар“ се отправят към автомобила си, пише OK Magazine. По всичко си личи, че Лео не се е притеснил, че на празника на телевизионната водеща е неговата бивша приятелка Блейк Лайвли. Двамата се срещат по време на снимките на „Великият Гетсби“ на Баз Лурман, пише tialoto.bg Актьорът докосва своята нова възлюбена близо до бюста, за да я поведе към колата им, отбелязва изданието. \r\n ", "date": "2018.02.15", "title": "Хванаха Лео ди Каприо с гаджето"}
