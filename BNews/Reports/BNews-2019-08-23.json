{"url": "http://www.bnews.bg/article/263017-otmeniha_bedstvenoto_polozhenie_v_svishtov", "text": "\n\r\nОтмениха бедственото положение в Свищов, съобщава БНТ.\r\n\r\nТо беше обявено заради пожара, който обхвана 50 декара от старото сметище и обгази града.\r\n\r\nВчера започна аварийното запръстяване на тлеещото депо. Засипването с пръст продължава и днес. Дейностите се извършват по проект на Министерството на околната среда и водите за над 3 милиона лева.\r\n\r\nПрипомняме, пожарът на старото сметище край Свищов започна миналата сряда и обхвана 50 декара. През почивните дни тлеещото депо обгази града. Кметът заяви, че има първоначални сведения за умишлен палеж на сметището.\r\n\r\nПреди дни сметището край Свищов пламна за трети път. Само ден по-рано община Свищов обяви бедствено положение, \n\t\t\t\t\t\t", "date": "2019.08.23", "title": "Отмениха бедственото положение в Свищов"}
{"url": "http://www.bnews.bg/article/263014-premierat_na_angliya_vtreshti_sveta_vizhte_kakvo_napravo_v_eliseyskiya_dvorets", "text": "\n Снимка от срещата между британския премиер Борис Джонсън и френския президент Еманюел Макрон в Елисейския дворец възмути целия свят и световните медии. \r\n\r\n На снимката се вижда, че докато двамата разговарят, Джонсън е качил крака си на масата по начин, който не отговаря на дипломатичния тон. \r\n\r\n „Борис Джонсън никога не се е свенял да се прави на клоун през цялата си политическа кариера“, пише Ройтерс. \r\n\r\n Английски граждани са възмутени как може това да е новият им премиер, а американците го сравняват с техния Доналд Тръмп. \r\n \n\t\t\t\t\t\t", "date": "2019.08.23", "title": "Премиерът на Англия втрещи света, вижте какво направо в Елисейския дворец "}
{"url": "http://www.bnews.bg/article/263020-skandalno_arestuvaha_dyado_za_bludstvo_s_5_godishnoto_mu_vnuche", "text": "\n 60-годишен мъж е задържан за блудство с 5-годишното си внуче. Мъжът, който е от девинското село Триград, е дядо на момченцето. Сигналът за тормоза над детето е подаден от родителите му. \r\n\r\n Първоначално на него му е опредена мярка за неотклонение „подписка“, но с постановление на наблюдаващия прокурор му е взета 72-часова мярка \"задържане под стража\". \r\n\r\n След изтичането й предстои да бъде внесено искане в съда за налагане на постоянен арест. По случая е образувано досъдебно производство. \r\n \n\t\t\t\t\t\t", "date": "2019.08.23", "title": "СКАНДАЛНО! Арестуваха дядо за блудство с 5-годишното му внуче"}
{"url": "http://www.bnews.bg/article/263015-vav_vetren_nyama_obgazyavane_na_vazduha", "text": "\nПожарът, който възникна вчера в дъбова гора при град Ветрен, не е причинил обгазяване на въздуха, съобщава БНТ.\r\n\r\nДнес екипи на пожарната ще продължат огледите на горския масив, за да изгасят и последните останали участъци, които тлеят.\r\n\r\n\r\nНовини от България и света, актуална информация 24 часа в денонощието\r\nВъв Ветрен няма обгазяване на въздуха\r\nАвтор: news.bg\r\n23.08.2019 12:46:59 Ветрен  У нас Прегледи: 99 Коментари (0)\r\nВъв Ветрен няма обгазяване на въздуха\r\nИзточник: EPA/БГНЕС\r\n\r\n 1  0\r\nПожарът, който възникна вчера в дъбова гора при град Ветрен, не е причинил обгазяване на въздуха, съобщава БНТ.\r\n\r\nДнес екипи на пожарната ще продължат огледите на горския масив, за да изгасят и последните останали участъци, които тлеят.\r\n\r\n\r\nЦяла нощ близо 20 пожарникари и служители на горското стопанство са правили обходи по периметъра на изгорялата дъбова гора, за да не позволят на огъня да прехвърли направените просеки. От сутринта дежурните екипи на мястото започнаха да обхождат масива и да гасят разпалилите се нови огнища. \r\n\r\nЧрез GPS системата на горското стопанство ще стане ясен обхватът на пожара, има вероятност засегнатите площи да надхвърлят 400 дка. Водеща остава версията пламъците да са се прехвърлили към гората от сметището край Ветрен. Както писахме, няколко големи пожара в страната пламнаха именно от сметища.\r\n\r\nСметището е затворено от година, но местните хора твърдят, че често виждат камиони, които идват от други населени места, за да изхвърлят отпадъци на мястото.\r\n\r\nЕкипите на пожарната и днес остават в готовност на мястото на пожара. \n\t\t\t\t\t\t", "date": "2019.08.23", "title": "Във Ветрен няма обгазяване на въздуха"}
{"url": "http://www.bnews.bg/article/263022-desetki_priyateli_i_blizki_se_sboguvaha_s_zhorzh_ganchev", "text": "\n Близки, приятели, колеги, политици и общественици си взеха последно сбогом с Жорж Ганчев в църквата \"Света София\". Той почина на 79-годишна възраст, дни преди рождения си ден. Новината дойде от режисьора Живко Ботев, който съобщи във фейсбук за смъртта на легендата.  \r\n\r\n \"За разлика от всички други политици в България имаше коренно различен стил и модел на поведение. Жорж бе човекът сила, човекът честност, които желаеше да промени стила на политиката в България, но не беше оценен в онази си степен,  в която заслужаваше. Той обичаше много България, уникален джентълмен. Днес липсват такива политици в България\", спомни си финансовия експерт Кольо Парамов, който се кандидатира заедно с Жорж Ганчев на президентските избори през 2016 г. \r\n\r\n От 15 г. той бе мой пациент. С времето станахме доста близки. През тези години бе удоволствие да общувам с него. Изключително колоритен и достоен човек. Това е голяма загуба. Той бе пълен с идеи и проекти. През последните години правехме какви ли не усилия, за да подобрим здравето му, но за съжаление нещата станаха необратими\", каза проф. д-р Иво Петров  - един от най-утвърдените кардиолози у нас и  медицински директор е на “Аджибадем Сити клиник Сърдечно-съдов център”. \r\n\r\n Да се сбогуват с политика дойдоха бившият министър Николай Василев, Александър Томов, Петър Берон и агент Иван Тенев, певицата Диана Дафова и актьорът Светослав Пеев и други.  \r\n\r\n \"Ще запомня Жорж като голям българин, който обичаше България с цялото си сърце\", каза д-р Емил Илиев. \r\n\r\n \"Жорж бе изключително интелигентен човек, беше прям и откровен и казваше винаги истината в очите\", каза Максим Бехар. \r\n\r\n Жорж бе изпратен в последния си път с аплодисменти, а бял гълъб бе застанал до колата му. Дъщерите му Силвана и Джулия видяха в това символика. Сърцето ми е разбито, каза със сълзи в очите Джулия. \r\n\r\n \"Най-великият мъж на тази планета, не мога да се побера в едно изречение\", каза и любимата му Шуши.  \r\n \n\t\t\t\t\t\t", "date": "2019.08.23", "title": "Десетки приятели и близки се сбогуваха с Жорж Ганчев \r\n"}
{"url": "http://www.bnews.bg/article/263021-rusnak_se_udavi_kray_lozenets", "text": "\n Руcки грaждaнин ce e удaвил във вoдитe нa Чeрнo мoрe крaй ceлo Лoзeнeц, cъoбщи МВР. \r\n\r\n Вчeрa oкoлo 18.20 ч. в Рaйoннo упрaвлeниe - Цaрeвo билo пoлучeнo cъoбщeниe зa инцидeнт c удaвeн мъж в рaйoнa нa мecтнocттa \"Диньoв гьoл“ крaй Лoзeнeц. Уcтaнoвeнo билo, чe тялoтo e нa 69-гoдишeн руcки грaждaнин, чиятo cмърт e кoнcтaтирaнa oт eкип нa \"Cпeшнa мeдицинcкa пoмoщ“ в Coзoпoл. \r\n \n\t\t\t\t\t\t", "date": "2019.08.23", "title": "Руснак се удави край Лозенец"}
{"url": "http://www.bnews.bg/article/263011-golyama_opasnost_ot_pozhari_v_13_oblasti_v_stranata", "text": "\nНационалния институт по метеорология и хидрология съобщава, че на места в 13 области в страната е в сила екстремален индекс за пожароопасност. \r\n\r\nИндексът обхваща територии от областите София - град, София - област, Перник, Кюстендил, Благоевград, Пазарджик, Ловеч, Стара Загора, Хасково, Сливен, Ямбол, Бургас и Добрич. \r\n\r\nЕкстремалният индекс означава, че са възможни бързо разпространяващи се много силни пожари с въвличане на дървесните корони. Голяма опасност от пожари има в почти цялата страна. \r\n\r\nПрипомняме, че в последните седмици пожари пламнаха в гората около двореца Кричим, в сметището и гората около Ветрен, сметището в Свищов, старото сметище в Перник, виадукт на АМ \"Струма\", сметището в Карлово и др.\r\n\r\n \n\t\t\t\t\t\t", "date": "2019.08.23", "title": "Голяма опасност от пожари в 13 области в страната"}
{"url": "http://www.bnews.bg/article/263012-aleksey_navalni_izleze_na_svoboda", "text": "\nРуският опозиционен лидер Алексей Навални излезе на свобода, след като прекара 30 дни в затвора, съобщава Блумбърг.\r\n\r\nСлед като беше освободен тази сутрин, Навални обвини властта, че е извършила \"актове на сплашване и терор във връзка с арестите на случайни хора\", опитвайки да разбие протестите на опозицията.\r\n\r\nВълната от протести ще се разрасне и този режим горко ще съжалява за стореното, закани се опозиционерът.\r\n\r\n\r\nПрипомняме, миналия месец Навални беше осъден на 30 дни затвор поради организирането на неразрешен протест на опозицията в Москва срещу изключването на десетки кандидати от опозицията от изборите за градски съвет в Москва, насрочени за септември.\r\n\r\nДокато беше в затвора, той за кратко беше хоспитализиран заради \"токсична реакция на неизвестно химическо вещество\", което наведе Навални на мисълта, че може да е бил отровен. \n\t\t\t\t\t\t", "date": "2019.08.23", "title": "Алексей Навални излезе на свобода"}
{"url": "http://www.bnews.bg/article/263009-do_chasove_puskat_avtomagistrala_struma_v_posoka_gartsiya", "text": "\n До броени часове ще бъде пуснато движението по автомагистрала \"Струма\" в посока Гърция. До обяд ще бъде направено изпитване на натовареността на пътната мрежа. \r\n\r\n \"Изчакваме да се потвърдят резултатите и до края на деня хората ще могат да пътуват за Гърция по едното платно\", заяви председателят на Управителния съвет на Агенция \"Пътна инфраструктура\" Георги Терзийски. \r\n\r\n Той поясни още, че са поискали от Община Дупница да им каже къде да депонират отпадъците от сервитута на АПИ, който е под \"Струма\". По думите му под магистралата вече няма отпадъци. \r\n \n\t\t\t\t\t\t", "date": "2019.08.23", "title": "До часове пускат автомагистрала \"Струма\" в посока Гърция"}
{"url": "http://www.bnews.bg/article/263018-za_kakvo_ti_e_resor_zemedelie_tam_parite_sa_razpredeleni_yasno", "text": "\nЗа какво ти е ресор \"Земеделие\"? Там парите са разпределени ясно и точно за всички държави. Какво ще направиш с ресор \"Земеделие\"? \r\n\r\n\r\n\r\nС тези думи премиерът Бойко Борисов коментира информацията, че Мария Габриел, която досега бе еврокомисар по цифрова икономика и цифрово общество, може да поеме ресор \"Земеделие\" в новата Европейска комисия. Новината беше разпространена от авторитетното белгийско издание \"Политико\". \r\n\r\nякой си измисля глупости, а вие ме карате да коментирам. Ще се научите да ме питате нещо, което е важно, а не измишльотините на някой. Искаме модерните ресори – киберсигурност, управление на IT технологиите. Това сме го заявили преди месец и половина. Някой си измисля глупости, за да заяви после, че едва ли не не са ни го дали този ресор. Омръзна ми от жълтите ви новини\", каза видимо ядосаният Борисов. \r\n\r\nТой добави, че целта на България е Мария Габриел да продължи да заема същия ресор заедно с \"разширения към него\". По думите му във вторник бъдещият председател на ЕК Урсула фон дер Лайен трябва да се срещне с Мария Габриел, за да обсъдят какъв пост може да заеме тя. \r\n\r\n\r\nНа Европейския съвет в началото на юли Бойко Борисов заяви, че Мария Габриел е била предложена за поста върховен представител на ЕС за външната политика и сигурността, но България е отхвърлила това предложение. В отговор на въпрос Борисов уточни, че е отказал поста на върховен представител, защото тогава се губи позицията на комисар и няма как България да има и двете – комисар с реален ресор и преговарящ за външната политика. \r\n\r\n\"Считам, че на нас ни трябва реален ресор и човек в комисията, Мария Габриел е доказана\", подчерта тогава премиерът.\r\n\r\n\r\nБорисов беше в Крумовград, където официално бе сложено началото на работа на мината на Ада тепе. Проектът започва с 20 г. забавяне. Инвестицията на \"Дънди прешъс металс Крумовград\" - дъщерно дружество на канадската Dundee Precious Metals, е 165 млн. долара и предвижда разкриването на 240 работни места.\r\n\r\n\r\n\r\n \n\t\t\t\t\t\t", "date": "2019.08.23", "title": "За какво ти е ресор \"Земеделие\", там парите са разпределени ясно"}
{"url": "http://www.bnews.bg/article/263023-osadeniyat_po_deloto_kilarite_georgi_valev_vzima_500_lv_obezshtetenie_ot_prokuraturata", "text": "\n Според решение на Окръжен съд - Ловеч, от 16 юли т.г., Георги Вълев, осъден на доживотен затвор без право на замяна по делото \"Килърите\", трябва да получи обезщетение от 500 лева (при поискани близо 500 хиляди лв.) за претърпени неимуществени вреди. Това съобщават от пресцентъра на съда, цитирани от БТА. \r\n\r\n Искът е заради приложената му мярка за неотклонение \"задържане под стража\", във връзка с повдигнатото му обвинение за палеж, за което впоследствие е оправдан. Мярката му за неотклонение обаче е била наложена общо за седемте престъпления, по които е обвинен. По шест от тях е осъден с влязла в сила присъда \"доживотен затвор без право на замяна\". \r\n\r\n В мотивите за присъденото обезщетение съдът посочва, че макар и да има разгласяване чрез медиите на обвиненията срещу Вълев, то е касаело цялата престъпна дейност, а не само конкретното престъпление. Липсват обективни данни, от които да се направи разграничение за отражението на отделните обвинения върху психиката на ищеца и здравословното му състояние, допълват от съда в Ловеч. \r\n\r\n Решението на Окръжния съд може да се обжалва в 14-дневен срок пред Апелативен съд - Велико Търново. Срокът обаче спира да тече, тъй като ищецът обжалва отказ на Окръжен съд - Ловеч, за предоставяне на правна помощ за подаване на въззивна жалба срещу решението. \r\n\r\n Въззивната му частна жалба /срещу отказа за правна помощ/ е в процес на администриране. \r\n \n\t\t\t\t\t\t", "date": "2019.08.23", "title": "Осъденият по делото \"Килърите\" Георги Вълев взима 500 лв. обезщетение от прокуратурата\r\n"}
{"url": "http://www.bnews.bg/article/263013-eto_kolko_pensioneri_poluchiha_zapor_zaradi_neplateni_tok_i_parno", "text": "\n \r\nПенсиите на 4794 пенсионери за общо над 620 000 лв. са били запорирани през миналата година заради неплатени сметки за ток, вода и парно, дългове към данъчните или банки, както и за издръжка. \r\nТова показва статистиката на Националния осигурителен институт (НОИ) за 2018 г. \r\nСпоред нея средното възнаграждение на възрастните хора се е вдигнало с 54,32 лв. за 4 г. Таванът спестил 15 млн. лв. през миналата година. \r\n\r\n \r\nНай-много са запорираните пенсии в София, където са блокирани 186 000 лв. на 1373 пенсионери. На второ място се нарежда Перник, където за запор са взети 42 000 лв. на 348 пенсионери. Следват длъжниците в Пловдив, където те са с 20 по-малко от \r\nминьорския град, но сумата при тях е 43 000 лв. Най-малко запори са наложени в Силистра, Търговище и Кърджали. В трите области има общо 116 длъжници, които имат борчове за 12 000 лв. \r\nПрез миналата и тази година защита от запори върхупенсиите ползват около 1,8 млн. души. Причината е, че според Гражданския процесуален кодекс доходи под размера на минималната работна заплата не могат да бъдат секвестирани. През 2018 г. минималната заплата бе 510 лв., апрез тази е 560 лв. Удръжките от запорираните пенсии се определят в зависимост от размера на дохода на пенсионера спрямо минималната заплата. \r\n\r\n \r\nТака, ако пенсионерите получават между 560 и 1120 лв., те ще се разделят с 1/3 от доходите си, ако нямат деца, или с 1/4, в случай че се грижат за непълнолетен наследник. Сметките показват, че ако пенсионер получава 561 лв. и е осъден от ЧСИ, ще му бъдат удържани до 185,13 лв., или 140 лв. в зависимост от това дали има малки деца. \r\n\r\n \r\nАко доходите му са над 1120 лв., то запорът ще е 1/2 или 1/3. Пенсионерите обаче може да бъдат осъдени за дългове, независимо какъв е размерът на доходите им, ако дължат издръжка за деца. През миналата година пенсионерите са били 2 158 000. От тях 672 174 са взимали минималната пенсия от 207,60 лв. Като още 390 хил. души са били с доход до 250 лв. Средната пенсия през 2018 година е била 364,32 лв. и спрямо 2014 г. тя се е вдигнала с 54,32 лева \r\n  \r\n \n\t\t\t\t\t\t", "date": "2019.08.23", "title": "Ето колко пенсионери получиха запор заради неплатени ток и парно"}
{"url": "http://www.bnews.bg/article/263019-eto_gi_pochivnite_dni_prez_septemvri", "text": "\n Септември идва с два дълги уикенда, които дават възможност за кратка почивка на  море или планина. Два пъти по три почивни дни се получават заради официалните национални празници в есенния месец. \r\n\r\n За Денят на Съединението - 6 септември, петък е обявен за официален неработен ден и се слива със съботата и неделята.  \r\n\r\n Денят на независимостта - 22 септември, пък се пада в неделя и затова понеделник е обявен също за почивен ден, съгласно новата наредба. \r\n\r\n Добрата новина е, че за допълнителните свободни дни синоптиците предвещават топло и слънчево време без валежи. \r\n \n\t\t\t\t\t\t", "date": "2019.08.23", "title": "Ето ги почивните дни през септември"}
{"url": "http://www.bnews.bg/article/263016-lyubo_mladezha_porachal_zhestokiya_poboy_nad_reklamniya_bos_na_levski_pavel_kolev_e_sledvashtiyat_v_spisaka_na_gangstera", "text": "\n Невероятна агресия и хулиганство бяха упражнени срещу маркетинг директора на Левски Цветан Вълчев. Това се случи около 10:00 часа на 22 август, пред офисите на клуба на улица \"Тодорини кукли\" в София. Вълчев е бил нападнат от двама непознати и пребит с железа, като само бързата намеса на случаен минувач, който разхождал кучето си, и на негови колеги е спряло побоя върху служителя на 26-кратните шампиони на България. Пребитият мъж веднага е откаран с линейка в болница УМБАЛ \"Царица Йоана-ИСУЛ\", където е пристигнал в безсъзнание. Според ченгетата нападението над Цветан Вълчев не е с цел сплашване, а директен опит за убийство. Той е оцелял по чудо. Още един удар в главата му и смъртта му щеше да настъпи на място, категорични са разследващите. \r\n \r\nВ момента Цветан Василев е в кома, а черепът му е счупен на три места. \r\n \r\nОсновната версия на МВР е, че Любо Младежа е искал зверството, защото с действията си рекламният специалист му е нанесъл косвени загуби от 30 000 лева на месец. Преди Васил Божков да вземе Левски, феновете на отбора един от лидерите на които е Младежа, са получавали по един лев от всеки продаден билет, правото да продават фен артикули на отбора, като печалбите са за тях, охраната на стадиона за което също са получавали пари и още един куп екстри. Божков и изпълнителният директор на Левски Павел Колев обаче спряха кранчето на Любо Младежа, от което той избеснял. \r\n \r\nЧе именно Младежа е замесен в криминалния инцидент намекват и фенове на отбора. \r\n \r\nВъв Фейсбук страницата Ултрас Левски вчера се появи публикация, която изважда скандални факти за причината за побоя. \r\n \r\nНа вниманието на ръководството на ПФК “Левски”, На вниманието на представители на медии, Уважаеми Левскари, \r\n\r\n Вчера бе написана поредната черна страница в историята на любимия отбор. На стадиона показно бе пребит до безсъзнание маркетинговия директор в ФК Левски – Цветан Вълчев. Посред бял ден, на любимия стадион. Е, да, не е първото, вероятно няма да е и последното посегателство над левскари в собствения им дом. Дом, който да си кажем честно, отдавна не е уютен. Дом, който години наред се унищожава отвътре. Метър по метър, сантиметър по сантиметър, домът се разделя, а хората в него биват настройвани едни срещу други. Най-силната и голяма маса в държавата е разбита, мнозина извън този дом потриват ръце и вдигат наздравици, а едни други в него броят поредния транш за добре свършената работа. И така години наред. Всеки път мислим, че дъното е стигнато, и всеки път биваме опровергавани. Вече сме сигурни – дъно липсва, и не само то. \r\n \r\nБорбата за големия залък не спира повече от 15 години. Повече от десетилетие под една или друга форма едни фенове получават огромни суми, за да бъдат такива. От времената на Тодор Батков, та чак до наши дни. И докато Батков бе принуден да си плаща, следващите след него си плащаха доброволно в замяна на спокойствие. На тях им бе нужно спокойствие, докато унищожават любимия отбор и го водят към сигурен фалит. Всеки, който скочеше срещу гробокопачите в ръководството, бе преследван и прогонван от собствения му дом. В замяна на „услугата“ се подписваха нови и нови тлъсти договори за стотици хиляди лева, с фирми собственост на едни и същи хора от НКПСЗ, чрез които ФК Левски се източва години наред. \r\n \r\n“Апогеят” настъпи при управлението на парашутиста Спас Русев. За да унищожи всякакви гласове срещу него и за да може да източи докрай любимия отбор, обявявайки неизбежен фалит, Русев с лека ръка прехвърли голяма част от приходите на отбора в сметките на НКПСЗ. Черешката на тортата дойде, когато през февруари месец 2018 за Маркетингов директор бе назначен приближеният до тях – Тодор Минев. В замяна на прогонването на всички свободни и непокорни левскари от стадиона, през лятото на същата година, Русев и компания се отказаха и от целия маркетинг на отбора и го подариха на външна фирма, свързана отново с така наречения национален клуб на привържениците. Това вероятно е и световен прецедент. Отбор, който с единия крак е обявил фалит, подарява огромна част от приходите си в полза на частни лица?!? \r\n \r\nСтигаме и до сегашното ръководство, което на този етап даде ясни индикации, че прави опити да се отскубне от пипалата, които задушават отбор и публика повече от десетилетие. Едно левче от билетче бе спряно. Един маркетингов директор, свързан с една външна фирма, бе уволнен. Същият излезе със сълзлива декларация, че щял да работи за благото на отбора без пари, само и само да бъде върнат на работа. Бил направил това, бил направил онова. В писмото му до клуба имаше само една голяма липса. Липсата я има и в касата на клуба. За деветмесечното управление на магазина от него и външната фирма се бяха изгубили безследно над четвърт милион лева. Пари, които вместо да влязат в касата на клуба, попаднаха отново в ръцете и касите на трети лица. Магазинът бе източен, а артикулите в него бяха мираж. Клубът направи стъпки и в тази посока и върна в свое притежание собствения си магазин и маркетинг. “Случайно” в един ден заваляха десетки декларации и статуси против ръководството на клуба. Хора от провинцията получават обаждане и са принудени да пишат от името на цял град. А какво пишат и дали някой друг освен писателят го мисли и застава зад него, не е от особено значение. Броени дни след това на стадиона се задава тон от поръчителите на декларациите: „И преди, и сега Левски значи свобода!“. Не, господа, това е всичко друго, но не и свобода. \r\n \r\nНапук на всичко едно от най-хубавите неща от години насам бе напът да се случи в ръководството на клуба. През лятото в маркетинговия отдел на ФК Левски бяха поканени хората, които създадоха “Фонд Сектор Б” и с чиито усилия и умения публиката на Левски достигна световни висоти. За маркетингов директор бе предложен Ицо Плебея и като че ли всичко покрай облика на клуба щеше да придобие нови измерения. Разбира се, като всичко хубаво покрай любимия отбор, тази идея бе стопирана още в самото ѝ начало. След грубо вмешателство, заплахи за побой над тях, заплахи за нови глоби и наказания, клубът бе принуден да клекне и отново да се откаже от поредната си прекрасна идея, която щеше да го изстреля в друга орбита, далечна от българската. В крайна сметка клубът назначи дългогодишния служител в маркетинг отдела Цветан Вълчев, който бе натоварен със задачата да върне облика на Левски там, където му е мястото. За съжаление след опитът за убийството му вчера, поредният левскар вероятно ще бъде отказан да работи за благото на отбора. Присъединяваме се към призива на ръководството за бързо изясняване на извършителите и поръчителите на това гнусно престъпление. Сигурни сме, че при желание от страна на органите на реда, от страна на ръководството и на медиите, това нападение ще бъде разнищено много бързо, а виновните ще си понесат последствията. Нашата организация ще следи случая с голям интерес и ще настоява за публичното оповестяване на детайлите по случая. \r\n \r\nНастъпило е времето, в което ще се реши накъде ще поемат отбора и публиката на Левски. Времето, в което всяко синьо сърце трябва да вземе своето решение и да застане зад него на стадиона. Ако сега ви няма, не се чудете, ако утре и нас ни няма. Зад гърбовете ни няма финансови потоци, зад нас няма политици, зад нас не стоят висши полицаи. Не си пазаруваме членове, не се продадохме и никога не се предадохме. Няма и да го направим. Крепи ни любовта към любимия отбор. А тя е по-голяма и силна от всичко и всеки! \r\n \r\nВ коментар под публикацията фен на Левски е дал скрийншот към пост Фейсбук профила на Любо Младежа.  Според запознати, следващия в списъка за пребиване е директора на Левски Павел Колев. Непотвърдена за сега информация сочи, че от вчера Колев е с охрана. \r\n \r\nЛюбомир Костадинов-Младежа  е популярно име в столицата като лидер на мощна групировка привърженици на футболния клуб „Левски“, наречена „София Запад“. Името на Любомир Костадинов обаче изплува и от дела за наркотици. През 2012-а, получава осъдителна присъда за разпространение на дрога. \r\n \n\t\t\t\t\t\t", "date": "2019.08.23", "title": "Любо Младежа поръчал жестокия побой над рекламния бос на „Левски“! Павел Колев е следващият в списъка на гангстера! "}
