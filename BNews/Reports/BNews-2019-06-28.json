{"url": "http://www.bnews.bg/article/261883-otide_si_valeri_tarandov", "text": "\n\r\nБившият евродепутат Николай Бареков каза последно сбогом на Тарандов, с когото бяха близки приятели!  \r\n\r\nЕто какво написа той в личният си профил в социалната мрежа! \r\n\r\nМоите съболезнования за семейството на приятеля Valeri Tarandov! Нека душата му почива в мир! Много, много черна вест за един безкрайно умен и безкрайно възмутен от селянията около нас човек... \n\t\t\t\t\t\t", "date": "2019.06.28", "title": "Отиде си Валери Тарандов "}
{"url": "http://www.bnews.bg/article/261880-grigor_dimitrov_tragva_sreshtu_20_godishen_frantsuzin", "text": "\n Григор Димитров ще стартира участието си в \"Уимбълдън\" 2019 с мач срещу френския квалификант Корентин Муте, отреди жребият. Муте е левичар, на 20 години е и заема 85-о място в световната ранглиста, предаде БГНЕС. \r\n\r\n За него това ще бъде дебют в основната схема на турнира на трева от Големия шлем. Григор Димитров в миналогодишното издание на \"Уимбълдън\" отпадна още в първи кръг след загуба от Стан Вавринка. Най-доброто представяне на първата ни ракета в Лондон датира от 2014 г., когато стигна до полуфиналите. Ако премине първия кръг, Гришо ще спори с победителя от мача между Феликс Оже-Алиасим и Вашек Поспишил. Димитров загуби от Оже-Алиасим по-рано този месец на старта на турнира Куинс Клъб в Лондон. \r\n\r\n Действащият шампион Новак Джокович започва срещу германеца Филип Колшрайбер, а №2 Роджър Федерер срещу южноафриканеца Лойд Харис. \r\n\r\n Евентуални сблъсъци в 1/4-финалите са Джокович – Циципас, Кевин Андерсън – Александър Зверев, Доминик Тийм – Рафаел Надал и Кей Нишикори – Роджър Федерер. \r\n\r\n При жените първата ракета в света Ашли Барти тръгва срещу китайката Сай Сай Чжън, а втората поставена Наоми Осака срещу казахстанката Юлия Путинцева. \r\n \n\t\t\t\t\t\t", "date": "2019.06.28", "title": "Григор Димитров тръгва срещу 20-годишен французин "}
{"url": "http://www.bnews.bg/article/261881-remontat_na_viadukta_pri_20_ti_km_na_am_trakiya_priklyuchi_tri_dni_predsrochno", "text": "\n Ремонтът на платното за Пловдив на виадукта при 20-ти километър на АМ \"Тракия\" приключи три дни предсрочно, съобщиха от АПИ. Движението ще бъде пуснато днес около 16.30 ч., с което се улеснява пътуването през предстоящите почивни дни. \r\n\r\n Пътноподдържащото дружество \"Автомагистрали\" ЕАД работи изключително мобилизирано, за да може ремонтните дейности да завършат колкото се може по-бързо и да не се затруднява движението в активния летен сезон, се посочва в съобщението. \r\nНа виадукта при 20-ти км, с дължина 400 м, са извършени ремонтно-възстановителни дейности по връхната конструкция - пътна плоча и греди. Съоръжението е с нова хидроизолация, асфалтова настилка и тротоарни блокове. Подменени са парапетите и мантинелите. Положена е нова шумяща маркировка. Ремонтът на долното строене на виадукта ще продължи, без това да пречи на трафика, допълват от пътната агенция. \r\n\r\n Ремонтът на съоръженията при 13-ти км, с дължина 254 м, и при 15-ти км - 322 м, завършва в началото на следващата седмица. За улеснение на движението, в петък и в събота има две ленти за Бургас и една за София, а в края на уикенда лентите съответно ще са две за София и една за Бургас. Необходимо е шофьорите да карат внимателно, със съобразена скорост, и да спазват стриктно поставената пътна сигнализация, пише в съобщението. \r\n \n\t\t\t\t\t\t", "date": "2019.06.28", "title": "Ремонтът на виадукта при 20-ти км на АМ „Тракия“ приключи три дни предсрочно"}
{"url": "http://www.bnews.bg/article/261882-malniya_ubi_zhena_v_borinovo", "text": "\n 48-годишна жена е загинала при падане на мълния в района на Мадан този следобед. Тя се разхождала с трима свои приятели, когато се извила буря, информираха от ОД на МВР- Смолян. Мълнията я ударила, докато говорела по телефона си. Придружителите й са леко пострадали. \r\n\r\n Починалата е от Ямбол, била на гости в района на Мадан.  \r\n \n\t\t\t\t\t\t", "date": "2019.06.28", "title": "Мълния уби жена в Бориново"}
{"url": "http://www.bnews.bg/article/261878-kameliya_nagoreshti_mrezhata_do_cherveno_s_tazi_snimka_18", "text": "\n Камелия лесно може да предизвика сърцебиене. \r\n\r\n Достатъчно е да се разсъблече и ефекта е сигурен, пише show.blitz.bg. Направи го и сега и то как! Мрежата буквално прегря! За пореден път поп фолк дивата изненада повече от приятно почитателите си във Фейсбук, като не остави почти нищо за въображението им. \r\n  \r\n \n\t\t\t\t\t\t", "date": "2019.06.28", "title": "Камелия нагорещи мрежата до червено с тази СНИМКА 18+!"}
{"url": "http://www.bnews.bg/article/261874-tsatsarov_poiska_da_se_otneme_balgarskoto_grazhdanstvo_na_chetirima_dushi", "text": "\n Главният прокурор Сотир Цацаров поиска от правосъдния министър Данаил Кирилов отнемане на българско гражданство на четирима души, съобщиха от прокуратурата= \r\n\r\n Във Върховната касационна прокуратура постъпили сигнали от ДАНС за допуснати нарушения в хода на процедурата по придобиване на гражданство, както и за неизпълнение на задълженията за поддържане на направени инвестиции, станали основание за получаване на българско гражданство.  \r\n\r\n Иска се отнемане на гражданството за руснака Сергей Олегович Дружинин, придобил гражданство. За него е установено, че молбата му не е регистрирана в Министерството на правосъдието. При огледа у тях е открит фалшив печат на Министерството на транспорта.  \r\n\r\n Същите са основанията при Каир Закирович Рахимов от Казахстан, придобил българско гражданство отново 2011 г. И в неговия дом са намерени документи с невярно съдържание.  \r\n\r\n Цацаров предлага да бъде отнето даденото през 2016 година гражданство на руснака Владислав Леонидович Левицкий, защото не е поддържана инвестицията, станала основание да го получи поне в минималния законов срок от две години. \r\n\r\n Същата е причината и за Галина Олеговна Улютина. \r\n \n\t\t\t\t\t\t", "date": "2019.06.28", "title": "Цацаров поиска да се отнеме българското гражданство на четирима души"}
{"url": "http://www.bnews.bg/article/261876-othvarliha_versiyata_che_strelbata_pred_dzhamiyata_v_brest_e_atentat", "text": "\n Френската прокуратура отхвърли версията, че стрелбата пред джамия в западния град Брест е атентат, съобщават Франс прес и БТА. \"Откритите досега улики не позволяват да се смята, че става дума за атентат\", заяви главният прокурор на Брест Жан-Филип Рекапе, подчертавайки, че антитерористичният отдел на прокуратурата в Париж не е поел случая. \r\n\r\n При стрелба пред джамията Сунна в четвъртък бяха ранени двама души, включително имамът, съобщиха запознати със случая източници на АФП.  \r\n\r\n Предполагаемият нападател беше открит мъртъв, недалеч от колата си. Изглежда, че той се е прострелял в главата, според полицейски източник.  \r\n\r\n Нападателят няма досие и не е познат на полицията, нито е известен като привърженик на крайната десница. До тялото му са намерени документи. \r\n\r\n Имамът е получил четири куршума - два в тялото и два в краката. Друг вярващ е получил два куршума в краката. Животът им обаче не е в опасност, съобщи Френският съвет на мюсюлманското вероизповедание. Според него имамът вече е бил заплашван от групировката ИДИЛ, защото проповедите му съответстват на ценностите на Френската република. \r\n„Ако нападението беше фундаменталистко, ИДИЛ щеше да го приветства”, подчерта представител на Съвета. \r\n \n\t\t\t\t\t\t", "date": "2019.06.28", "title": "Отхвърлиха версията, че стрелбата пред джамията в Брест е атентат"}
{"url": "http://www.bnews.bg/article/261879-aktsiya_sreshtu_izmami_s_telk_v_sofiya", "text": "\n Акция на спецпрокуратурата срещу измами с ТЕЛК в София. \r\n\r\n До момента шестима лекари са отведени за разпити в полицията. Обиски има на различни места в столицата, според източници на bTV. \r\n\r\n Още в началото на годината започна мащабна акция на прокуратурата, Икономическата полиция и Националния осигурителен институт срещу фалшиви решения на ТЕЛК.  \r\n\r\n Тогава стана ясно, че половината от инвалидните пенсии отиват при хора, които са социално слаби, но реално са здрави. \r\n\r\n През февруари съдът остави в ареста шефката на ТЕЛК – Ловеч д-р Донка Минкова, която беше задържана с обвинение за подкуп. \r\n\r\n През април във Варна бяха освободени без мерки за неотклонение четиримата обвинени варненски лекари за издаване на фалшиви ТЕЛК решения. Тогава бяха задържани шестима души, у тях бяха открити над 1,7 милиона лева.  \r\n \n\t\t\t\t\t\t", "date": "2019.06.28", "title": "Акция срещу измами с ТЕЛК в София"}
{"url": "http://www.bnews.bg/article/261877-kilometrichni_opashki_na_gkpp_kulata_promahon", "text": "\n Километрични опашки се образуваха на ГКПП „Кулата – Промахон”, съобщи кореспондентът на bTV в региона. \r\n\r\n За влизане в Гърция през пункта се чака близо 4 часа. Температурата е 35° и на хората им прилошава. \r\n\r\n Ако се наложи да дойде линейка, няма да може, защото задръстването е плътно до мантинелите. \r\n \n\t\t\t\t\t\t", "date": "2019.06.28", "title": "Километрични опашки на ГКПП „Кулата – Промахон”"}
{"url": "http://www.bnews.bg/article/261875-mlada_zhena_ima_nuzhda_ot_speshna_operatsiya", "text": "\n Камелия Добрева е на 32 години и е диагностицирана с остра Т-лимфобластна левкимия, напреднал стадий и има нужда от спешна трансплантация на стволови клетки в клиника в Германия. В момента тя е в ремисия и й предстои преглед за назначаване на дата за процедурата. \r\n\r\n Приятелите й я определят като борбено, лъчезарно, умно, амбициозно момиче с чисто и добро сърце. Те са впрегнали всички свои сили, за да й помогнат да събере 328 000 евро за спешната трансплантация. Открити са дарителски сметки и кампания в HelpKarma, а на много места са поставени кутии за дарения. \r\n\r\n Всеки, който иска да помогне на Камелия, може да го направи като дари средства по банков път или чрез платформата HelpKarma:   \r\n\r\n Сметка в EUR: IBAN BG93STSA93000026167852 \r\nСметка в лева: IBAN BG68STSA93000026167817 \r\nBIC: STSABGSF \r\nТитуляр: Камелия Добрева Добрева \r\n \n\t\t\t\t\t\t", "date": "2019.06.28", "title": "Млада жена има нужда от спешна операция"}
{"url": "http://www.bnews.bg/article/261873-nasa_shte_tarsi_zhivot_na_nay_golemiya_spatnik_na_saturn_titan", "text": "\n НАСА ще отправи на най-големия спътник на Сатурн, Титан, космическия апарат \"Дрегънфлай\" /Водно конче/ в търсенето на форми на живот, предадоха световните агенции. \r\n\r\n Те цитират изявление на ръководителя на НАСА Джеймс Брайдънстайн. В сайта на американското космическо ведомство, той заяви: \"С гордост обявявам, че нашата нова мисия по програмата \"Ню фронтиърс\" /Нови граници/ под названието \"Дрегънфлай\" ще изследва най-голямата луна на Сатурн, Титан. Това ще бъде първият безпилотен модул за кацане, способен да преодолее разстояние от над 160 километра в плътната атмосфера на на Титан!\". \r\n\r\n По думите на Брайдънстайн този спътник не прилича на никое друго място в нашата Слънчева система. Той напомня на ранните стадии в развитието на Земята. \r\n\r\n Инструментите, с които ще бъде оборудван апаратът, ще му позволят да изследва органическите вещества и да оцени пригодността за съществуването на живот. С проучването на химическите маркери ще може да бъдат установени настоящи или изчезнали форми на живот. Ръководителят на НАСА изтъкна, че само преди две години подобна революционна мисия би била немислима, предава БТА. \r\n\r\n Титан е най-голямата луна на Сатурн и втори по големина планетарен спътник в Слънчевата система. Със своите размери той е по-голям от планетата Меркурий и е единственият спътник с плътна атмосфера. \r\n \n\t\t\t\t\t\t", "date": "2019.06.28", "title": "НАСА ще търси живот на най-големия спътник на Сатурн - Титан"}
{"url": "http://www.bnews.bg/article/261870-dimitar_bayraktarov_poiska_ot_borisov_palen_otchet_za_darzhavnite_parite_koito_mediite_sa_pogalnali_prez_izminalite_pet_godini_dokument", "text": "\n Пълна справка за това колко пари са изплатили министерствата директно на медиите за отразяване и реклама, както и комуникационните стратегии на оперативните програми, поиска журналистът Димитър Байрактаров от министър-председателя Бойко Борисов. \r\n\r\n В заявлението си до премиера той настоява справката да бъде „подробна и да съдържа информацията за имената всички медии,  рекламни и ПР агенции, както и сумите, които са получили, и името на съответната оперативна програма, както и министерството, което е заплатило сумите за времето на програмния период от 01.01.2014 до 31.05.2019 г”. \r\n\r\n Димитър Байрактаров изисква от Борисов също така отделна справка, в която да се съдържа информация какви суми са изплатили различните министерства от собствените си бюджети за медийно отразяване. \r\n\r\n \r\n\r\n   \r\n \n\t\t\t\t\t\t", "date": "2019.06.28", "title": "Димитър Байрактаров поиска от Борисов пълен отчет за държавните парите, които медиите са погълнали  през изминалите пет години (ДОКУМЕНТ)"}
{"url": "http://www.bnews.bg/article/261869-spetsializiraniyat_sad_otstrani_ot_dlazhnost_glavniya_sekretar_na_dabch", "text": "\n Специализираният съд отстрани от длъжност главния секретар на ДАБЧ Красимир Томов. Съдът прие доводите на прокуратурата, че същия може да повлияе на служителите, които са свидетели по делото. \r\n\r\n Припомняме, че същия е част от организирана престъпна група за търговия с българско гражданство с ръководител приближения на ВМРО вече бивш председател на ДАБЧ Петър Харалампиев. \r\n\r\n В банкова касета до която достъп е имал само Томов прокуратурата откри парични средства в различна валута на стойност 600000 лева. \r\n  \r\n \n\t\t\t\t\t\t", "date": "2019.06.28", "title": "Специализираният съд отстрани от длъжност главния секретар на ДАБЧ!"}
{"url": "http://www.bnews.bg/article/261872-sruti_se_chast_ot_tavana_v_podleza_pred_sportnata_palata_v_sofiya", "text": "\n Срути се част от покривната конструкция в подлеза пред Спортната палата в София – на кръстовището на ул. „Гурко” и бул. „Левски”, съобщава БГНЕС. Няма информация за пострадали. \r\n\r\n Това е един от най-натоварените подлези в столицата и единственият начин правилно да се пресече едно от най-натоварените кръстовища. В подлеза са разположени много магазини. Местни продавачи разказаха, че подлезът е ремонтиран неотдавна, но се е появил теч. Те са сигнализирали съответните власти за проблема. \r\n\r\n От Столична община заявиха, че подлезите се поддържат от районните администрации. В случая става дума за район \"Средец\". \r\n\r\n От Общината обещаха да бъдат предприети незабавни мерки по укрепването на съоръжението. Тепърва ще се прецени дали да бъде направен цялостен ремонт или само частичен. \r\n \n\t\t\t\t\t\t", "date": "2019.06.28", "title": "Срути се част от тавана в подлеза пред Спортната палата в София"}
{"url": "http://www.bnews.bg/article/261871-verizhna_katastrofa_vremenno_zatvori_uchastak_ot_am_trakiya", "text": "\n Заради верижна катастрофа с участието на три автомобила временно беше ограничено движението по АМ \"Тракия\" в посока Бургас при 135 км., съобщи БГНЕС. \r\n\r\n Едната от колите е обърната по таван. Няма информация за тежко пострадали хора. На мястото на произшествието се е образувала колона от автомобили. \r\n\r\n Трафикът се пренасочваше по обходен маршрут от пътен възел „Пловдив – изток“ на АМ „Тракия“ при 133 км - по път II-56 Калековец – Скобелева майка – път I-8 Пловдив – Поповица – път II-66 Поповица – Плодовито и АМ „Тракия“. \r\n\r\n Към 9:20 ч. движението беше възстановено. \r\n \n\t\t\t\t\t\t", "date": "2019.06.28", "title": "Верижна катастрофа временно затвори участък от АМ \"Тракия\""}
{"url": "http://www.bnews.bg/article/261866-sofka_pya_na_preslava_za_chrd", "text": "\n Ромският славей Софи Маринова пя за ЧРД на кумата си Преслава. Изпълнителката на „Водка с утеха“ отбеляза личния си празник с шумно парти, а колежката й и близка приятелка Софи не спря да поздравява виновничката за купона с най-големите си хитове. \r\n\r\n Самата Преслава пък избра да полее рождения си ден в елитен столичен клуб, където същата вечер именно Маринова имаше участие. Неотлъчно до рожденичката бе половинката й Павел. Сред веселата компания бяха забелязани още сестрата на Преслава- фолклорната изпълнителка Ивелина Колева, топ гримьорът Цецо Андреев, стилистът Стоян Апостолов, фризьорът Момчил Спасов, както и най-близките приятели на изпълнителката на „Пайнер“. \r\n\r\n В разгара на купона от клуба поднесоха изненада за Преслава- торта с нейния лик и три литрова бутилка шампанско, като етикетът бе изработен специално с пожелания за певицата. От своя страна тя не спря да се забавлява и да раздава усмивки на гостите си през цялата вечер. Много бяха и честитките от нейни фенове, които буквално валяха през целия ден. По време на партито, синът на Софи- Лоренцо също реши да се качи на сцената и да поздрави рожденичката с най-новата си песен. \r\n \n\t\t\t\t\t\t", "date": "2019.06.28", "title": "Софка пя на Преслава за ЧРД"}
{"url": "http://www.bnews.bg/article/261867-sofka_pya_na_preslava_za_chrd", "text": "\n Ромският славей Софи Маринова пя за ЧРД на кумата си Преслава. Изпълнителката на „Водка с утеха“ отбеляза личния си празник с шумно парти, а колежката й и близка приятелка Софи не спря да поздравява виновничката за купона с най-големите си хитове. \r\n\r\n Самата Преслава пък избра да полее рождения си ден в елитен столичен клуб, където същата вечер именно Маринова имаше участие. Неотлъчно до рожденичката бе половинката й Павел. Сред веселата компания бяха забелязани още сестрата на Преслава- фолклорната изпълнителка Ивелина Колева, топ гримьорът Цецо Андреев, стилистът Стоян Апостолов, фризьорът Момчил Спасов, както и най-близките приятели на изпълнителката на „Пайнер“. \r\n\r\n В разгара на купона от клуба поднесоха изненада за Преслава- торта с нейния лик и три литрова бутилка шампанско, като етикетът бе изработен специално с пожелания за певицата. От своя страна тя не спря да се забавлява и да раздава усмивки на гостите си през цялата вечер. Много бяха и честитките от нейни фенове, които буквално валяха през целия ден. По време на партито, синът на Софи- Лоренцо също реши да се качи на сцената и да поздрави рожденичката с най-новата си песен. \r\n \n\t\t\t\t\t\t", "date": "2019.06.28", "title": "Софка пя на Преслава за ЧРД"}
