{"url": "http://www.bnews.bg/article/263766-operatsiya_mirna_prolet_v_siriya_zapochna", "text": "\n Операцията „Мирна пролет” е започнала. Това съобщи турският президент Реджеп Ердоган.  \r\n\r\n Кюрдите съобщиха, че турски бойни самолети нанасят удари по техни позиции. Няколко мощни експлозии разтърсиха сирийския град Рас ал Аин на границата с Турция \r\n\r\n А в  акаунта си в Twitter Ердоган написа: \"Операцията започна. Нашата цел е да наложим мир в региона. Нашите военни части започнаха операция \"Мирна пролет\" срещу терористичните организации заедно със сирийската национална армия. Нашата цел е да унищожим коридора на тероризма, който се опитва да се формира на нашата южна граница и да донесем мир и стабилност в региона\". \r\n \n\t\t\t\t\t\t", "date": "2019.10.09", "title": "Операция \"Мирна пролет\" в Сирия започна"}
{"url": "http://www.bnews.bg/article/263768-izzeha_nad_25_000_kutii_kontrabandni_tsigari_pri_spetsaktsiya_v_gabrovo", "text": "\n Хванаха голямо количество контрабандни цигари в Габрово. \r\n\r\n Общо 50 мастербокса цигари без български акцизен бандерол са били открити при специализирана полицейска операция. \r\n\r\n Вчера следобед в района на кантон \"Любово\" е бил спрян за проверка товарен автомобил, шофиран от 51-годишен жител на хасковското село Иваново. С него пътувал и 28-годишен мъж от Хасково. \r\n\r\n При щателен оглед на автомобила полицаите открили специално пригоден тайник в товарния отсек, откъдето иззели 25 012 кутии контрабандни цигари, пакетирани в 50 мастербокса. \r\n\r\n По случая е образувано досъдебно производство. Двамата мъже са задържани за 24 часа. Разследването продължава. \r\n \n\t\t\t\t\t\t", "date": "2019.10.09", "title": "Иззеха над 25 000 кутии контрабандни цигари при спецакция в Габрово"}
{"url": "http://www.bnews.bg/article/263765-avtobus_se_vryaza_v_avtogara_v_sofiya", "text": "\n Междуградски автобус се блъсна в сградата на автогара „Сердика” в София, съобщава БГНЕС. \r\n\r\n Стъклата на автогарата са изпочупени. Инцидентът е станал около 13 ч. в сряда. \r\n\r\n Автобусът се е блъснал в чакалнята на автогарата. От СДВР съобщиха, че няма информация за пострадали граждани. На мястото има полиция. Причините за инцидента се изясняват. \r\n \n\t\t\t\t\t\t", "date": "2019.10.09", "title": "Автобус се вряза в автогара в София"}
{"url": "http://www.bnews.bg/article/263759-zam_kmet_na_gerb_i_na_svetlyo_vitkov_i_savetnik_na_bsp_i_reformatorite_koordinator_na_slavi_v_pazardzhik_i_sofiya", "text": "\n Очаквано в каруцата на Слави са се натоварили кариеристи, сменили по 5-6 партии в търсене на държавната ясла. Във ФБ тече аз следване, което показа, че бивши люспи от ГЕРБ, РБ, Глас народен, БСП и кой ли не са пробили и оглавяват ужким новия политически проект на Трифонов. Напълно очаквано Дългия от Учиндол пробва да направи нов бардак със старите жрици. Набързо обаче ментето му е разконспирирано още преди регистрацията. \r\n\r\n Вижте и коментарите на Стефан Гайдарски и Георги Дренчев по темата, които те написаха в личните си профили в социалната мрежа Фейсбук!  \r\n\r\n \r\n\r\n \r\n\r\n Това е Руди - лидерът в Пазарджик на новоучредената партия на Слави Трифонов - \"Няма такава държава\". \r\n\r\n Руди Синапов е действащ общински съветник в Пазарджик, избран от листата на Реформаторски блок през 2015 г., а в настоящите местни избори е кандидат на Българска Социалистическа Партия. Докато води кампанията си за БСП, той изненадващо се оказва лидер на градската структура в Пазарджик на тайната конспиративна организация Няма Такава Държава. От действията му прозира изключителна последователност и политическо целомъдрие. \r\n\r\n Е, наистина няма такава държава! \r\n\r\n \r\n\r\n оординаторът на Има такава пародия за Първи МИР е бивш общински съветник от Светльо Витков, който е прав, като каза пред Нойзи, че ние сме ку*вите, а не политиците, щото няма средно положение. На същият не му стига да е съветник и става заместник- смет на ГЕРБ, какъвто е и до момента. В резюме, зам- кмет на ГЕРБ е областен координатор на Славчо. Бойко дори го мързи да се гаври с него и го подигра днес колкото да не е без хич. Толкова за нямането на нищо лошо някой да си прави партия и ако на друг това не харесва, да си направи той!  \r\n\r\n   \r\n \n\t\t\t\t\t\t", "date": "2019.10.09", "title": "Зам-кмет на ГЕРБ и на Светльо Витков и съветник на БСП и Реформаторите- координатор на Слави в Пазарджик и София "}
{"url": "http://www.bnews.bg/article/263767-postiganeto_na_brexit_e_trudno_no_e_vazmozhno", "text": "\n Главният преговарящ от Европейския съюз за Brexit Мишел Барние каза днес, че постигането на споразумение с Лондон е \"много трудно, но е възможно\", въпреки безизходицата през последните дни, и увери, че \"техническите преговори\" продължават, предаде БТА. \r\n\r\n \"Мисля, че споразумение е възможно, много трудно, но възможно\", заяви Барние по британския телевизионен канал \"Скай нюз\" в навечерието на срещата му с британския министър за Brexit Стив Баркли. ЕС даде на британското правителство срок до края на тази седмица да представи приемлив компромисен вариант за постигане на приятелско споразумение на 31 октомври. Трудните преговори продължиха вчера в Брюксел въз основа на проект, представен миналата седмица от Борис Джонсън в опит да сложи край на проблема с ирландската граница. Британският план беше отхвърлен от ЕС. \r\n\r\n До този момент преговорите не са дали възможност за уреждане на точките, по които има несъгласие, а британски източници посочиха вчера, че след труден телефонен разговор между Джонсън и германския канцлер Ангела Меркел вероятността от споразумение е минимална. \r\n\"Предложението на британското правителство не е задоволително решение\", повтори днес еврокомисарят по бюджета и човешките ресурси Гюнтер Йотингер. \r\n\r\n Целта е постигане на компромис преди срещата на високо равнище на ЕС на 17 и 18 октомври. Ако на 19-и не бъде постигнато споразумение, закон задължава премиера Борис Джонсън да поиска отлагане с три месеца, макар той да е обещал излизане на 31 октомври на всяка цена. \r\nСпоред няколко британски медии, правителството възнамерява да свика извънредна сесия на парламента на 19 октомври, независимо от резултата от срещата на върха на ЕС. Това ще е първият случай, когато депутатите ще заседават в съботен ден, след войната за Фолклендските острови през 1982 г. \r\n \n\t\t\t\t\t\t", "date": "2019.10.09", "title": "Постигането на Brexit е трудно, но е възможно"}
{"url": "http://www.bnews.bg/article/263763-proveryavat_sluzhitel_na_prestsentara_na_mo_zaradi_panikata_s_otnemaneto_na_detsa", "text": "\n Служител на пресцентъра на Министерство на отбраната ще бъде проверяван дали е сред организаторите на протестите, предизвикани от слуховете, че деца ще бъдат отнемани от родителите им. Информацията е от военния министър Красимир Каракачанов. \r\n\r\n Междувременно в Сливен районната прокуратура образува досъдебно производство за всяването на паника и разпространяването на заблуждаваща информация. \r\n\r\n На втория ден след истерията от фалшивата новина 60% от децата в Шесто училище в сливенския квартал \"Надежда\" се върнаха в клас. Станчо Георгиев също се поддал на паниката, защото държавата закъсняла с разясняването на Стратегията за детето. \r\n\r\n В Министерския съвет премиерът помоли медиите да помогнат в тази задача... \r\n\r\n \"Да помоля за съдействие за тези не жълти, не кафяви новини. Аз не знам чие съзнание това го роди и как може по този начин да се говори. Как може да се протестира срещу стратегия, която я няма?! Как може да се тиражира лъжа, че норвежците са дали пари, за да им изнасяме деца?!\", коментира премиерът. \r\n\r\n Медиатори, учители и социални обикалят в квартал \"Надежда\" и обясняват на родителите, че всичко е провокация. \r\n\r\n От полицията са разпитвали всички пастори и ромски лидери. \r\n\r\n По образуваното досъдебно производство наказанието е две години затвор, но заради мащаба на обществената опасност може да достигне и пет. \r\n\r\n Междувременно в социалните мрежи беше обявен нов протест срещу Стратегията за детето - по план в квартал \"Надежда\" в събота. \r\n \n\t\t\t\t\t\t", "date": "2019.10.09", "title": "Проверяват служител на пресцентъра на МО заради паниката с отнемането на деца"}
{"url": "http://www.bnews.bg/article/263762-boris_dzhonsan_e_izrazil_zhelanie_za_izlizane_ot_es_sas_sporazumenie", "text": "\n Британският премиер Борис Джонсън е изразил желание за излизане на Великобритания от Евросъюза със споразумение. \r\n\r\n Това стана ясно след разговор на Джонсън с председателя на Европейския парламент Давид Сасоли вчера в Лондон. \r\n\r\n Британският премиер обаче е повторил, че ако двете страни не се разберат, то Обединеното кралство ще напусне без споразумение на 31 октомври. \r\n\r\n Междувременно ирландският премиер Лио Варадкар коментира, че ще бъде много трудно да бъде постигнато споразумение за брекзит до другата седмица, тъй като в британската позиция продължава да има сериозни противоречия. \r\n\r\n Ново проучване в Евросъюза показва, че 62% от германците и 57% от французите не са съгласни Европейският съюз да дава на Великобритания възможност за договаряне на ново споразумение за напускане на съюза. \r\n \n\t\t\t\t\t\t", "date": "2019.10.09", "title": "Борис Джонсън е изразил желание за излизане от ЕС със споразумение"}
{"url": "http://www.bnews.bg/article/263764-beliyat_dom_otkazva_da_sadeystva", "text": "\n Белият дом съобщи, че няма да сътрудничи на разследването за импийчмънт в американския Конгрес. \r\n\r\n Президентството определи разследването като \"нелегитимно от конституционна гледна точка\" и обвини демократите, че участват в \"политически театър\". \r\n\r\n Демократите в Камарата на представителите предприеха разследването заради обвинения, че Тръмп е настоявал пред Украйна да открие компрометиращи факти за политическия му противник Джо Байдън в битката за следващите президентски избори. \r\n\r\n Американците са разделени поравно по въпроса. \r\n \n\t\t\t\t\t\t", "date": "2019.10.09", "title": "Белият дом отказва да съдейства"}
{"url": "http://www.bnews.bg/article/263769-balgariya_i_makedoniya_shte_izgrazhdat_nov_granichen_punkt_s_evropari", "text": "\n Изграждането на нов граничен контролно-пропускателен пункт между Република България и Република Северна Македония и стимулиране на малките и средни предприятия в пограничните общини ще са основният приоритет на бъдещата трансгранична програма, която ще изпълняват двете държави с финансиране от ЕС.  \r\n\r\n Това стана ясно по време на Първото заседание на Съвместната работна група  за разработване на ИНТЕРРЕГ програмата за трансгранично сътрудничество между Република България и Република Северна Македония за периода 2021 – 2027 г.. Срещата се проведе в Министерството на регионалното развитие и благоустройството. Заседанието бе председателствано от зам.-министър Деница Николова, а от македонска страна съпредседател беше Димитър Ванчов от Министерството на местното самоуправление. \r\n\r\n До края на годината ще е готов социално-икономическият анализ и SWOT анализ, чрез които ще се оформи програмата в началото на 2020 г. Догодина по това време тя трябва да бъде одобрена. Все още не е ясна крайната й финансовата рамка, която предстои да се гласува от Европейския парламент. \r\n\r\n В новия програмен период в България регионалните съвети за развитие ще имат засилена роля за даване на подкрепа за бъдещите проекти по трансграничната програма, които да получат финансиране, стана ясно по време на форума. Мярката е част от подхода на новата регионална политика спрямо местните нужди и потенциали за развитие на регионите, която ще провежда правителството. \r\n \n\t\t\t\t\t\t", "date": "2019.10.09", "title": "България и Македония ще изграждат нов граничен пункт с европари"}
{"url": "http://www.bnews.bg/article/263770-nagliyat_kalpakchiev_i_ostanalite_sadiyki_iskat_ubietsa_polfriyman_nezabavno_na_svoboda", "text": "\n Наглостта на съдиите на олигархията няма граници. Скандалният съдия Калпакчиев пуснал 7 години по -рано осъдения убиец на 20 годишния Андрей Монов днес настоя за незабавно пускане на Полфриймън от Бусманци. Явно войната, водена от съдиите на олигархията, няма да подбира средства. \r\n\r\n Съдебният акт за предсрочно условно освобождаване на Джок Полфрийман подлежи на незабвно изпълнение. Това се казва в становище на състава с председател Калин Калпакчиев и членове Весислава Иванова и Виолета Магдалинчева, които на 19 септември пуснаха австралиеца от затвора. В момента той се намира в центъра за настаняване на чужденци в Бусманци. Становището е публикувано на сайта на Софийския апелативен съд. \r\n\r\n \"Във връзка с публичните изявления, отразени по случая за условното предсрочно освобождаване на австралийския гражданин Джок Полфрийман, в това число и прессъобщението на прокуратурата от 8 октомври, което отразява изявление на главния прокурор пред австралийския посланик, съдържащо твърдение за незаконност на състава, съдебният състав отбелязва, че на този етап никой от членовете му не разполага с възможност да коментира огласените твърдения за пристрастност\", се казва в становището. Това било така, защото имало висящо дело пред ВКС. \r\n\r\n Те обаче смятали \"за свой дълг да информират обществото затова, че постановеният съдебен акт е влязъл в сила и подлежи на незабавно изпълнение\". \r\n\r\n \"Инициираната с искането на главния прокурор процедура за възобновяване на делото не променя този факт\", казват тримата съдии. \r\n\r\n \"Всякакви спекулации досежно изпълнението му, в това число и отнесените до бъдещото произнасяне на ВКС по отправеното искане за възобновяване, не са в съответствие с установения правов ред. Ако са налице други основания за задържането на чуждия гражданин, различни от тези по делото, то следва да се изтъкват именно те, а не предстоящото произнасяне на върховната съдебна инстанция\", са казва още в становището на тримата. \r\n \n\t\t\t\t\t\t", "date": "2019.10.09", "title": "Наглият Калпакчиев и останалите съдийки искат убиеца Полфрийман незабавно на свобода "}
{"url": "http://www.bnews.bg/article/263761-prodalzhava_razsledvaneto_na_intsidenta_v_limburg_pri_koyto_postrada_i_balgarin", "text": "\n 9 души бяха ранени, след като мъж открадна камион и се заби в няколко автомобила в понеделник в централната част на германския град Лимбург. \r\n\r\n Български гражданин е сред пострадалите при инцидента. Той е леко ранен, прегледан е в болница и е освободен за домашно лечение. \r\n\r\n Германските власти потвърдиха вчера, че следите водят към опит за терористичен акт. \r\n\r\n Камионът е управляван от 32-годишен сирийски гражданин. Той също е ранен при инцидента и е задържан. По данни на разследването тежкотоварният автомобил е откраднат.   \r\n\r\n Шофьорът пристига в Германия с голямата бежанска вълна през 2015 г. Познат е на полицията за нанасяне на телесна повреда, притежание на наркотици и кражби, но не и като екстремист. \r\n\r\n Разрешението му за престой в Германия е изтекло преди седмица. \r\n\r\n Разследването на инцидента продължава, работи се по всички версии. \r\n \n\t\t\t\t\t\t", "date": "2019.10.09", "title": "Продължава разследването на инцидента в Лимбург, при който пострада и българин"}
{"url": "http://www.bnews.bg/article/263760-blizo_400_temperaturni_rekorda_tova_lyato_v_severnoto_polukalbo", "text": "\n Близо 400 температурни рекорда са подобрени това лято в северното полукълбо. Това сочат нова данни, цитирани от Би Би Си. \r\n\r\n Рекорди са постигнати в 29 страни в периода от 1 май до 30 август. Една трета от тях са постигнати в Германия, следвана от Франция и Холандия. \r\n\r\n Анализите са направени от базирания в Калифорния институт \"Бъркли ърт\". Данните включват измервания от метеорологични станции с най-малко 40-годишна практика в наблюденията на времето. \r\n \n\t\t\t\t\t\t", "date": "2019.10.09", "title": "Близо 400 температурни рекорда това лято в северното полукълбо"}
{"url": "http://www.bnews.bg/article/263771-vizhte_kak_zhurnalista_dimitar_bayraktarov_razkosti_angel_dzhambazki_video", "text": "\n В предаването \"Бареков и Байрактаров без цензура\" журналиста Димитър Байрактаров излъчи интервю с кандидата за кмет на София Ангел Джамбазки. Настоящия евродепута изпадна в безпомощна ситуация, когато журналиста започна с равен и безкомпромисен тон да му задава въпросите, които нито една медия и нито един журналист не е посмял да му зададе, тъй като тегнат сериозни съмнения за финансови обвързаности между медиите и Джамбазки. Но както се казва рано или късно идава видов ден и хората научават цялата неудобна истина за едни чисто медийни образи като Джамбазки. Вижте сами цялото видео: \r\n\r\n \r\n\r\n   \r\n \n\t\t\t\t\t\t", "date": "2019.10.09", "title": "Вижте как журналиста Димитър Байрактаров разкости Ангел Джамбазки! - ВИДЕО"}
{"url": "http://www.bnews.bg/article/263758-razsledvat_tsyala_familiya_za_alo_izmami_vav_vetovo", "text": "\nНова специализирана акция се провежда във Ветово, съобщи БНТ. В полезрезнието на полиция, жандармерия и специализирана прокуратура е цяла фамилия, занимаваща се с ало-измами.  \r\n\r\nПо информация на Нова телевизия Христо Пожарникаря е задържан зад граница. Сред арестуваните са още Петър Първанов, Васко Гръка и Пламен Роджера.  \r\n\r\nОчаква се по-късно днес заместник-главният прокурор Иван Гешев и главният секретар на МВР Ивайло Иванов да направят изявление по повод разбита група за \"ало-измамници\". \r\n\r\nПрез април тази година полиция, жандармерия и прокуратура влязоха в редица жилища във Ветово при акция срещу хора за пране на пари, придобити по всяка вероятност чрез телефонни измами \n\t\t\t\t\t\t", "date": "2019.10.09", "title": "Разследват цяла фамилия за ало-измами във Ветово"}
