{"url": "http://www.bnews.bg/article/239809-ruska_televiziya_izlachi_zapis_i_obarna_skripal_s_krakata_nagore", "text": "\n Руската телевизия \"Россия 1\" публикува запис, за който твърди, че е между Юлия Скрипал и братовчедка ѝ Виктория. Засега обаче няма потвърждение, че на записа действително се чува Юлия.  \r\n\r\n Бившият руски шпионин Сергей Скрипал и дъщеря му Юлия бяха отровени с нервнопаралитично вещество. Двамата бяха приети в болница в критично състояние. Преди дни обаче стана ясно, че Юлия е излязла от комата и бързо се възстановява. Баща ѝ се намира все още в реанимацията на болницата. Той е в критично, но стабилно състояние.  \r\n\r\n Записът е пуснат в предаването \"60 минути\". \r\n\r\n В него тя казва, че \"всичко е наред, всичко е разрешимо, всички се оправят, всички са живи\". \r\n \n\t\t\t\t\t\t", "date": "2018.04.05", "title": "Руска телевизия излъчи запис и обърна “Скрипал” с краката нагоре"}
{"url": "http://www.bnews.bg/article/239810-promyana_izvinitelni_belezhki_samo_s_ambulatoren_list", "text": "\n Извинителните бележки за деца от личните лекари вече няма да се издават отделно, а ще бъдат включени в отметка в амбулаторния лист. \r\n\r\n Необходимите данни ще се попълват автоматично от софтуер. \r\n\r\n Това предвиждат промени на Министерството на здравеопазването, съобщи министър Кирил Ананиев по време на парламентарния контрол днес. \r\n\r\n \"Предвижда се становището да бъде самостоятелно обособена част от амбулаторният лист - отрязък, който да може да се отдели от него и да се предостави на пациента. НЗОК е предприела действия за промяна в амбулаторният лист\", информира министърът. \r\n \n\t\t\t\t\t\t", "date": "2018.04.05", "title": "ПРОМЯНА: Извинителни бележки само с амбулаторен лист"}
{"url": "http://www.bnews.bg/article/239795-suzanita_si_obrasna_vezhdite", "text": "\n Тийнсензацията Сузанита за пореден път втрещи феновете и семейството си с глупавото решение да си обръсне част от веждите \r\n\r\n Оказа се, че действията й са следствие на модни тенденции, недостигнали все още до българския хайлайф. И макар да се опита да изпревари времето, единственото, което щерката на Орхан Мурад постигна, бе порция от негативни и хапливи коментари в мрежата, писа „Телеграф“. \r\n\r\n Част от приятелите й направиха сравнение между старлетката и плеймейтката Ася Капчикова, като посочиха редица прилики помежду им. \r\n \n\t\t\t\t\t\t", "date": "2018.04.05", "title": "Сузанита си обръсна веждите"}
{"url": "http://www.bnews.bg/article/239812-i_selo_bata_se_podigra_zhestoko_na_milionerkata_velikdenska_koshnitsa_ginka_i_garcho_korporeyshan_unikalna_snimka", "text": "\n Червени великденски яйца с логото на ЧЕЗ красят прозорец на къщата на известния зевзек Йордан Калагларски от панагюрското село Бъта, по-известен като бай Гарчо. Те са част от празничен сувенир в кошница със сено, а най-отпред е поставен предупредителен знак за високо напрежение. \r\nХрумванията на майтапчията от Бъта са най-пъстрата част от всекидневието на селото и всяко следващо успява да разсмее искрено хората. Почитателка на това неизчерпаемо творчество веднага измисли и име на най-новата идея – „Великденска кошница Гинка и Гарчо корпорейшън“. \r\nЗа да вникне в този хумор обаче, човек трябва да е в час с новините. Бай Йордан Калагласки слуша редовно Дарик радио и се обади лично в редакцията, за да разкаже за творенията си. \r\nБай Гарчо не пропусна да подчертае, че не е направил необичайния сувенир с политическа цел. Всичко, което иска, е да види хората развеселени, когато минат край дома му.  \r\nОригинална и актуална, арт-композицията е заела същото място, на което доскоро висеше мартеница с три фигури – Пижо, Пенда и Дженда, в унисон със споровете около Истанбулската конвенция. \r\nТя била свалена – както повелява традицията, след като на къщата на шегобиеца „кацнал“ щъркел от стиропор, носещ в човката си вързопче с „джендърче“. \r\n\r\n \r\n \n\t\t\t\t\t\t", "date": "2018.04.05", "title": "И село Бъта се ПОДИГРА жестоко на \"милионерката\": „Великденска кошница Гинка и Гарчо корпорейшън“! (УНИКАЛНА СНИМКА) "}
{"url": "http://www.bnews.bg/article/239793-filip_avramov_nay_setne_progovori_za_golyamata_si_lyubov", "text": "\n Филип Аврамов най-сетне проговори за голямата промяна в личния си живот. Неотдавна актьорът от сериалите „Скъпи наследници” и „Домашен арест” се раздели с жена си Милена, с която имат дъщеря Рая. Причината бе неочакваната любов, която го лумна между него певицата Севинч Ибрахим, писа „Уикенд“. \r\n\r\n Малко след първите слухове стана ясно, че са самата истина, а после дойде и новината, че Фицата, както всички го наричат, очаква второ дете. Днес няма напрежение между актьора и бившата му съпруга, нито между нея и новата му половинка. Самият Филип Аварамов пък се старае да е всеотдаен баща и дори често се случва да отказва роли в постановки, за да прекарва повече време с голямата си дъщеря и по-малката й сестра.  \r\n\r\n „За мен той е моето лично чудо. Последната брънка от прекрасно подредени неща”, сподели Севинч в съвместна тв изява с любимия й Филип. Той също описа любовта им като чудо. Спомена даже, че не се познават само от този живот, за което със Севинч често говорели.  \r\n\r\n Началото на любовта им не било никак лесно, тъй като Филип все още не бил официално разделен с вече бившата си жена. Това стана ясно от признанието му, че е трябвало да направи избор. „Не мога да кажа, че няма никаква вина, защото това е тежък избор, особено за човека, който оставяш”, сподели актьорът. Допълни, в отношенията му с Милена за съжаление така се развили, че той потънал в някакъв вид работа, но затова си имало причина: „Смъртта на майка ми през 2007 г. ми даде неочакван тласък, някак ми зави живота само в работа. И аз много работа свърших за 10 години… В един момент, когато вече разбрах, че ще имам второ дете, една сутрин си казах: „Започва нещо друго и няма смисъл да бъда вече този човек, който бях досега, да приемам повече от нещата само и само да се случат, само и само да забравя нещо. Няма вече какво да забравям, аз вече всичко помня”.  \r\n\r\n Още при запознанството си, Филип и Севинч се припознали като сродни души и били убедени, че няма как да пренебрегнат силните си чувства. Затова и решението, което актьорът взел, не било дълго обмисляно.  \r\n \n\t\t\t\t\t\t", "date": "2018.04.05", "title": "Филип Аврамов най-сетне проговори за голямата си любов"}
{"url": "http://www.bnews.bg/article/239798-balgariya_se_spravi_s_islandiya_za_vtori_uspeh_v_kupa_deyvis", "text": "\n \r\nСнимка: Lap.bg \r\n\r\n България спечели с 3:0 победи срещу Исландия във втория си мач от предварителна група \"А\" на турнира по тенис от група III на зона Европа за Купа \"Дейвис\" на кортовете на ТК \"Локомотив\" в Пловдив. \r\n\r\n В първия сингъл Александър Лазов разгроми Егил Сигурдсон с 6:1, 6:1 за 59 минути, след като направи шест пробива в мача. \r\n\r\n Във втората среща Димитър Кузманов победи лесно Антон Магнусон с 6:1, 6:1 за 66 минути. Българинът взе подаването на съперника си пет пъти и не допусна нито една възможност за пробив. \r\n\r\n На двойки Кузманов и Васко Младенов нямаха проблеми срещу Егил Сигурдсон и Биркир Гунарсон и победиха с 6:2, 6:1 за 53 минути. \r\n\r\n В първия си мач вчера България спечели срещу Албания с 3:0, а утре националите излизат срещу Македония в сблъсък за място на финалната среща за промоция в събота. \r\n\r\n От тази година отборите от група III на зона Европа са разделени в две групи и в Пловдив участват общо осем отбора. В група \"B\" попаднаха тимовете на Андора, Кипър, Монако и Сан Марино. Победителите от двете групи ще играят финал за промоция в горната група. \r\n \n\t\t\t\t\t\t", "date": "2018.04.05", "title": "България се справи с Исландия за втори успех в Купа \"Дейвис\""}
{"url": "http://www.bnews.bg/article/239805-sistemata_e_probita_nadziratelite_izlizat_na_protest_sega_e_momentat_vsichki_pandizchii_da_byagat", "text": "\n Има напрежение в системата на затворите след бягството на двамата опасни рецидивисти. Очаква се надзиратели от цялата страна да се съберат във вторник в подкрепа на колегите си от Софийския затвор, от който избягаха затворниците. \r\n\r\n Синдикатът на служителите обмисля да продължи с протестите, които спряха след обещания за допълнителни средства за възнагражденията в системата. \r\n\r\n Причината за новите протестни действия е „създалата се истерия” около бягството на рецидивистите от Софийския затвор. \r\n\r\n В отворено писмо до премиера, парламента и правосъдния министър от синдиката на надзирателите твърдят, че парите за поисканото увеличение на заплатите не заместват здравето и живота им. \r\n\r\n От синдиката казват още, че всеки един от служителите, които са били на смяна по време на бягството е рискувал живота си. Настояват след края на проверките да се разсекретят записите от камерите на затвора, които показват, че колегите им са реагирали адекватно. \r\n\r\n Подчертават още, че зад решетките не им е позволено да носят оръжие.  \r\n\r\n В парламента министърът на вътрешните работи Валентин Радев заяви, че в МВР са получени над 100 сигнала за избягалите, като 30 от тях са по-вероятни. \r\n\r\n Междувременно синът на един от бегълците – Владимир Пелов, който беше задържан вчера, е бил освободен  тази нощ. \r\n \n\t\t\t\t\t\t", "date": "2018.04.05", "title": "Системата е ПРОБИТА: Надзирателите излизат на ПРОТЕСТ! Сега е моментът всички пандизчии да БЯГАТ…"}
{"url": "http://www.bnews.bg/article/239811-ognen_uzhas_evakuirat_patsienti_i_sluzhiteli_plamna_bolnitsa_v", "text": "\n Голям пожар е избухнал в болница в Истанбул. Пациентите са спешно евакуирани на улицата, а пожарникарите се борят да поставят огъня под контрол, предава AFP. \r\n\r\n Снимките на местните медии показват пламъци и черен пушек, обхванали горната част на многоетажната сграда в квартал \"Газиосманпаша“ в Истанбул, а пациентите са изкарани навън на улицата в болничните си легла и носилки. \r\n \n\t\t\t\t\t\t", "date": "2018.04.05", "title": "Огнен УЖАС: Евакуират пациенти и служители! Пламна болница в… "}
{"url": "http://www.bnews.bg/article/239789-zhurnalistat_kamen_lisichki_kifla_ot_sofiya_den_i_nosht_s_ochi_na_diva_svinya_satvori_nevizhdan_ekshan_v_stolichno_zavedenie", "text": "\n Журналистът Камен Лисички е станал свидетел на жалка сцена в столично заведение, където една от актрисите в сериала „София ден и нощ“, се е вживяла в ролята си на световна звезда и е станала за смях с претенциите си. \r\nЕто какво написа Лисички на страницата си във Фейсбук. Предлагаме ви текста без редакторска намеса, а нашите коментари са излишни. \r\n\"Дочут разговор между барман и някакво перхидролено и маймуноподобно изчадие от вчера, който възстановявам по памет: \r\nТя: - Този чай много пари. \r\nТой: - Чаят е горещ. Нормално е. \r\nТя: - Искаш ли и на теб да ти стане горещо зад врата? Не знаеш с кой си имаш работа? \r\nТой: - Успокойте се. Ако искате да се оплачете, можете да го направите. Да повикам ли управителя? \r\nТя: - Повикай го. Да видим като разбере, че се снимам по телевизията какво ще ми каже. \r\n/Тука вече не се сдържах и реших да се намеся. Обясних ѝ, че управителят не би казал нещо от сорта на това, че чаят се сервира на висулки и че вероятно мнението му ще е като това на бармана - \"чаят е горещ\". Тогава кифлата с очи на дива свиня се въодушеви още повече./ \r\nТя: - Ма ти знаеш ли, че работя в \"Нова телевизия\". Мене ме дават по \"София - ден и нощ\", а тука се подиграват с мене. Аз съм актриса... \r\nТа за това последното изречение ви разказвам тази история. Иначе управителят дойде и я помоли да напусне заведението. Нея - актрисата. \r\nНе, миличка, ти не си актриса. И чеп за зеле не си. И понеже не ставаш и за метачка, продуцентите са решили да те гаврят публично за 50 лева на ден. Не че не гаврят и аудиторията си напълно безплатно. \r\nТа бъди си актриса в твоя свят - по халтури и чалга клипове, но не очаквай да те оценим в нашият свят. Сипи си един зелев сок да ти прокара хубаво егото и се самоубий във външната си тоалетна, вместо да си режеш косата. Тогава ще ти връчат и \"Оскар\". Не на куково лято, а на оня свят. Аз ще го уредя. Благодаря ти!\", пише в поста си Камен Лисички. \r\n  \r\n \n\t\t\t\t\t\t", "date": "2018.04.05", "title": "Журналистът Камен Лисички: Кифла от \"София ден и нощ\" с \"очи на дива свиня\" сътвори невиждан екшън в столично заведение!"}
{"url": "http://www.bnews.bg/article/239792-lyubo_kirov_shtastliv_chicho", "text": "\n Поп изпълнителят Любо Киров пусна умилителна снимка на своите племенници. 45-годишният плевенчанин няма свои наследници, но обича като свои децата на сестра си. \r\n\"Най-готиният чичо на света си\", ласкаят го фенове в социалната мрежа инстаграм. \r\n\r\n Киров обикновено е затрупан с работа, тъй като освен изнасяне на участия като певец от години активно се занимава с продуцентство и писане на текстове на песни за свои колеги. Въпреки запълнения си график обаче той не пропуска да си открадне време за семейството, към което е много привързан. \r\n \n\t\t\t\t\t\t", "date": "2018.04.05", "title": "Любо Киров - щастлив чичо"}
{"url": "http://www.bnews.bg/article/239801-rokada_balgariya_smenya_poslanika_v_moskva_zaradi_skandala_skripal", "text": "\n Външнополитическият секретар на президента Радев Атанас Кръстин ще бъде новият български посланик в Москва. На закрито заседание правителството е одобрило назначението и се чака агреман от руска страна, съобщава БНР. \r\nБългария отзова досегашния си посланик в Москва Бойко Коцев за консултации във връзка със скандала с отравянето на Сергей Скрипал. \r\nАтанас Кръстин е секретар по външната политика на държавния глава от януари 2017 г. От 1987 г. работи непрекъснато в различни структурни звена и дирекции на Министерството на външните работи. \r\nСред позициите, които е заемал зад граница, са ръководител на политическата служба в посолството ни в Берлин, генерален консул на България в Бавария и Баден-Вюртемберг от 2006 до 2010 г., генерален консул в Ниш от 2012 до 2016 г. \r\n \n\t\t\t\t\t\t", "date": "2018.04.05", "title": "Рокада: България сменя посланика в Москва заради скандала „Скрипал“!"}
{"url": "http://www.bnews.bg/article/239781-zlatka_se_zheni_prez_esenta_dvamata_s_georgi_rabotyat_za_bebe", "text": "\n Напук за слуховете за раздяла, Златка Райкова вече подготвя своята сватба. \r\n\r\n Блондинката е в трескава подготовка за най-важния ден в живота си. Русата Златка е избрала кога да се случи всичко, като за сега знаем, че ще бъде през есента. В момента се оглежда за рокля, с която да засенчи всички. Заради ангажиментите на Георги най-удачният месец е септември.  \r\n\r\n Райкова мечтае да има шикозна сватба, която дълго да се помни. ММА боецът напира щастливият им ден да бъде в тесен кръг, но тя категорично отказва. Тя иска всичко да е пищно, а на около да са всичките й приятели и познати, писа „България Днес“. \r\n\r\n Добре осведомени източници разкриват, че двамата ще започнат да работят за бебе. Това ще се случи не по-рано от финала на шоуто. Златка считала, че има сериозни шансове да спечели „Като две капки вода“ и щяла да даде всичко от себе си, за да постигне победата. \r\n\r\n И макар че мнозина смятат, че годежът в шоуто е нагласен, Райкова засвидетелства любовта си към Георги и по друг повод – рождения му ден преди 4 дни: „ЧЕСТИТ РОЖДЕН ДЕН НА НАЙ-ДОБРИЯ ЧОВЕК, КОЙТО ПОЗНАВАМ! ТИ СИ МОЕТО СЕМЕЙСТВО И СЪЖАЛЯВАМ АКО НЯКОГА ВОЛНО ИЛИ НЕВОЛНО СЪМ ТЕ ОБИДИЛА! ТИ МЕ НАПРАВИ ПО-ДОБЪР ЧОВЕК С ТВОЕТО ТЪРПЕНИЕ И ДОБРОТА! ОБИЧАМ ТЕ“. \r\n \n\t\t\t\t\t\t", "date": "2018.04.05", "title": "Златка се жени през есента! Двамата с Георги работят за бебе "}
{"url": "http://www.bnews.bg/article/239803-yuliya_skripal_chuvstvam_vse_po_dobre", "text": "\n „Събудих се преди повече от една седмица и съм щастлива, че мога да кажа, че се чувствам все по-добре с всеки изминал ден”, заяви 33-годишната Юлия Скрипал, дъщеря на бившия руски шпионин Сергей Скрипал. \r\n\r\n Нейното изявление беше разпространено от полицията в Солсбъри. \r\n\r\n Тя и баща ѝ бяха отровени с нервнопаралитичното вещество новичок в Солсбъри. Отравянето предизвика международен дипломатически скандал, след като Великобритания обвини Русия за извършител на престъплението. \r\n\r\n „Сигурна съм, че вие разбирате, че целият този епизод е нещо дезориентиращо и се надявам, че ще уважавате моя личен живот и този на семейството ми по време на периода на моето възстановяване”, допълва още Юлия Скрипал в първото си изявление след отравянето. \r\n\r\n По-рано през деня по руските телевизии беше разпространен аудиозапис, за който се твърди, че е телефонен разговор между Юлия Скрипал и братовчедка ѝ Виктория. \r\n\r\n В записа Юлия казва: Всичко е наред. Баща ми си почива в момента, спи. Здравословно сме добре, няма непоправими щети. Скоро ще ме изпишат. Всичко е наред. \r\n\r\n В разговора двете обсъждат още, че Виктория иска да замине за Великобритания и да посети Юлия и баща ѝ ако успее да вземе виза, но Юлия ѝ отговаря, че „никой няма да ѝ даде виза”. \r\n \n\t\t\t\t\t\t", "date": "2018.04.05", "title": "Юлия Скрипал: чувствам все по-добре!"}
{"url": "http://www.bnews.bg/article/239790-iztrebitel_se_razbi_v_planinski_rayon_v_yuzhna_koreya", "text": "\n Военновъздушните сили на Южна Корея съобщиха, че техен изтребител Ф-15К се е разбил в планинска област в южните селски райони на страната, предаде БТА. \r\n\r\n Все още не е известно какво е причинило катастрофата и дали пилотите са успели да катапултират. Спасителни екипи са започнали издирването на пилотите, които се завръщали в базата си след неуточнена мисия.  \r\n\r\n Повече от два часа са били нужни на десетките пожарникари и спасители да си проправят път през гъста мъгла и да достигнат останките от изтребителя, разбил се навътре в планината. \r\n\r\n Намирали се в района на катастрофата източници, пожелали анонимност, съобщават за поредица от експлозии, разтърсили околността, и потвърждават информацията за наличието на гъста мъгла. \r\n\r\n Военновъздушните сили съобщиха, че нямат сведения за пострадали цивилни или за нанесени щети.  \r\n \n\t\t\t\t\t\t", "date": "2018.04.05", "title": "Изтребител се разби в планински район в Южна Корея"}
{"url": "http://www.bnews.bg/article/239791-skandal_metresata_na_toaletniya_ministar_predstavlyava_darzhavata_na_ofitsialni_delagatsii_snimki", "text": "\n Възмутени наши читатели се свързаха с редакцията и разказаха за неподозирана от никой наглост. Читателите подкрепиха  думите си със снимки, от които човек наистина може да онемее. \r\n\r\n Според хората метресата на тоалетния министър се казава Венера. Блондинката била много амбициозна и напориста. 162 сантиметорвият левент не могъл да устои на неземната ѝ красота и почти не се разделял с нея. До тук никой не може да има  забележки към влюбените гълъбчета. \r\n\r\n По-интересното било обаче, че Венера редовно била включвана в  състава на официалните държавни делегации, където често участвала и представлявала държавата вероятно е разказвала на съответните държавници за някои съкровенни тайни на една от най-древните професии! От предоставените снимки обаче ясно се вижда, че Венера е снимана на места и с хора, където простосмъртни не могат да припарят. \r\n\r\n На една от снимките Венера дори е позирала до Цветан Цветанов, на други е, където  протоколът не позволява външни лица да участват на срещи на такова високо държавно ниво. Но както се казва за любовта прегради няма, а държавата и българския народ кучета ги яли! \r\n \n\t\t\t\t\t\t", "date": "2018.04.05", "title": "Скандал! Метресата на тоалетния министър представлява държавата на официални делагации!(СНИМКИ)"}
{"url": "http://www.bnews.bg/article/239785-smyah_dinko_si_kratsna_nosa_i_zabalnuva_che_e_stanal_krasavets", "text": "\n Ловецът на мигранти Динко Вълев забълнува, че след операцията на носа си, се е разкрасил. Участникът във „ВИП Брадър” и „Фермата” легна под ножа, след като не си хареса обонятелния орган. \r\n\r\n „Хората трябва да се подобряват, за да се харесват. Моят нос беше много грозен, голям. Сега вече е хубав!”, радва се на ремонта Динко. \r\nОперацията се извършила в Пловдив, където един от най-добрите специалисти правил носа на Динко. Самият Вълев е много щастлив от промяната. \r\n„Вървя и сияя. Добре ми е. Направих го, защото мога да си го позволя, а операцията е доста скъпа”, хвали се Вълев. \r\nДинко се изфука, че си е купил и нов камион, но се покрил след това, тъй като не искал медиите постоянно да го използват. Скандалният ямболия се оказа в центъра на интригите, след като забърка бившата съпруга на Джино – Дейна в афера със себе си, а след това трябваше да се обяснява за историите, които разказа по адрес на победителя.  Той също така потроши и очилата на Луна, за което после трябваше да си плати след дело в съда. Бившият ловец на мигранти напоследък конвоира около столичните дискотеки, в компанията на Константин, вместо да пази границата. \r\nПреди дни обаче Динко отново е бил привикван от ченгетата в Ямбол, където е трябвало да се обяснява по случая със свинските опашки. До дело за момента не се е стигнало, но има съмнения, че може да му се повдигнат обвинения. \r\n\r\n „Просто се прави проверка, в която твърдят, че Динко Вълев е проповядвал език на омразата и е подстрекавал към дискриминация. Но все пак на видеоклипа няма нищо подобно – той просто е хванал едни нарушители, опитващи се да влязат в родината ни, както би трябвало да направи всеки българин – да пази границите на родината”, твърди адвокатът на Динко , Марин Марковски, който пътува от София до Ямбол, за да го защитава в съда. \r\n \n\t\t\t\t\t\t", "date": "2018.04.05", "title": "СМЯХ! Динко си кръцна носа и забълнува, че е станал красавец"}
{"url": "http://www.bnews.bg/article/239802-techat_na_lichni_danni_zasyaga_i_potrebitelite_na_feysbuk_ot_evropa", "text": "\n И европейски потребители са засегнати от изтичането на данни от „Фейсбук” профилите им, съобщиха от Европейската комисия. \r\n\r\n От социалната медия дадоха нови данни вчера, според които 87 млн. потребители са пострадали от действията на консултантската компания „Кеймбридж аналитика”. \r\nДосега данните бяха за около 50 млн. По-голямата част от засегнатите са американци.  \r\n\r\n Техническият директор на „Фейсбук” обяви, че през 2014 г. „Кеймбридж Аналитика” е пуснала психологическа анкета в социалната мрежа, на която са отговорили 270 000 души. Чрез тях фирмата е получила достъп до личните данни на още 87 млн. техни приятели. \r\n\r\n Следващата седмица основателят и президент на компанията Марк Зукърбърг ще даде показания пред Сената. \r\n \n\t\t\t\t\t\t", "date": "2018.04.05", "title": "Течът на лични данни засяга и потребителите на Фейсбук от Европа "}
{"url": "http://www.bnews.bg/article/239737-tom_hardi_se_obrasna_za_rolyata_na_al_kapone", "text": "\n Том Харди беше забелязан на снимачната площадка на биографичния филм за Ал Капоне на режисьора Джош Транк в Ню Орлиънс, \r\n\r\n Лузиана. 40-годишният актьор беше с гладко обръсната глава и носеше сива тениска с надпис Gravel, спортни къси панталони на Адидас и червено-бели маратонки Найк, като държеше в ръце главата на манекен с перука. Филмът разказва за \"безмилостния бизнесмен и контрабандист, който управлява Чикаго с железен юмрук\" и е \"най-скандалният и страшен гангстер на американската история\", се казва в прессъобщение на продуцентите. \r\n\r\n На 47-годишна възраст, след почти 10 години лишаване от свобода, деменцията разтърсва ума на Капоне и миналото му става все по-осезаемо заради възбудените му, брутални спомени. Филмът е режисиран от Джош Транк, автора на поредицата Фантастичната четвортка. В него участват още Линда Карделини, Мат Дилън и Кайл МакЛахлън, пише slava.bg \r\n  \r\n \n\t\t\t\t\t\t", "date": "2018.04.05", "title": "Том Харди се обръсна за ролята на Ал Капоне"}
{"url": "http://www.bnews.bg/article/239796-intsident_tir_blasna_velosipedist_na_bulevard_v_ruse", "text": "\n Велосипедист пострада тежко, след като бе блъснат от тир в Русе. Инцидентът станал на бул. „България“, съобщава БГНЕС. \r\n\r\n Екип на Спешна помощ е откарал 62-годишния мъж в болницата с множество травми и опасност за живота. \r\n\r\n Шофьорът на камиона също е в болница, тъй като е получил хипертонична криза веднага след катастрофата. \r\n\r\n Заради инцидента, който стана по обед в натоварен трафик, движението по международното шосе от „Дунав мост” към вътрешността на страната бе затруднено. \r\n\r\n Причините за катастрофата все още се изясняват. \r\n\r\n По първоначална информация велосипедистът се е движил по бул. „България“ в посока към вилната зона. Тежкотоварният камион с великотърновска регистрация, който пътувал в същата посока, го ударил. \r\n\r\n Не се изключва вероятността възрастният мъж, чието колело е било натоварено, да е навлязъл в платното на тира, а камионът да е ускорявал, след като е минал покрай стационарната камера за скорост. \r\n\r\n Само за четири месеца камерата на това място е засякла близо 33 000 нарушения за превишена скорост, а през миналата година в този участък има няколко жертви, коментира гл.инспектор Михаил Манов, началник сектор „Пътна полиция“ - Русе. \r\n \n\t\t\t\t\t\t", "date": "2018.04.05", "title": "ИНЦИДЕНТ! Тир блъсна велосипедист на булевард в Русе"}
{"url": "http://www.bnews.bg/article/239806-intenziven_trafik_narodat_tragva_na_pat_za_posreshtane_na_velikden", "text": "\n Очаква се близо 280 000 българи да тръгнат на път, като 50 000 от тях  ще почиват в чужбина. \r\n\r\n Засилен контрол ще има по основните пътища през следващите 4 почивни дни. \r\n\r\n Пътищата, на които се очаква най-голямо натоварване, са от София към границите със Сърбия и Гърция. Трафикът ще бъде засилен и по автомагистралите „Струма”, „Тракия”, „Хемус”, както и към големите курорти – зимни и летни. \r\n\r\n От 16 до 20 ч. днес е спряно движението на камиони над 12 тона по магистралите и основните пътища. Забрана ще има и в последния почивен ден – 9 април, но за времето от 14 до 20 ч. \r\n\r\n Трафикът в посока Гърция и Банско се засили още по обед. Засили се и полицейското присъствие на пътя. \r\n\r\n На територията на Кюстендилска област правят проверки на скоростта с новите камери за контрол. Вчера само за един час са констатирани 30 нарушения. \r\n\r\n Най-критичен участък си остава района на Кресненското дефиле. \r\n \n\t\t\t\t\t\t", "date": "2018.04.05", "title": "Интензивен трафик: Народът тръгва на път за посрещане на Великден! "}
{"url": "http://www.bnews.bg/article/239787-pusnaha_ot_aresta_sina_na_begletsa_pelov", "text": "\n Органите на реда пуснаха на свобода сина на избягалия затворник Владимир Пелов, съобщи Нова. \r\n\r\n 20-годишният мъж беше задържан, след като баща му избяга от Централния софийски затвор на 3 април, вторник. Заедно с Пелов избяга и Радослав Колев. Двамата се смятат за въоръжени и опасни. \r\n\r\n Ареста на сина на Пелов беше по подозрения, че той помогнал на баща си да избяга от затвора. Тогава бяха задържани и други хора от обкръжението на беглеца. \r\n\r\n Синът на Пелов беше освободен от ареста след 15-часов разпит в Районното управление на МВР в Ботевград. \r\n\r\n След повече от денонощие издирване продължава да няма следа от двамата рецидивисти. \r\n \n\t\t\t\t\t\t", "date": "2018.04.05", "title": "Пуснаха от ареста сина на беглеца Пелов"}
{"url": "http://www.bnews.bg/article/239788-gadzheto_na_preslava_otnel_s_izmama_apartamentite_na_dve_psihichno_bolni_babi", "text": "\n Гаджето на Преслава съвсем наскоро е ограбил две психично болни баби, алармираха пред „Уикенд” познати на певицата. Павел Лазаров, от когото звездата е бременна, е отнел с измама скъпите наследствени апартаменти на възрастните жени и ги изпратил да живеят в панелки в краен квартал на София.  \r\n\r\n Двете пенсионерки, които Павел ограбил, били съседки, имали жилища в стари аристократични тухлени кооперации в центъра на София, твърдят източниците на „Уикенд”. Сградите били в непосредствена близост до НДК, а всеки от апартаментите имал пазарна цена поне 200 бона в евро. Както много възрастни хора в центъра на столицата обаче, и тези живеели съвсем сами, пенсиите им били доста ниски, нямало на кого да разчитат нито за съвет, нито за помощ. Знае се, че именно такива хора най-често стават жертви на безскрупулните имотни измамници.  \r\n\r\n Павел успял да примами бабите да разпишат документи, че заменят скъпите си жилища за панелни гарсониери в квартал „Обеля”, чиято цена е 6 пъти по-ниска. Когато жените усетили, че са измамени, вече било прекалено късно. Те не посмели дори да се оплачат в полицията, защото мъжът на Преслава ги заплашил със саморазправа.  \r\n\r\n „В момента двете жилища до НДК са обявени за продажба”, твърдят познати на Преслава. Според тях, Павел няма никакво намерение да живее в отнетите с измама апартаменти, тъй като жена му има огромни палати, в които ще се разполага и той, и бъдещият наследник, който ще му се роди. Апартаментите до НДК се нуждаели от основен ремонт, за който Лазаров нямал намерения да плаща. И в сегашния си запуснат вид обаче те имали достатъчно добра цена заради невероятната си локация. \r\n \n\t\t\t\t\t\t", "date": "2018.04.05", "title": "Гаджето на Преслава отнел с измама апартаментите на две психично болни баби"}
{"url": "http://www.bnews.bg/article/239782-skandal_18_geri_nikol_i_kotseto_pravili_seks_v_kapkite", "text": "\n Голям скандал се е заформил зад кулисите на „Като две капки вода“, който е възмутил целият екип. Главни действащи лица в него са двамата колоритни участници Гери-Никол и Константин. \r\n\r\n Още в началото на формата се разнесе слухът, че лолитката и отраканият чалгар са се впуснали в дебрите на интимността, но фактът, че всяка девойка, която Коце гушне, мигновено става негова потенциална любовница, съдейки по писанията на медиите. \r\n\r\n Най-потресаващото е, че спекулациите се оказват абсолютно верни, разбра HotArena от свои източници. Само че не става дума за секс, а за орална любов. Нахаканата варненка и Константин се оттеглили при декора на „Господари на ефира“, който се намира непосредствено до този на „Капките“. Никой не предположил, че може да стане свидетел на следната сцена – младата певица да обслужва с устни вече не много младичкия поп фолк изпълнител. \r\n\r\n Хора от екипа на предаването са се натъкнали именно на тази гледка и останали шокирани от очевидно повърхностните музиканти и това колко много се излагат. В най-кофти светлина естествено излязла Гери. На никому не става ясно какво прави девойката с женен мъж с две деца. \r\n\r\n От друга страна Константин остава „чист“, тъй като всички са наясно със слабия му ангел, когато около него се мотаят известни и красиви жени. А и той в случая не правил нищо, а си стоял кротко, докато на него му правят… Не става ясно и защо не са се въздържали да си показват симпатиите на друго място, далеч от продукцията… Очевидно БГ шоубизнеса е доста по-извратен, отколкото всички предполагат… \r\n \n\t\t\t\t\t\t", "date": "2018.04.05", "title": "Скандал 18+! Гери-Никол и Коцето правили секс в \"Капките\""}
{"url": "http://www.bnews.bg/article/239773-birmata_valeri_bozhinov_niki_mihaylov_alisiya_tatuira_imeto_na_mazha_na_zhivota_si_foto", "text": "\n Не, друг се оказа мъжът с трайно място в сърцето на Алисия. Звездата на \"Ара Мюзик\" запечати завинаги името му върху лявата си ръка. \r\nЕдинственият мъж, който заслужи мастилен печат върху кожата на Алисия, се оказа синът й Валери. Името му върху ръката на майка му е изписал татуировчик в Барселона, където певицата е от няколко дни на кратка ваканция, научи ПИК. Мястото за новата татуировка на майка му избрал самият Божинов-младши, който я придружава в Испания, тъй като в момента е априлска ваканция, пише ПИК. \r\n\r\n Това е втората визита на Алисия в Барселона в рамките само на месец. Изпълнителката на \"Мачкай\" заведе мъжа на живота си в каталунската столица и за дербито от Примера дивисион между Барселона и Атлетико (Мадрид) на \"Ноу Камп\". В Испания майка и син дори поляха рождения ден на звездата, който бе на 1 март. \r\n\r\n С подаръци от Каталуния обаче доволен и щастлив се върнал Валери, който тръгна по стъпките на своя баща. От фен шопа на Барса младият Божинов се е сдобил с първите си бутонки с инициалите си. Освен с футболните си обувки, бъдещият национал се гордеел и със снимката си на резервната скамейка на \"Ноу Камп\". Снимката вижте \r\n \n\t\t\t\t\t\t", "date": "2018.04.05", "title": "Бирмата, Валери Божинов, Ники Михайлов? Алисия татуира името на мъжа на живота си (ФОТО)"}
{"url": "http://www.bnews.bg/article/239804-100_signala_za_izbyagalite_zatvornitsi_rezultat_nyama", "text": "\n Над 100 сигнала за избягалите и в неизвестност вече трети ден рецидивисти от Централния софийския затвор е получила полицията. Това съобщи министърът на вътрешните работи Валентин Радев и допълни, че всички сигнали се проверяват, но все още няма и следа от затворниците. \r\n\r\n Радев подчерта, че избягалите рецидивисти са особено опасни и предупреди хората да бъдат особено внимателни, ако ги срещнат, съобщи \"България он ер\". \r\n\r\n И днес в Народното събрание се чуха призиви за политическа отговорност и оставка на министъра на правосъдието Цецка Цачева, чието министерство е натоварено с контрола на надзирателите в затворите. \r\n \n\t\t\t\t\t\t", "date": "2018.04.05", "title": "100 сигнала за избягалите затворници, резултат НЯМА! "}
{"url": "http://www.bnews.bg/article/239808-ne_e_za_vyarvane_globata_za_neredoven_patnik_pada_sas_150_lv", "text": "\n Санкцията за нередовни пътници пада от 200 на 50 лв, а глобата от контрольор на място – oт 40лв. на 30. Освен това отпада изцяло таксуването на багаж в градския транспорт. \r\nТова изменение прие днес  Столичният общински съвет. А за обществено обсъждане е публикувано предложение от БСП за билет за цялата градска мрежа за 1 час и за час и половина на цена от 1.60 лв и 2.50лв. \r\nСлед 2-часов спор около цената на билета за еднократно пътуване  на стойност 1.60 лв, общинските съветници приеха новата наредба за пътуването с градски транспорт с 38 гласа „За” от 54 гласували. \r\nСпоред противниците на новата наредба, тя е опит на Столична община да хвърли прах в очите на гражданите относно незаконосъобразната цена на билета. Марта Георгиева от „Реформаторски блок” нарече транпострната политика на общината пълен хаос. \r\n\"Цялата транспортна политика на общината е пълен провал, тъй като с това билетче от 1,60 лв се увеличиха приходите, но не се качиха хората в градския транспорт. Въобще тези пари не ги виждаме къде отиват - няма тикет система, няма нови транспортни средства\", коментира Георгиева. \r\nЗаместник-председателят на комисията по транспорта – Зафир Зарков обясни, че Софийският административен съд не е постановил, че цената на билета не е добра, а не достатъчно добре обоснована. Крачка напред към синхронизирането на цените за ползване на транспорта със закона е направена със санкциите в новата наредба. \r\nВ нея  влиза и въвеждането на нощен транспорт, който ще се движи от полунощ тази събота срещу билет за 2 лв, както и нова електронна система за билети, чрез която ще можем да купуваме и презареждаме картите си онлайн, както и да бъдем редовни пътници само чрез смартфона си. \r\nТова ще бъде възможно след като Център за градска мобилност избере изпълнител на обществената поръчка. Процедурата вече тече. \r\n \n\t\t\t\t\t\t", "date": "2018.04.05", "title": "Не е за вярване: Глобата за нередовен пътник пада със 150 лв.!"}
{"url": "http://www.bnews.bg/article/239775-novata_deputatka_predizvika_furor_hubavata_elena_ima_pikantni_snimki_v_mrezhata", "text": "\n След като безпрецедентно повече от шест месеца и се позеше място, Елена Аксиева положи клетва и стана депутат от партия “Воля”. Тя зае мястото на Нина Миткова като представител на пловдивски избирателен район. Аксиев беше въведена в процедурите от нейни колежки- депутатки. \r\n\r\n Хубавата Елена предизвика сериозен шум, тъй като мъжете ахнаха при влизането и в пленарна зала. Тя е съпруга на собственика на охранителна фирма Атанас Пешев. По неофициална информация Елена Аксиева отказвала да стане депутат дълго време, тъй като родила бебе през 2017 година. \r\n\r\n В мрежата могат да се намерят атрактивни нейни снимки, свързани с близкото и минало. \r\n \n\t\t\t\t\t\t", "date": "2018.04.05", "title": "Новата депутатка предизвика фурор! Хубавата Елена има пикантни снимки в мрежата"}
{"url": "http://www.bnews.bg/article/239738-knyaginya_kalina_shokira_s_vida_si", "text": "\n \r\n\r\n я буквално втрещи с вида си гостите на Хуан Карлос I, който отбеляза 25 години от смъртта на своя баща заедно с близки и приятели, на заупокойна литургия вчера. Всички кралски особи бяха облечени в черно, но Калина приличаше по-скоро на призрак. Сред поканените на заупокойната бе и съпругът й Китин Муньос. Сплетената си на плитки глава българската княгиня бе покрила с шал от черен тюл, а очите й бяха скрити под цветни огледални очила. Калина е пето дете и единствена дъщеря на последния български цар (1943-1946) и министър-председател (2001-2005) на България Симеон II и царица Маргарита. \r\n  \r\n \n\t\t\t\t\t\t", "date": "2018.04.05", "title": "Kнягиня Калина шокира с вида си"}
{"url": "http://www.bnews.bg/article/239779-boyadisaha_2_500_yaytsa_v_bachkovskiya_manastir", "text": "\n На Велики четвъртък в Бачковския манастир боядисаха 2500 яйца. Те ще бъдат раздадени на всички миряни, които ще посрещнат Великден в обителта. \r\n\r\n От рано сутринта в новата трапезария на манастира започна подготовката. \r\n\r\n За първи път тази година яйцата се варят на печки с газ, а не на дърва и въглища, каквато беше традицията. \r\n\r\n След като свариха хилядите яйца, готвачките ги боядисаха едно по едно. Първите потопиха в червена боя, тъй като червеният цвят символизира Христовата мъченическа кръв. \r\n\r\n Тази сутрин в манастира беше отслужена 5-часова Василиева литургия, а довечера започва четенето на 12-те евангелия за страданията на Христос. \r\n \n\t\t\t\t\t\t", "date": "2018.04.05", "title": "Боядисаха 2 500 яйца в Бачковския манастир"}
{"url": "http://www.bnews.bg/article/239780-vtori_den_bezdeystvie_sled_byagstvoto_ot_zatvora_pomlyaha_tsetska_i_radev_v_sotsialnite_mrezhi", "text": "\n След  като вече повече от ден, няма и следа от избягалите затворници, а отговорните органи продължават да бездействат в социалните мрежи заваляха множество коментари и карикатури осмиващи цялата ситуация. За пореден път станаха за посмешище пишат някои от възмутените граждани. След сутрешното си нелепо изказване във Фейсбук се завъртя колаж със самият него и Цачева! \r\n\r\n Вижте и самия колаж, който  стана фурор във Фейсбук! \r\n\r\n \r\n\r\n Във Фейсбук групата на СДВР пък, граждани не спират да изказват недоволството си не само по случая, а като цяло към работата на МВР.  Вижте и малка част от коментарите на недоволните граждани! \r\n\r\n “Женски пресече улицата не на пешеходна пътека и я глобиха 20лв.Не ги платихме,станаха 89 .Сега ЧСИ се кани да ни описва недвижими те вещи!!! Цветан Василев за милиарди е непрекосновен и само той ли \r\n\r\n Крачка назад :) “ \r\n\r\n “Както стана ясно МВР извършило незаконно разпространение на лични данни, ,, браво на тях. . \r\n\r\n И защо след като гражданите трябва да издирват тези хора трябва сектор издирване да получава заплати ?” \r\n\r\n   \r\n\r\n “А и не мислите ли че така мн лесно ако искаш да навредиш на някого” \r\n\r\n   \r\n\r\n “Пишеш едно собщение на страницата им -тоя го знам крие се едикаде си и влизат на другия ден 20полицая съсипват жилище и психика на хората там а въпросния човек реално никога нее бил там... “ \r\n\r\n “Я расъждавайте малко в това МВР. ! \r\n\r\n Не знам но всички са толкова малоумни че просто не мога да ги опиша тези хора живеят сред нас и те всичко на майтап го приемат Ами те освен да ги оприличават с Роналдо с цигани турци пакистанци темподобни Ако мога да помогна в момента ако не не пишете глупости тъпизми психопати \r\n\r\n За каква \"дискгетност\"става на въпрос,когато преди време трябваше да свидетелствам за кражба на автомобила на наша приятелка станала пред очите ми! Съдийката от 94 състав в СР-н съд реши да прави очна справка в хода на делото за познаваемост,което е пълен абсурд.Когато и потърсих отговор за това нейно невежество бях заплашен от нея за глоби или арест.Спаси ме служебната ми карта от БНТ ислед това веднага смекчи тона като започна да ми обеснява ,че такава била практиката им! Сещайте се какво ми се случи след това? Личната ми кола беше потрошена пред дома ми, а полицайте от 4 то РПУ столично отказаха да направят оглед и съставят протокол. Останах с впечатление с мисълта за тясната им обвързаност с престъпния контингент у нас!”  Кадър от репортажа на Нова телевиция по случая посрами за пореден път МВР. \r\n\r\n  Младо момчете публикува снимка, на която се вижда, как гумата на една от патрулните коли е спукана. \r\n\r\n \r\n\r\n Към публикацията си той добави и следният послеслов: “Гумите им спукани ,та се очаква затворници да опазят”! \r\n \n\t\t\t\t\t\t", "date": "2018.04.05", "title": "ВТОРИ ДЕН БЕЗДЕЙСТВИЕ СЛЕД БЯГСТВОТО ОТ ЗАТВОРА! Помляха Цецка и Радев в социалните мрежи "}
{"url": "http://www.bnews.bg/article/239783-sadiyata_se_uplashi_da_sviri_duzpa_sreshtu_barselona", "text": "\n Голмайсторът на \"Рома\" Един Джеко изрази претенции към съдийството на мача срещу \"Барселона\". 'Римските вълци\" загубиха с 1:4 на \"Камп Ноу\" в първия четвъртфинал в Шампионска лига. \r\n\r\n \"Искахме да наложим нашия стил на игра с висока преса още от първата минута. Резултатът 1:4 е твърде суров. На практика три гола си вкарахме сами. Ако съдията беше събрал смелост да отсъди дузпа за нас в началото за фаул срещу мен, мачът можеше да се развие по друг начин. Но реферът се уплаши да свири наказателен удар срещу \"Барселона\" насред \"Камп Ноу\", коментира разочарованият национал на Босна и Херцеговина. \r\n\r\n Реваншът на \"Олимпико\" е на 10 април (вторник). \r\n \n\t\t\t\t\t\t", "date": "2018.04.05", "title": "Съдията се уплаши да свири дузпа срещу \"Барселона\""}
{"url": "http://www.bnews.bg/article/239784-merkel_otiva_v_beliya_dom_na_27_april", "text": "\n Канцлерът на Германия Ангела Меркел ще посети президента на САЩ Доналд Тръмп в края на април, пише \"Билд\", цитиран от The Local. \r\n\r\n Меркел планира да посети Вашингтон на 27 април, уточнява вестникът. \r\n\r\n Макар че визитата все още не е потвърдена, изданието отбелязва, че това се очаква. \"Билд\" подчерта, че последното посещение на канцлера в американската столица беше потвърдено от САЩ дни преди да се случи. \r\n\r\n Това би било втората визита на Меркел в Белия дом от встъпването в длъжност на Тръмп. \r\n\r\n Ако се проведе на 27 април, визитата ще съвпадне с планираната среща на върха между президента на Южна Корея Мун Дже-ин и лидера на КНДР Ким Чен-ун. \r\n\r\n Последното посещение на Меркел във Вашингтон през март 2017 г. беше запомнено с това, че Тръмп отказа да се ръкува с канцлера по време на пресконференцията. \r\n \n\t\t\t\t\t\t", "date": "2018.04.05", "title": "Меркел отива в Белия дом на 27 април"}
{"url": "http://www.bnews.bg/article/239776-eto_go_nay_mladiya_dzhendar_u_nas_filip_ot_kyustendil_veche_e_andzhelina", "text": "\n Най-младият трансджендър у нас се казва Анджелина и е от Кюстендил.Ражда се през 1998 година като Филип Димитров. Мечтата му да стане жена се проявява в ранните му ранните му тийнейджърски години. Тогава започва да се събира с приятелки на сестра си и от тях придобива женски маниери, както и различен начин на мислене. \r\n\r\n Филип имал всичко, липсвало му само женско тяло, споделя новоизлюпената Анджелина-Анджи преди време. От 16-годишен младежът постепенно започва да се превръща в жена. Първо си пуска по-дълга коса, след това започва да се гримира и да облича женски дрехи. За да се превърне в момиче, му помагат и по-женските черти на лицето му, писа „България Днес“. \r\n\r\n На 18 г. с позволението на семейството си Филип се подлага на 3 операции за смяна на пола в столична частна клиника и след 4 месеца болки става истинско момиче. \r\n\r\n Специалистите отстраняват напълно половия му член и му слагат бюст. Дори често пъти днес е сравняван с Николета Лозанова, а приликата между известната плеймейтка и кюстендилката е фамозна. С потвърждение на хирург, че си е сменил пола, Филип получава нова лична карта с женска самоличност. \r\n\r\n Анджи демонстрира висок стандарт на живот, обича лукса и често отскача до Дубай за разточителна почивка.   \r\n \n\t\t\t\t\t\t", "date": "2018.04.05", "title": "Ето го най-младия джендър у нас! Филип от Кюстендил вече е  Анджелина\r\n\r\n"}
{"url": "http://www.bnews.bg/article/239807-daritelskata_kampaniya_na_ombudsmana_may_e_shmenti_kapeli_snimki", "text": "\n Странни неща се установяват с дарителската кампания на омбудсмана Мая Манолова.  С Би Нюз се свърза дарител, който е искал да направи дарение за кампанията рекламирана от Манолова. \r\n\r\n Оказало се, че парите трябвало да бъдат дарени на съвсем друга организация. Човекът заяви, че е искал все пак да получи информация за какво са изхарчени парите от предходните кампании, а от там му отговорили, че информация ще намери на официалния сайт на омбудсмана. \r\n\r\n От Би Нюз направихме такава проверка, но не открихме информация за разходите от кампанията, каквато например без проблем открихме от кампанията на президента \"Българската Коледа\". \r\n\r\n Разказът на нашия читател става още по-интересен, тъй като той решил да обиколи селските райони и да разпита колко баби и дядовци са получили помощи от кампанията на омбудсмана. \r\n\r\n Няколко дена обикалял, но не открил такива баби и дядовци, даже специално обикалял най-бедните села в страната. Няколко възрастни жени само казали, че \r\n\r\n са получили пакет с храна от определена партия. Констатациите на човека са следните: \r\n\r\n *  Кампанията уж се организира от омбудсмана Мая Манолова, а подписваш договор за дарение с друга организация; \r\n\r\n *  Договорът за дарение е типов подготвен предварително без възможност за изразяване волята на дарителя в определени направления; \r\n\r\n *  Липсва публична и подробна информация за какво и къде са изхарчени дарените средства? \r\n\r\n Човекът просто възкликна и попита - Дарителската кампания на омбудсмана май е шменти капели? \r\n\r\n \r\n \n\t\t\t\t\t\t", "date": "2018.04.05", "title": "Дарителската кампания на омбудсмана май е шменти капели? (СНИМКИ)"}
{"url": "http://www.bnews.bg/article/239800-ogranichavat_skorostta_na_trakiya_do_90_km_chas_vizhte_kade_i_zashto", "text": "\n До 90 км/ч. се ограничава скоростта на движение по АМ \"Тракия\" в участъка от 134-ти до 156-ти километър на територията на област Пловдив, информираха от АПИ. Целта е повишаване безопасността на движение в участъка, който не е основно ремонтиран от построяването му през 1995 г. \r\n\r\n През тази година предстоят ремонтни дейности в отсечката. Предвидено е обновяване на пътната настилка, полагане на хоризонтална маркировка, ремонт на пътни съоръжения, подмяна на ограничителните системи и пътни знаци и др., допълниха от пътната агенция. \r\n\r\n От 16 ч. до 20 ч. днес също така се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността при пътуване и увеличаване на пропускателната способност на инфраструктурата. \r\n\r\n Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика. \r\n\r\n Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20. \r\n \n\t\t\t\t\t\t", "date": "2018.04.05", "title": "Ограничават скоростта на „Тракия“ до 90 км/час! Вижте къде и защо! "}
{"url": "http://www.bnews.bg/article/239766-vizhte_kakvo_vreme_ni_ochakva_prez_poreditsata_pochivni_dni", "text": "\n Ще бъде облачно, дъждовно и по-хладно, но след това по време на Великденските празници ще имаме и слънчеви часове. Днес от запад облачността ще се увеличава и в следобедните часове над по-голямата част от страната ще бъде значителна. \r\nПревалявания от дъжд ще започнат в западните и югозападни райони  в следобедните часове. Максималните температури ще бъдат от 18 до 24 градуса, като по-високите стойности ще бъдат в източните райони, където облачността ще бъде средна  и  висока. През нощта температурите ще бъдат от 9 до 14 градуса. \r\nДъжд ще превалява на много места в западните и централни части на страната, като в западната част на Дунавската равнина количествата  ще бъдат значителни. \r\nУтре ще се появи слаб до умерен северозападен вятър и  с него ще нахлува по-студен въздух. Температурите в ранния следобед ще бъдат от около 13 на северозапад  и по високите полета до 22, 23 в крайните югоизточни райони. \r\nДъжд ще превалява над западната половина от страната и част от централните райони. По-късно следобяд и привечер преваляванията ще спират, последно - в Северозападна България. \r\nВ събота облачността ще бъде променлива. Минималните температури ще бъдат от 6 до 11 градуса, а дневните от 14 до 20 градуса. Ще духа слаб, в източна България - умерен и  временно силен североизточен вятър. Почти без валежи, освен на отделни места около планините в крайните югозападни райони. \r\nВ неделя ще остане ветровито, със слаб до умерен североизточен вятър. \r\nМинималните температури ще бъдат от 5 до 10, а дневните от 15 до 20 градуса. \r\nЩе има променнлива средна и висока облачност, почти без валежи. \r\nПрез последния почивен ден, в понеделник, съществена промяна на времето няма да настъпи. Вятърът от североизток ще отслабва и стихва. \r\nМинималните температури ще бъдат от 5 до 9 градуса, а дневните ще останат в интервала от 15, 15 до около 20 градуса. \r\nВ планините четирите почивни дни предлагат сравнително добри условия за туризъм. В петък ще има превалявания от дъжд, само по най-високите части - от мокър сняг. Температурите на 1200 метра надморска височина ще бъдат 7-8 градуса. В неделя и понеделник ще има повече слънчеви часове, а температурите в следобедните часове ще бъдат от 12 до 15 градуса. \r\nВремето в Гърция по празниците ще бъде в синхрон с това у нас - в петък и събота ще има повече облаци и краткотрайни валежи от дъжд, придружени и от гръмотевици, а в неделя  и понеделник ще бъде сухо и температурите ще достигнат 23, 24 градуса. \r\nВъв вторник у нас съществена промяна на времето няма да настъпи, а температурите ще се повишат с градус-два. В сряда ще се затопли още и  дневните температури отново ще достигнат 23, 24 градуса. \r\n \n\t\t\t\t\t\t", "date": "2018.04.05", "title": "Вижте какво време ни очаква през поредицата почивни дни! "}
{"url": "http://www.bnews.bg/article/239767-biznesmen_ot_botevgrad_platil_byagstvoto_na_retsidivistite_ot_zatvora", "text": "\n Бягството на Владимир Пелов и съкилийника му е финансирано от ботевградски бизнесмен, за когото той е изпълнявал поръчки за палежи, рекет и дори убийства. Това е една от версиите, по които работят в МВР, съобщи в. “24 часа”. \r\nБизнесменът е разпитван още в първите часове след бягството на рецидивиста Пелов и другия затворник - Радослав Колев, които все още се укриват. Пказания са дали синът на Пелов, който вчера беше задържан, братя с фамилия Ерменкови и още няколко души от обкръжението им. \r\n“Ако не изляза от затвора, той ще влезе при мен, защото знам за много престъпления”, заканвал се Пелов. Докато беше под домашен арест, Владимир Пелов беше подозиран за серия от престъпления в Ботевград, които още не са разкрити. За поръчител се сочи точно бизнесменът, който официално се занимава със земеделие, хазарт и ресторантьорство. Двамата са близки приятели от години. След като Пелов влезе зад решетките през март 2016 г., синът му често бил засичан в компанията на боса, а колата му - в двора на къщата му. \r\nВ кримиконтингента на Ботевград се знае от година и половина, че Пелов подготвя бягство. Две седмици преди да избяга от затвора, Пелов е бил особено активен в килията си, сочат данни от разпитите на другите затворници. Бягал на място, обикалял килията на бърз ход, правел лицеви опори. Усилените тренировки направили впечатление на останалите. Освен това Пелов бил един от най- активните във фитнеса, когато имал възможност да тренира. \r\nПоне десет са устните сигнали към администрацията, че той подготвя бягство от затвора. Само един от тях е оформен в писмен вид до МВР. Полицаите, които работят със затворници, са проучили казуса тогава. Вчера вътрешният министър призна, че още миналото лято са подали сигнал до Министерството на правосъдието, че се готви такова нещо. \r\nВ последната година рецидивистът, който е известен като опитен манипулатор, се сближил с 20 г. по-младия Радослав Колев. След бягството от затворническата администрация са убедени, че Пелов го е обработил и уговорил за бягството, защото му трябвало съучастник. Колев излежава присъда за убийството на хомосексуалист и опит за убийство на партньора му през 2014 г. \r\nБягството \r\nСледобяд Пелов и Колев напуснали килията си и под конвой били съпроводени на първия етаж на затвора. Наредили се на опашка заедно с други пандизчии пред стая, от която да получат пратка от близките си. Трябвало да вземат колет с телевизор. Всеки багаж, който съдържал електронни уреди, обаче минавал през скенер за проверка от технически сътрудник на затвора. В стаята служителят бил сам. От затворниците го деляла само леснопреодолима преграда. \r\nПелов влязъл с боен пистолет, а Колев - с нож. Техническият сътрудник бил повален с един удар за секунди. \r\nСлед това убийците прескочили преградата. С няколко крачки стигнали до охраната на втори пост и го заплашили с оръжията. От страх той не могъл да реагира своевременно и да задейства алармата. Само сложил ръката си на бутона, който да им отвори голямата метална врата към централния изход. Убийците преминали през 5-те стълала до вратата и излезли светкавично навън. Там открили огън - Пелов стрелял 3 пъти, за да сплаши дежурния на първи пост. \r\nСвидетел на последния епизод от бягството е чистачка, която започнала да крещи и преследва Пелов и Колев поне 100 метра. Затворниците тръгнали към пряка на парадния вход. Там ги чакало сиво рено с фалшиви номера. След бегълците тръгнали и дежурен офицер, по който също било стреляно, и други 7-8 човека, но напразно. Цялото бягство е траело около 6 минути, показали записите от камери. \r\n \n\t\t\t\t\t\t", "date": "2018.04.05", "title": "Бизнесмен от Ботевград ПЛАТИЛ бягството на рецидивистите от затвора?!"}
{"url": "http://www.bnews.bg/article/239786-nap_skri_imenata_na_firmite_iztochili_nad_16_2_miliarda_leva_dds", "text": "\n \r\nНАП отказа да разкрие имената на фирмите източили над 16.2 милиарда лева ДДС.  \r\nПрипомняме ви, че сдружението огласи информация на данъчната служба, от който се разбра, че за предиода след 2000г. установените с ревизионни катове на НАП злоупотреби с ДДС са за над 16.2 млрд. лева, а от тях почти 6 милиарда са вече обявени за несъбираеми. \r\nМотивите на НАП за отказа им са, че исканата от нас информация била защитена от закона и по смисъла на ДОПК била данъчна и осигурителна информация, което я прави неразкриваема.  \r\n„Както е известно, НАП обявяват имената на своите длъжници, като „некоректни данъкоплатци“ на публични места в офисите на своите поделения из страната! Но, това са обикновените фирми, със задължения от по няколко стотин лева, до няколко хиляди лева. Големите длъжници се оказват недосегаеми, неузнаваеми и защитени от закона”. \r\n  \r\n \n\t\t\t\t\t\t", "date": "2018.04.05", "title": "НАП скри имената на фирмите източили над 16.2 милиарда лева ДДС"}
{"url": "http://www.bnews.bg/article/239735-madam_multi_se_pohvali_s_prasten_za_polovin_milion_leva", "text": "\n С пръстен за половин милион лева се похвали вдовицата на боса на „Мултигруп“ Илия Павлов \r\n\r\n Дарина Павлова умишлено позира със скъпарското бижу на известна марка, а според нейни приближени пръстенът бил подарък от новия й любовник Артуро Гуадарама. \r\n\r\n Милионерът от доста време ухажва Мадам Мулти и явно най-накрая е успял да спечели сърцето й. Италианският богаташ е най-добър приятел на пиара й Сандро Рубини, покрай когото се запознават. Пръстенът не бил годежен, но близки до Павлова очакват съвсем скоро да видят и диамант на ръката й, писа „Галерия“.   \r\n \n\t\t\t\t\t\t", "date": "2018.04.05", "title": "Мадам Мулти се похвали с пръстен за половин милион лева"}
{"url": "http://www.bnews.bg/article/239794-kupi_li_gey_porno_razprostranitel_obektivnostta_na_volen_za_5_leva", "text": "\n \r\nТрябва да признаем, че през годините Волен Сидеров поддържаше праволинейна идеология за защита на християнските ценности. Както вече знаете Волен призова журналистите да бъдат обективни. \r\n\r\n Ние от Би Нюз искаме и Волен да бъде обективен и не само. Като участник в управлението той има шанса да рзаобличи висши политици в корупция и престъпления. За да му бъдем в помощ ние му припомняме епизоди от неговата справедлива борба. \r\n\r\n Този път ще му припомним с епизод-3 битката му с най- крупния гей-порно разпространител като не пропускаме да попитаме: \r\nВолене, купи ли  гей-порно разпространителя обективността ти за 5 лева?  \r\n\r\n \r\n  \r\n \n\t\t\t\t\t\t", "date": "2018.04.05", "title": " Купи ли гей-порно разпространител обективността на Волен за 5 лева?"}
{"url": "http://www.bnews.bg/article/239712-esil_dyuran_se_pohvali_trupam_laykove_s_goli_snimki_i_orientalski_chupki", "text": "\n Есил Дюран издаде голяма тайна - как трупа лайкове в мрежата. Певицата разкри пред нова телевизия рецептата. \r\n\"Качвам гола снимка, няколко ориенталски чупки и готово. Следва вълна от лайкове\", заяви гордо Дюран, която не може да се похвали с особена популярност. \r\n \n\t\t\t\t\t\t", "date": "2018.04.05", "title": "Есил Дюран се похвали: Трупам лайкове с голи снимки и ориенталски чупки"}
{"url": "http://www.bnews.bg/article/239771-politsiyata_ottsepi_dvizhenieto_okolo_gradinkata_kristal_zaradi_samnitelen_kufar", "text": "\n Полицията отцепи движението на пешеходци по тротоарите около градинката „Кристал“ в центъра на София заради съмнителен куфар. \r\n\r\n Очаквайте подробности. \r\n \n\t\t\t\t\t\t", "date": "2018.04.05", "title": "Полицията отцепи движението около градинката „Кристал“ заради съмнителен куфар"}
{"url": "http://www.bnews.bg/article/239704-bivshata_na_iliyan_tupalkata_skasa_sindzhira_sled_razvoda", "text": "\n Бившата съпруга на Илиян Тупалката - Камелия, купонясва щуро по женски в столична чалготека \r\n\r\n Екссъстезателката по художествена гимнастика празнува рождения си ден в компанията на приятелки и сред гостите й нямаше нито един мъж. Любопитен факт е, че отсъстваше и настоящият й приятел - вратарят на \"Дунав\" (Русе) Мартин Луков. \r\n\r\n Като истинска свободна жена Камелия се раздаде докрай - обръщаше смело чашите с шампанско, танцуваше под бурята от салфетки и се раздаваше на фолкхитовете. \r\n\r\n Камелия се чувстваше като у дома си, тъй като работи като танцьорка в дискотеката, но въпросната вечер си беше взела почивка, за да се позабавлява. Нейните колежки от време на време се включваха с разголените си тела в купона и след това се връщаха към задълженията си. \r\nСлучайно или не, същата вечер участие в нощното заведение имаше нейната съименничка Камелия. Фолкпевицата отново беше черешката на тортата в провокациите. Пръскаща сексапил, Камелия не спря да се закача с мъжете в дискотеката и изкусително да се облизва с език непосредствено пред лицата им. Двете Камелии завихриха страховито парти, което припоти мъжката половина от посетителите. \r\n \n\t\t\t\t\t\t", "date": "2018.04.05", "title": "Бившата на Илиян Тупалката скъса синджира след развода"}
{"url": "http://www.bnews.bg/article/239761-nay_vazhniyat_den_ot_strastnata_sedmitsa_veliki_chetvartak", "text": "\n Велики четвъртък е най-важният ден от Страстната седмица. На този ден се припомня Тайната вечеря на Божия син с апостолите, на която Исус Христос дава на своите ученици последните си духовни напътствия. Пророкува смъртта си на кръста и посочва, че един от тях ще го предаде на фарисеите, за да бъде съден, измъчван и разпнат, припомня БТА. \r\nСлед вечерята Христос взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"Пийте от нея всички. Това е моята кръв на Новия завет, която за вас и на мнозина се пролива за прощение на греховете\". \r\nСлед причастието Христос признал пред своите ученици, че ще бъде предаден. Вечерта на Велики четвъртък се отслужва Последованието на 12-те евангелия. \r\nНа Велики четвъртък Исус произнася молитва в Гетсиманската градина под Елеонския хълм и умива нозете на апостолите в знак на смирение и любов към тях. Църквата припомня и за съда на Пилат Понтийски над Исус, неговата смърт и погребение. На този ден свещенослужителите изнасят кръста от олтара, което символизира носенето му от Христос към Голгота. \r\nВечерта в храмовете се служи утренята на Велики петък, когато се четат 12 определени откъса от Евангелието, между които и тези за Тайната вечеря и за предателската целувка на Юда. \r\nВелики четвъртък крие много символика. Според традицията великденските яйца се боядисват рано сутринта на Велики четвъртък или на Велика събота преди празника Възкресение Христово. \r\nПървото яйце трябва да се боядиса в червено. С него се прави кръстен знак върху челата на децата, а после и на всички останали от семейството. Това яйце се оставя настрана от другите и се подменя с миналогодишното, което през цялото време е престояло в къщата - да носи здраве, радост и щастие на нейните обитатели. Яйцето се пази, за да носи късмет.  \r\nСледващото яйце също е червено - то се оставя в църквата в събота вечерта, след празничното богослужение, което продължава след полунощ, или на другия ден. Как ще боядиса останалите яйца е въпрос, който зависи от вкуса на всяка домакиня. \r\nОт древни времена много култури асоциират яйцето с Вселената. Персите, например, вярвали, че Земята се е излюпила от гигантско яйце. Много народи виждали в яйцето символ на прераждането през пролетта. Яйцата са били боядисвани, декорирани и рисувани от римляни, гали, перси и китайци. След възникването на християнството яйцето започва да се възприема като символ на раждането на човека от природата. Червените яйца са символ на Христовата мъченическа кръв. В Гърция първоначално яйцата са се боядисвали само в червено. \r\nНа Велики четвъртък се подновява квасът и се замесва тестото за великденските хлябове. Те носят най-разнообразни названия из България - великденски кравай, богова пита, кошара, харман, квасник, яйченик, плетеница или кукла. Обикновено се украсяват с нечетен брой червени или бели яйца и с усукано около тях тесто. Жените приготвят и по-малки великденски хлебчета, с по едно червено яйце в средата, които се дават на първия гостенин, на кумовете и на роднини. \r\nУ нас по традиция на Велики четвъртък се замесват и козунаците за празника. Козунакът е сладък обреден хляб, който символизира тялото на Исус Христос, така както боядисаните в червено яйца символизират кръвта му. Обикновено козунакът се прави в кръгла форма и се украсява с плетеници, като в средата се слага червено яйце. Смята се, че в България козунакът е \"дошъл\" в периода 1915-1920 година. \r\n \n\t\t\t\t\t\t", "date": "2018.04.05", "title": "Най-важният ден от Страстната седмица – Велики четвъртък! "}
{"url": "http://www.bnews.bg/article/239763-barekov_minavat_prez_letishte_sofiya_bez_proverka_byagat_ot_sofiyskiya_zatvor_posred_byal_den_kupuvat_chez_bez_pari_rezil_kade_sa_ostavkite", "text": "\n Понякога не са нужни много думи, за да се опише управляващият резил и алчността към власт. Евродепутатът Николай Бареков успя умело да посочи болезнени истини, които стават факт пред очите на милионите българи. \r\n\r\n Във Фейсбук той публикува интересни постове, които са повече от категорични, че трябва да има оставки, но явно всеки се прави на „разсеян“. \r\n\r\n „Към този момент НЕ СА ПОДАЛИ ОСТАВКА и са още на пост в очакване на ЦСЗ: \r\nТеменужка, ЧЕЗ \r\nКаракачанов, вицекрадец, \r\nВ. Радев, министър на квото дойде \r\nЦецка, майка на квото избяга, \r\nКатето, ЛилитУ, на всичко \r\nВалери, на шума и тишината“, пише Бареков. Нали сами се досещате, че това е тъжната картина на политическия небосклон?! \r\n\r\n Или иначе казано всичко може да се опише така: \r\n\r\n „Минават през Летище София без проверка, \r\nБягат от Софийския затвор посред бял ден, \r\nКупуват ЧЕЗ без пари и без проблеми, \r\nДен след ден, резил след резил.... \r\nЧукча сказаль: Налице е тенденция \r\nГраф Монте Кристо поклати глава в знак на съгласие“ \r\n \n\t\t\t\t\t\t", "date": "2018.04.05", "title": "Бареков: Минават през Летище София без проверка, бягат от Софийския затвор посред бял ден, купуват ЧЕЗ без пари! Резил! Къде са ОСТАВКИТЕ?"}
{"url": "http://www.bnews.bg/article/239770-v_radev_izperka_spravyame_se_otlichno_pelov_shtyal_da_izbyaga_oshte_2017g_ako_ne_bil_signalat_na_mvr", "text": "\n Не знаем как ви се струва на вас, но да избягат двама затворници-рецидивисти от Софийския затвор, а управляващите да ръсят глупости една след друга, това е краят! \r\n\r\n След Цачева, която назначава нов шеф на затвора, но не знае кой е и как се казва, сега Валентин Радев се опитва да си придаде важност и да каже, че представяте ли си, СИГНАЛЪТ на МВР от миналата година е свършил… „работа“. \r\n\r\n Пълен смях, тотален резил, подигравка с реално мислещите! Радев вероятно взима обществото за малоумно, тъй като да се изтъпаниш в национален ефир и да кажеш, че щял да избяга още миналата година, ако не бил „великия“ сигнал, това е повече от основателно да си подадеш оставката. \r\n\r\n Тя би била удачна и на фона на продължаващото НИЩО за двамата затворници. Три дни няма и следа от тях, а и не се надявайте да ги хванат. Над 500 издирвани лица не е ясно къде са и никога няма да стане… \r\n\r\n \"Пелов може би е щял да избяга миналата година, ако не бяхме подали сигнал. Бягството му може би е било предотвратено миналата година\". И какво от това, бе, Радев!?!?!? \r\n\r\n Това говори що за „стока“ сте и в МВР и в системата на затворите. Не избяга 2017, избяга обаче 2018г. Няма какво повече да се каже, освен, че сте \r\n\r\n \"Дали сме съответната информация на затвора и те може би са предотвратили бягството му миналата година. Може би иначе е щял да избяга тогава\", заяви той. А защо не го предотвратихте сега!? Това е въпросът! \r\n\r\n „Надяваме се, че не са успели да избягат зад граница.“ Надявайте си се… \r\n\r\n И завършваме с това, което каза Радев и тотално може да ви УБИЕ. \"Няма да си давам оценка дали се справяме добре. Оценката я дават нашите партньори. Според тях се справяме повече от добре, да не кажа отлично\", посочи той в отговор на въпрос за бягството на двамата затворници и преминалите без проверка наскоро група влизащи в страната пасажери на летище София. \r\n\r\n Дъното е ударено! \r\n \n\t\t\t\t\t\t", "date": "2018.04.05", "title": "В. Радев ИЗПЕРКА: Справяме се отлично! Пелов щял да избяга още 2017г., ако не бил СИГНАЛЪТ на МВР! "}
{"url": "http://www.bnews.bg/article/239777-momiche_padna_ot_terasa_v_sotsialen_dom", "text": "\n 15-годишно момиче е паднало от втория етаж на центъра за настаняване от семеен тип във врачанското с. Борован. Това съобщи в. \"24 часа\",  позовавайки се на областната дирекция на полицията във Враца. \r\n\r\n Сигналът за инцидента бил подаден около 13 ч. в сряда в РУ-Бяла Слатина. Детето е откарано в университетската болница в Плевен, но все още няма информация за състоянието му. \r\n\r\n Дали момичето е паднало по невнимание, дали нарочно е скочило или някой го е бутнал ще се изяснява от образуваното вече досъдебно производство. \r\n\r\n Домът в Борован се сдоби с печална слава още в началото на 2018 година, когато обществено достояние станаха клипове с насилие над деца. \r\n\r\n Според запознат преди време пострадалото момиче било изведено от центъра от баща си. Той обаче я насилвал сексуално и започнал да я предлага и на други срещу заплащане. \r\n\r\n Наблюдаващите случая социални работници разбрали, че детето отново е в риск и миналата седмица го върнали в дома в Борован. \r\n \n\t\t\t\t\t\t", "date": "2018.04.05", "title": "Момиче падна от тераса в социален дом"}
{"url": "http://www.bnews.bg/article/239765-kray_na_bezplatnoto_parkirane_na_natsionalniya_stadion", "text": "\n Борсата за ски, колела и спортни стоки, която от години съществува пред бившия стадион Юнак (някогашната ледена пързалка \"Дружба\"), става официален пазар. Търговската дейност тук да мине под шапката на \"Пазари Запад\" ЕАД, ще гласува днес Столичният общински съвет.  \r\n\r\n Обособяват се 44 терена за покупко-продажбата с площ от 15 до 48 кв. метра, пише в доклада, внесен от общинските съветници Николай Стойнев от ГЕРБ, Милка Христова от БСП и Карлос Контрера от ВМРО. Новият \"Пазар за ски и велосипеди\" до Националния стадион \"Васил Левски\" ще работи в събота, неделя и през празнични дни в ограничен периметър. В работни дни - теренът от 3145 кв.м. ще се използва като охраняем паркинг. Предвижда се оформянето на 100 паркоместа, разпределени в 6 групи - съответно от 5, 12, 30, 9, 31 и 13 броя, като минималното разстояние между всяка от групите е 4,50 метра. Площта на 44 от тези паркоместа е предвидена за отдаване под наем за търговия на новия пазар, става ясно от документите към доклада.  \r\n\r\n Пазари Запад ще монтират и самопочистваща се тоалетна, както и павилион за охрана, ще се грижат за почистването и поддържането на района  ще монтират две бариери на входовете към паркинга по протежението на бул. \"Евлоги и Христо Георгиеви\" от метростанция Васил Левски до Националния стадион.  \r\n\r\n Договорът между Столична община и Пазари Запад е за 3 години. Търговците на пазара ще поставят собствени преместваеми маси.  \r\n\r\n Според инвестиционното намерение на Пазари запад ЕАД дружеството ще похарчи 182 940 лева за новия пазар и паркинг, от тях 70 000 ще отидат за доставка и монтаж на роботизирана тоалетна, 15 000 за офис контейнер, 15 000 за разплащателен терминал с възможност за връщане на ресто, 19 000 за многокомпонентна система за автоматизация и контрол на достъпа в паркинга, 5000 за бариерите и 6 600 за 40 антипаркнг колчета и др. \r\n\r\n Теренът ще бъде почистван по два пъти на ден през цялата година и ще има 12 часова всекидневна охрана срещу съответно 20 400 и 21 240 лева годишно. \r\n \n\t\t\t\t\t\t", "date": "2018.04.05", "title": "КРАЙ на безплатното паркиране на Националния стадион! "}
{"url": "http://www.bnews.bg/article/239736-chernata_zlatka_pak_nadu_tsitsi", "text": "\n Златка Димитрова изненадващо се включи на живо във Фейсбук, за да обяви, че всеки момент ще се подложи на операция на бюста. \r\n\"Нов силикон за новия летен сезон\", коментира Златка, на която явно й се налага да смени имплантите. Причината обаче може и да не е в срока на годност, тъй като от клипчето се разбра, че Димитрова ще е с още по-голям размер гърди след интервенцията. \r\nЗлатка се снима в операционната на пластичния хирург д-р Енчев, където той се шегуваше, че феновете на плеймейтката трябва да изберат размера на имплантите. Той посъветва отново да са капковидни. След това заяви, че са избрали такива от по 585 кубика - със 150 кубика повече от предишните. \r\nЗлатка доста често се включва на живо във Фейсбук, като споделя всичко с феновете си. Веднъж дори просто се снимаше зад волана и получи доста негативни коментари, че клипчето й не е особено интересно. \r\n  \r\n \n\t\t\t\t\t\t", "date": "2018.04.05", "title": "Черната Златка пак наду цици"}
{"url": "http://www.bnews.bg/article/239774-barekov_da_ni_e_chestita_novata_deputatka_v_balgarskiya_hram_na_demokratsiyata", "text": "\n Днес във Фейсбук попаднахме на коментар публикуван от евро депутата Николай Бареков в личния му профил в социалната мрежа. Коментарът му идва по повод новоизбраната депутатка от партията на Веселин Марешки. \r\n\r\n Вижте какво написа той! \r\n\r\n \r\n\r\n Да ни е честита новата депутатка в българския храм на демокрацията. В случая от партията на МаГарешки. Гласувахте за евтин бензин и илачи - получихте и това в добавка. Нов щрих към пълната и безусловна деградация на политическия елит. На депутатката пожелавам да се развива интелектуално като слуша мъдрите съвети на бащата на българския модерен парламентаризъм Цицерон или просто казано чичко Цв. Цв. от родната милиция. Ако е по-старателна, може да вземе и един урок по география от леля Цвета - шефка на кочината. \r\n\r\n \r\n \n\t\t\t\t\t\t", "date": "2018.04.05", "title": "БАРЕКОВ: Да ни е честита новата депутатка в българския храм на демокрацията"}
{"url": "http://www.bnews.bg/article/239764-skandalni_shemi_belezhat_biznesa_na_varbakovi", "text": "\n Собственичката на \"Инерком\", която купува в оспорвана сделка българските активи на ЧЕЗ – Гинка Върбакова, и съпругът й Славчо са изградили сегашния си бизнес чрез машинации и плетеница от бизнес отношения с фирми, свързани със сина на собственика на причинилата влаковата катастрофа край Хитрино фирма \"Булмаркет ДМ\" Станко Станков, както и с племенник на бившия шеф на ДАНС Петко Сертов. Върбакови и техни роднини са използвали и заеми от тези фирми, които не е ясно дали и как са оползотворени, както и банкови гаранции от куха британска фирма, за да получат лиценз за изграждане на слънчева електроцентрала край Априлци. Това сочи документално проучване на Биволъ. Всички описани от изданието бизнес отношения обаче вече са в миналото. \r\n\r\n Според проверката му, за да получи лиценз от енергийния регулатор за производство на ток от соларния си проект край Априлци, фирмата \"Риал Стетс\" на Върбакови е предоставила през 2010 г. договор за заем от 14 млн. евро с австрийската фирма \"Петролинкс Ханделс“. Зад нея стоят Деян Добрев, син на Станков, и Петьо Сертов, племенник на бившия шеф на ДАНС. В същото заявление Гинка Върбакова, представляваща майка си Петрана Пайтакова, която притежава \"Риал Стейтс\", цитира и документ за 200 милиона евро \"първокласна банкова гаранция“, който е бил издаден от италиански измамници, посочва Биволъ. \r\n\r\n Соларният проект на Върбакови не стига далече. След старта на първия му етап \"Риал Стейтс“ дори не си плаща лицензионната такса към енергийния регулатор натрупва дълг от 22 000 лв., за които му е издаден акт от тогавашната ДКЕВР в края на 2015 г. През 2016 \"Риал Стейтс“ подава молба до ДКЕВР за прекратяване на лиценза за производство на ток. В заявлението , че дружеството \"няма започнало строителство и незавършени обекти, няма изградени и пуснати в експлоатация мощности“. \r\n\r\n Славчо Върбаков обаче е имал и други бизнес отношения с Деян Добрев. Двамата са били съдружници във фирмата \"Глобал Хидро Енерджи Консулт“, която в момента е в процес на ликвидация заради неплатен заем от над 9 млн. лв. към Банка ДСК, сочи справка на Mediapool в Търговския регистър. \r\n\r\n Не е ясен произходът на 14-те млн. евро заем, предоставен от \"Петролинкс Ханделс\", чиито обороти са нищожни, допълва Биволъ и допуска, че те може да идват от действащата по онова време фирма с име \"Петролинкс“, която до 2013 г. е била 100% собственост на \"Булмаркет ДМ“. Сега тя носи името \"Корект Тест Контрол“ и е собственост на Иванка Колчева. \r\n\r\n Проучването на изданието сочи, че първокласната банкова гаранция за 200 млн. евро, представена от Върбакова пред ДКЕВР, е издадена от куха британска фирма, която никога не е имала банкова дейност. \"Дийнфийлд Салюшънс\" (Deanfield Solutions) се е представяла за мощна инвестиционна банка в сайт, който вече не е активен. Фирмата е закрита през 2013 г. поради несъстоятелност. \r\n\r\n Един от предишните на \"Дийнфийлд\" е бил италианецът с швейцарски адрес Роберто Понтиджия. Той е международен измамник, издирван от българските власти с европейска заповед за арест, издадена от Софийска градска прокуратура на 12 юни 2017 г., посочва изданието. \r\n\r\n През август 2017 г. италианците арестуват Понтиджия, но съдът в Генуа не уважава искането за екстрадиция в България. Причината е, че италианските власти също преследват Понтиджия с обвинения за неплатени данъци. В края на 2017 г. той е осъден на три години затвор и конфискация на 2 милиона евро. \r\n\r\n Понтиджия има няколко фирми в България и в една от тях е съдружник с бившия шеф на фалиралата \"Агробизнесбанк\" Румен Нанов. През 2013 г. Нанов беше свързван с тайнствения купувач на ПОК \"Доверие“, но сделката така и не се случи след намеса на ДАНС и прокуратурата. Общата фирма на Нанов и Понтиджия \"Флайтел“ ООД е регистрирана след тези събития, в края на 2014 г., но не изглежда да е активна, пише още Биволъ. \r\n \n\t\t\t\t\t\t", "date": "2018.04.05", "title": "СКАНДАЛНИ схеми бележат бизнеса на Върбакови!"}
{"url": "http://www.bnews.bg/article/239772-dekemvriyski_zaplati_za_velikden_za_loveshkata_bolnitsa", "text": "\n Служителите на ловешката болница получават декемврийските си заплати за Великден. Това съобщи прокуристът на ловешката болница д-р Ченко Чалъков пред БНР. \r\n\r\n Напрежението в многопрофилната болница отново се нажежи тази седмица. Лечебното заведение е в тежко финансово състояние. Цялата сума за клиничните пътеки вече е изплатена от Здравната каса. Парите отиват директно към кредиторите за покриване на запорите. Това бе и причината ръководството да не изплати дължимите възнаграждения. \r\n\r\n Заради липсата на лекарства, консумативи и медицински персонал всички работещи в Отделението по пневмология и фтизиатрия подадоха колективна молба за напускане. \r\n\r\n Най-сериозният проблем е от последните 2-3 месеца, заяви д-р Михаил Киров - началник на отделението. Той обясни, че оттогава състоянието на болницата достига положение, в което не може да осигурява необходимите лекарства на пациентите. \r\n\r\n \"Почти 90% от пациентите си купуват всичко - спринцовки, игли, всички видове консумативи. Това неминуемо се отразява и на качеството на нашата работа. Постоянният психически тормоз от страна на всички болни и техните близки за това, че те са здравно осигурени и че им се налага да плащат - това са ежедневни скандали\", изтъкна д-р Киров. \r\n\r\n Официална заповед на прокуриста пациентите да купуват сами консумативи няма, но той е казвал това в съвещателен тон, подчерта д-р Киров. Сериозен проблем се оказва и силно намаленият състав на отделението. \r\n\r\n \"Всеки от нас остава с часове след работа, без да иска каквото и да е заплащане. При медицинските сестри е същото\", добави д-р Киров. \r\n \n\t\t\t\t\t\t", "date": "2018.04.05", "title": "Декемврийски заплати за Великден за ловешката болница"}
{"url": "http://www.bnews.bg/article/239769-mikrobus_padna_v_reka_ima_zaginali", "text": "\n Седем души са загинали, а двама са изчезнали, след като микробус, в който пътували 10 души, паднал в река Бистрица в североизточния румънски окръг Нямц. 22-годишен младеж е единственият оцелял, който успял сам да излезе от падналото във водата превозно средство. Това съобщава информационният сайт Зиаре, позовавайки се на службата за спешна помощ, предаде БТА. \r\n\r\n Според префекта на окръг Нямц 25-годишният шофьор вероятно е изгубил контрол над управлението след експлозия на една от гумите. \r\n\r\n В частния микробус пътували работници, които се връщали вкъщи за празниците от западния окръг Арад, където работели. \r\n\r\n Над 35 пожарникари, три линейки и три коли на окръжната служба за бърза помощ са пристигнали на мястото на катастрофата. \r\n \n\t\t\t\t\t\t", "date": "2018.04.05", "title": "Микробус падна в река! Има загинали! "}
{"url": "http://www.bnews.bg/article/239768-nagrazhdavat_brigadata_ot_zapaliliya_se_vlak_v_konyovo", "text": "\n БДЖ ще награди превозния и локомотивния персонал изгорелия на гара Коньово влак за проявения висок професионализъм и своевременно евакуиране на пътниците. Благодарение на бързата реакция на служителите, инцидентът се размина без жертви. \r\n\r\n „Димът се разнесе и първият пламък точно тогава се появи. Обадих се на 112, през това време колежката Фатме Хюсеин свали пътниците на перона – разказва началник-влакът Константин Иванов. – Колкото можахме, направихме! Дано да сме помогнали! Аз не се чувствам герой, просто си свърших работата!“. \r\n\r\n Иванов признава, че екипът е добър и се разбират „без много приказки“.  \r\n\r\n След като пътниците са евакуирани и пожарът – овладян, бригадата на влака получава първа помощ.    \r\n\r\n „Чак тогава започнах да мисля. Такъв дим не съм виждал никога. Имам си и мои здравословни проблеми, които възбудиха кашлица, не можех да дишам, но се оправих. В сравнение с кондукторката съм доста по-добре“, казва Иванов. \r\n\r\n „Никой не вярва, че на него ще се случи. Обаче като се случи, си вършим работата, колкото е възможно“, добавя той. \r\n\r\n Ден след инцидента Иванов отново е на работа. След няколко дни в болница заради обгазяване от пожара, кондукторката Фатме Хюсеин отново се качи на влак. Като пътник. \r\n\r\n В моята професия е важно да действаме бързо, без да се паникьосваме, казва тя. Благодарна е и на реакцията на пътниците. \r\n\r\n Кошмарът от инцидента трудно ще бъде забравен, но благодарността на пътниците я сгрява. \r\n\r\n И кондукторката, и началник-влакът разказват, че когато видели пламъците, не мислили за себе си, а за пътниците. \r\n \n\t\t\t\t\t\t", "date": "2018.04.05", "title": "Награждават бригадата от запалилия се влак в Коньово  "}
{"url": "http://www.bnews.bg/article/239762-tsacheva_skandalizira_ne_znae_koy_stava_shef_na_sofiyskiya_zatvor_inache_gotova_sam_da_podam_ostavka_ako_borisov_ya_poiska", "text": "\n Цецка Цачева стана за смях в разгара на скандалното бягство на двамата рецидивисти от Софийския затвор. \r\n\r\n „Най-лесно е да си дам оставката. Готова съм да подам оставка, ако Борисов я поиска“, каза Цачева в ефира на БТВ. Политически обиграна, Цачева използва думичката „ако“, което явно говори, че на нея никой няма да й поиска оставката и категорично казва, че сама няма да я подаде. \r\n\r\n Падението и резилът в системата са тотални, а това кореспондира пряко с неспособността Цачева да бъде висш ръководител на подобна структура. Според нея проблемът бил в охраната и за това се е случило това бягство. \r\n\r\n Заради бягството с постовете си се разделиха шефът на Главна дирекция „Изпълнение на наказанията” Свилен Цветанов и началникът на затвора в София Петър Кръстев. Начело на ГДИН поне временно ще застане един от зам.-директорите на Главна дирекция „Охрана”. И тук настана пълният резил. Когато се опита да каже името на новия шеф стана тоталната излагация – „Миладинов се казва или Младенов...“, каза Цачева. Сами си правете сметка за думите й… Резил! \r\n\r\n От ГДО ще направят и анализ на организацията на охраната в Централния софийски затвор. \r\n \n\t\t\t\t\t\t", "date": "2018.04.05", "title": "Цачева СКАНДАЛИЗИРА: Не знае кой става шеф на Софийския затвор! Иначе: Готова съм да подам оставка, АКО Борисов я поиска!"}
