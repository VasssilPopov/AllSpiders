{"url": "http://www.bnews.bg/article/238427-zhena_iska_da_zabremenee_ot_zaginaliya_y_saprug_darzhavata_ne_dava", "text": "Години наред Ася Йорданова и нейният съпруг се опитват да имат деца. В крайна сметка те решават да опитат инвитро процедура. Малко преди имплементирането на ембрионите съпругът на Ася почива при трудова злополука. Тя обаче решава все пак да носи неговото бебе. Малко преди да се извърши процедурата се оказва, че тя не може да се осъществи, тъй като от клиниката заявяват, че генетичният материал на съпруга ѝ трябва да бъде унищожен. \r\nСпоред Ася Йорданова този член от закона може да се интерпретира от хората както си искат и определено не е написан ясно. \r\n\"Моят съпруг почина на 13 юли миналата година. Аз все пак отидох в клиниката да продължа процедурата, но оттам ми отказаха. Получих документ, че неговият генетичен материал трябва да се унищожи. Аз съм борбен човек и ще доведа нещата докрай\", категорична е г-жа Йорданова в \"България сутрин\". \r\nПо думите ѝ законът не е променян от 2007 г. и е крайно време той да се преразгледа и да се внесат промени. \r\nСъс спорния случай се ангажира и омбудсманът Мая Манолова, както и Министерството на здравеопазването, което от няколко години търси решение на сложния казус. \r\nСпециалистът по медицинско право адвокат д-р Мария Петрова е на мнение, че промяната в закона, само заради казуса на Ася Йорданова, няма да бъде оправдана. \r\n\"Чисто житейски разбирам случая. Въпреки това няма други граждани, които да са заявили, че е нужна промяна на закона. Това, че наредбата не е променяна от 2007 г. не значи, че не работи добре. Казусът е единичен за България, но не и за света\", уточни още адвокатът пред Bulgaria ON AIR. \r\nСпоред нея при промяна на дадената точка от закона може \"да се отключи кутията на Пандора\", а не се знае и дали обществото е готово за тази стъпка.", "date": "2018.03.12", "title": "Жена иска да забременее от загиналия й съпруг! Държавата не дава!"}
{"url": "http://www.bnews.bg/article/238423-zashto_bombite_na_rut_koleva_visnaha_do_papa", "text": "Рут Колева хвърли дрехите си за интимен кадър сред полето. Красивата огненокоса певица показа голи гърди, които загадъчно прикрива с длани. Дамата с остър език и винаги ясно изразено мнение по наболелите проблеми се показа крайно провокативна. На кадъра се вижда, че изпълнителката на \"Близо\" е сложила латексов панталон, а нагоре е решила да е по без нищо. Това обаче не е единственият предизвикателен кадър на певицата. По-късно в профила й се появи и снимка по син цял бански. На нея Колева просто си стои под дъжда, гледайки към небето, пише blitz.bg. Защо е така умислена, не се разбира. Мистерия остава и фотографът, заснел формите на Рут. \r\n ", "date": "2018.03.12", "title": "Защо бомбите на Рут Колева виснаха до пъпа?"}
{"url": "http://www.bnews.bg/article/238430-milioni_tonove_skalna_masa_zastrashavat_horata_kray_smolyan_11_sela_sa", "text": "11 села в Смолянско продължават да са откъснати от града заради огромното свлачище върху главния път. Днес беше забранено и на пешеходци да преминават в района. Свлачището се активизира миналата седмица и според АПИ е най-мащабното в страната върху главен път. На спешно заседание в областната администрация бяха набелязани мерки за безопасността на хората и работещите в района. \"Свлачището крие неподозирани опасности. Запазването на живота на хората е от първостепенно значение\", каза зам.-областният управител на Смолян Адриан Петров. До училищата в града пътуват 90 ученици. През обходният път през Рудозем и връх Средногорец, пътят им до Смолян се удължава с повече от 50 км. Деца и възрастни от селата в района минават през свлачището пеша, за да стигнат до училище или до работните си места. Започна изграждането на обходен път над село Влахово. Багерите работят усилено, за да може да има по-бързо безопасен път за хората. По новия път ще могат да преминават леките автомобили и микробуси до 22 места. Към този момент няма непосредствена опасност за електропреносните съоръжения в района на свлачището. Пътят Смилян – Рудозем вече е отворен. Пътят ще се използва като част от обходен маршрут за товарните автомобили, които не могат да преминават по пътя Смолян – Средногорци, заради голямото свлачище край Тикале. Проблемът ще бъде обсъждан отново на съвещание в Община Смолян утре с участието на общинари, геолози, проектанти, представители на държавни институции.", "date": "2018.03.12", "title": "Милиони тонове скална маса застрашават хората край Смолян! 11 села са.... "}
{"url": "http://www.bnews.bg/article/238435-spomen_za_golemiya_trifon_ivanov_v_braziliya_balgarskiya_valk_div_i_nezavisim", "text": "Един от най-популярните бразилски сайтове - “vavel.com”, описа легендарният български защитник Трифон Иванов като “Българския вълк” и “див и независим”. Изданието си спомня годините, в които Туньо бе сред най-добрите в Европа и света, а с представянето си завладя сърцата на феновете в отборите, в които е бил. “Когато се интересуваш от футбол, първите играчи, с които се сблъскваш, са Марадона, Кройф, Пеле и т.н. Истинските ценители обаче познават и помнят редките и харизматичти играчи. Такъв, какъвто е нашият герой Трифон Иванов - “Българския вълк”. Див и независим”, казва южноамериканското издание. “Трифон винаги играеше на границата на правилата. Нямаше страх, от който и да е нападател. Иванов обаче няма как да бъде описан като мръсен играч. При него фокусът не падаше само върху качествата му в защита, защото имаше изключителни изпълнения в офанзивен план. В Бетис бранителят вкара впечатляващите 8 гола в 55 срещи. Там се превърна в един от най-обичаните от феновете футболисти”, добави бразилският сайт. \r\n“С националния отбор и “златното поколение” на българския футбол Трифон Иванов записа паметни мигове и епична победа над Германия на Световното първенство в САЩ през 1994 година”, споделя материалът за Туньо.", "date": "2018.03.12", "title": "Спомен за Големия Трифон Иванов! В Бразилия: “Българския вълк”, „Див и независим”..."}
{"url": "http://www.bnews.bg/article/238434-berbatov_shte_igrae_futbol_ne_v_balgariya_obache", "text": "Димитър Бербатов не се е отказал от футбола\". Това заяви неговият мениджър Емил Данчев по повод връщането му от Индия и напускането на местния Керала Бластърс. Данчев обяви, че на този етап Бербатов ще си почине, ще обърне внимание на семейството си и чак след това ще разговарят а бъдещето му като футболист. \"Нека да го оставим Митко на спокойствие за известно време. Има нужда да обърне внимание на семейството си, а какво ще прави по-нататък, ще говорим после”, каза Емил Данчев.", "date": "2018.03.12", "title": "Бербатов ще играе футбол… не в България обаче..."}
{"url": "http://www.bnews.bg/article/238421-zaradi_turskite_vaksini_petar_moskov_otiva_na_sad", "text": "Софийската градска прокуратура (СГП) внесе в Специализирания наказателен съд обвинителен акт срещу бившия министър на здравеопазването Петър Москов, неговия заместник Адам Персенски и още три лица от „Бул Био НЦЗПБ“ ЕООД във връзка с ваксините „Пентаксим“ и „Еувакс Б“, внесени от Турция, както и ваксината „Тетадиф“. Москов е обвинен за това, че на 9 юли 2015 г., в качеството си министър на здравеопазването не е изпълнил служебните си задължения, като е приел дарение от Министерство на здравеопазването на Турция – 100 хил. дози ваксина за деца „Пентаксим – 0,5 мл.“ и 100 хил. дози ваксина за хепатит Б – „Еувакс Б“, които не са разрешени за употреба на територията на България и поради това не биха могли да отговорят на нуждите на имунизационния календар в страната. От действията на министъра са настъпили вредни последици за ръководеното от него ведомство в размер на 325 233,87 лв., и неимуществени вреди, изразяващи се в създаване на недоверие в авторитета на МЗ за осъществяване на ефективен контрол относно упражняваната лекарствена политика и недоверие у гражданите за дейността по ваксиниране на деца, посочват от прокуратурата. Това определя деянието като особено „тежък случай“. Второто обвинение срещу Москов е за това, че на 27 ноември 2015 г., в качеството си на министър на здравеопазването, в съучастие, като помагач, умишлено е улеснил сключване на неизгодна сделка с „Бул Био НЦЗПБ“ ЕООД за дарение на 5 000 000 дози ваксини БЦЖ. От това са произтекли значителни вреди за „Бул Био“ ЕООД в размер на 427 788,31 лв. с ДДС, 2097,96 лв. застраховки и 12 221,22 лв. транспортни разходи. Третото обвинение на Москов е за това, че в периода 20 юни 2016 г. – 1 юли 2016 г., като министър на здравеопазването и принципал на „Бул Био НЦЗПБ“ ЕООД,  не е упражнил достатъчно контрол върху работа на лица, на които е възложено управлението на обществено имущество, и от това са произтекли значителни щети в размер на 110 003, 46 лв. В резултат на престъпното бездействие на Москов е допуснато в база на „Бул Био“ в квартал „Суходол” в София, да бъде произведена и съхранявана ваксина „Тетадиф“, без Изпълнителната агенция по лекарствата да е била уведомена и без да е дала разрешение за нейното производство конкретно в тази база на „Бул Био“ ЕООД. Така са осъществени значителни разходи за производството на ваксината, без да са спазени нормативните изисквания. Към настоящия момент всички обвиняеми са с мярка за неотклонение „подписка“.", "date": "2018.03.12", "title": "Заради турските ваксини: Петър Москов отива на съд!"}
{"url": "http://www.bnews.bg/article/238407-shok_imate_smartfon_ne_znaete_kakvo_si_prichinyavate", "text": "Учени установиха, че смартфонът може да предизвика проблеми с психиката на притежателя му, съобщи Лента, като цитира сайта Бизнес инсайдър. Оказва се, че постоянното звънене и уведомяване задейства хормоните на стреса, предизвиквайки защитна реакция, при която организмът се мобилизира, за да отстрани заплаха. В резултат 89% от американските студенти се оплакват от \"фантомно\" виброзвънене, при което реагират към смартфона дори когато е изключен. Други 86% от американците уверяват, че постоянно проверяват електронната си поща и социалните мрежи. Ендокринологът Робърт Лустиг от Калифорнийския университет в Сан Франциско поясни, че телефонното уведомяване поставя мозъка в постоянно състояние на стрес и страх. Затова префронталният кортекс, който отговаря за когнитивните функции, волята, абстрактното мислене, метазнанието, престава да функционира в пълния си обем. По данни на учените, 97,5% от хората са неспособни да извършат едновременно няколко задачи. Ако човек се е заел с нещо, ще трябва да преустанови заниманието си, за да отговори на телефонно обаждане. При объркване се повишава нивото на стресовия хормон кортизол, а за неутрализирането му мозъкът се нуждае от хормона на радостта допамин. Казано с други думи, натрупването на стрес при опитите да се свършат едновременно няколко неща води до болестно състояние, съобщава БТА.", "date": "2018.03.12", "title": "ШОК: Имате смартфон? Не знаете какво си причинявате…"}
{"url": "http://www.bnews.bg/article/238412-ot_5_godini_blatechki_zhivee_s_zhena_si_i_dilyana_popova_ednovremenno", "text": "Вече 5 години Асен Блатечки успешно разиграва съпругата си Катерина Горанова и Диляна Попова, любейки едновременно и двете Секссимволът се изживява като арабски шейх, който си върти харема и пет пари не дава какво мислят хората за него. Актьорът няколкократно се разделяше с жена си заради манекенката, а след това си тръгваше от Диляна и пак се връщаше при Катя, с която е близо 20 години, писа „Таблоид“. Каратягата има дъщеря тийнейджърка от връзката си с режисьорката Катерина, която е кръстена на майка си, и син Борил от моделката. Юнакът Борил на 22 септември ще стане на 4.  Злите езици твърдят, че всичко е постановка и всъщност Асен никога не е изоставял Диляна, въпреки че от време навреме живее при съпругата си. За да няма скандали и за да не нарани дъщеря си Катерина, която е в лабилната тийнейжърска възраст, Блатечки се договорил да го играе благоверен съпруг и чат-пат да се вясва вкъщи. Хубавелкото уверил Дилянаа, че я обича безумно, че иска да бъде с нея, но засега обстоятелствата го заставят да живее и съз законната си половинка.  Звездата от „Стъклен дом” и „Фамилията” се залюби с изкусителната брюнетка преди петилетка, пренесе се при нея, забремени я и малко преди да роди я изостави, за да се върне при Катерина. Според запознати плейбоят направил пътека до дома на Горанова да го приеме обратно най-вече заради щерката, която преживявала раздялата на родителите си много тежко.  Освен това Асен проявил и човещина заради тъща си Пламена, която, докато се правеше на шейх с харем, страдаше от рак. За съжаление дамата почина преди по-малко от година. Актьорът явно се е чувствал виновен, че може би стресът около раздялата му с Катерина е отключил тежкото заболяване на майка й. Катерина Горанова преглътна гордостта си и прие обратно неверника. Сдобряването им бе скрепено с работата по общия им филм „Бензин”, на който и двамата са режисьори. Мачото обаче продължаваше да се грижи и за сина си Борил. Щастливият татко плаща издръжка и засипва наследника си с подаръци.  Освен това често излиза с Диляна и с момченцето на разходка, дори ходи на почивки с второто си семейство, твърдят приятелите му. Прелъстената и „изоставена” Диляна Попова пък не пропуска да пусне снимки в социалните мрежи с любимите си мъже, както и някое селфи, на което тримата са усмихнати.", "date": "2018.03.12", "title": "От 5 години Блатечки живее с жена си и Диляна Попова едновременно"}
{"url": "http://www.bnews.bg/article/238426-vazhno_kak_shte_se_pochiva_za_velikden_grafika", "text": "Следващата порция почивни дни са за Великден! Ето кога ще почиваме тази година: Великден 2018 г. – Великден е на 8 април, почива се от 6 до 9 април – общо 4 почивни дни (петък – понеделник) 1 май 2018 г. – 1 май – 1 почивен ден – (вторник) 6 май 2018 г. – 5 – 7 май – общо 3 почини дни (събота – понеделник) 24 май 2018 г. – 24 май – един почивен ден -четвъртък Има два варианта за удължаване на първата пролетна ваканция - да си пуснете по 4 дни отпуска преди или след Великденските празници - от 2 до 5 април или от 10 до 13 април. \r\n ", "date": "2018.03.12", "title": "Важно: Как ще се почива за Великден! (ГРАФИКА)"}
{"url": "http://www.bnews.bg/article/238408-erdogan_stana_kum_na_futbolist_vizhte_koy_e_toy_snimka", "text": "Турският президент Реджеп Тайип Ердоган кумува на сватбата на полузащитника Арда Туран, който сключи брак вчера (11 март) в Истанбул с дългогодишната си приятелка Аслъхан Доган, съобщиха местни медии. На скромната церемония сред останалите известни гости от турските светски среди присъства и първата дама Емине Ердоган. Туран каза по-рано пред турски медии, че не смята, че е подходящо да вдига голяма сватба, докато страната му е \"във война\", имайки предвид продължаващата операция \"Маслинова клонка\" в Сирия. Футболистът заяви силната си подкрепа за операцията, а след като отбеляза първия си гол за \"Истанбул\" Башакшехир на 21 януари - втория ден от военните действия на турската армия в Сирия - приветства войниците, като козирува. 31-годишният Туран играе за истанбулския тим от януари, след като \"Барселона\" го преотстъпи за 2,5 години.  \r\nБившият турски национал премина от \"Атлетико\" Мадрид в каталунския клуб за 34 милиона евро през 2015 година, след което спечели шест трофея и изигра 55 мача, вкарвайки 15 гола за \"синьо-червените\".", "date": "2018.03.12", "title": "Ердоган стана кум на футболист! Вижте кой е той (СНИМКА)"}
{"url": "http://www.bnews.bg/article/238414-ofitsialno_mara_otvarachkata_i_gushterov_se_razvedoha", "text": "Фолкпевицата Мария официално е сама. Разводът с Гущеров е финализиран, съобщи предаването \"Жълтите новини\" на телевизия ПИК . Преди десет дни раздялата на двойката е станала факт и на документи. Това се случва година и половина след като миньончето на фолка се изнесе от палата на богаташа.Днес Гущеров вече спокойно може да прави планове за предстоящата сватба с плеймейтката Светлана Василева. Мария и Християн Гущеров се развеждат по взаимно съгласие. Това е втори брак за певицата. С първия си съпруг Мария се раздели заради отчуждение. Двамата бяха заедно пет години, а тя твърди, че си е тръгнала само с един куфар дрехи от дома му. От брака с Гущеров също ще й остане само това. Оказва се, че двамата са имали предбрачен договор, но той е бил в ущърб на певицата. Така тя не получава нищо в случай на развод. Според слуховете обаче днес до Мария има нов богаташ и всички се чудят дали не се задава трета сватба.", "date": "2018.03.12", "title": "ОФИЦИАЛНО! Мара Отварачката и Гущеров се разведоха"}
{"url": "http://www.bnews.bg/article/238420-internet_platforma_shte_pomaga_na_horata_s_onkologichni_zabolyavaniya", "text": "На 12 март 2018 год., официално стартира първата по рода си в България, интернет платформа – CancerCare.bg. Сайтът предоставя на потребителите изчерпателна информация, подготвена от лекари, за хора с онкологични заболявания и техните близки. Запознава пациентите със същността на раковите заболявания и разглежда пътя на пациента от появата на симптомите на заболяването през лечението до живота след болестта. \r\nИнтернет страницата съдържа публикации и видеа, свързани с психо-социалните аспекти и начините, по които може да се помогне на близък човек с онкологично заболяване. Друга насоченост на сайта е и темата за превенция и профилактика на раковите заболявания. Със средствата на онлайн каналите екипът на Cancercare.bg се стреми подпомогне развитието на електронното здравеопазване в България и да достигнат с правилна информация до пациента, като успеят да го предпазят от невярни и подвеждащи статии в интернет, които вредят не само на физическото, но и на психическото му здраве. \r\nИнициативата за създаване на интернет платформата е на фондация “Победи рака”, нейния основател – д-р Полина Лъжанска и д-р Иглика Игнатова. Проектът е включен в класацията 30 под 30 на \"Форбс България\" през 2017 г. \r\nЦелите на фондацията са да намали смъртността от ракови заболявания в България, като промени нагласите на общественото по отношение на значението и важността на профилактиката и здравословния начин на живот. Търсенето на навременна и професионална медицинска помощ е основно послание към посетителите на сайта. \r\nОт екипа на фондацията споделиха, че се надяват да обогатят здравната култура на българина и да покажат, че редовният профилактичен преглед е най-доброто средство за избягване на усложнения и задълбочаване на болестта. Много от раковите заболявания, установени в ранен етап, могат да бъдат успешно лекувани.", "date": "2018.03.12", "title": "Интернет платформа ще помага на хората с онкологични заболявания "}
{"url": "http://www.bnews.bg/article/238415-ambar_hard_i_shon_pen_sa_novata_svetska_dvoyka", "text": "През февруари тя отново прикова медийното внимание към себе си, след като се раздели с милионера Елън Мъск за втори път, а преди това бе омъжена за Джони Деп. 31-годишната актриса сложи край на брака си с актьора, от когото успя да прибере прилична сума. Разводът им бе една от най-горещите теми в таблоидите. Очевидно новият щастливец до Амбър е значително по-възрастният от нея Шон Пен. Преди два дни двамата бяха засечени в известен бар в Лос Анджелис, където пиели червено вино и си говорели задушевно. Очевидци са сигурни, че Шон и бившата жена на неговия колега са двойка. Малко след раздялата си с Амбър Елън Мъск разкри, че той е бил зарязан от нея и се чувства наранен, защото е бил влюбен и уязвим. Шон Пен също има богат любовен живот зад гърба си. Той започва страстна връзка с бившата си жена Робин Райт, след като се развежда с Мадона през 1989 г. И въпреки че любовта между двамата е силна и дълготрайна, те се разделят през 2009 г. Малко след това името на Шон известно време бе свързвано със звездната дама Шарлиз Терон. Дали Амбър Хърд и Шон Пен най-накрая не са открили истинската любов един в друг? \r\n ", "date": "2018.03.12", "title": "Амбър Хърд и Шон Пен са новата светска двойка "}
{"url": "http://www.bnews.bg/article/238422-danachnite_pak_pognaha_vanko_1", "text": "Дълг за едва няколко хиляди лева може да докара до окончателен фалит скандалния рапър Ванко 1, показа проверка на \"България Днес\". Така някогашният плейбой Иван Главчев, прочул се с пръсканите огромни суми за купони, клипове и луксозен живот, рискува да остане на улицата без пукнат лев в джоба си. Повод за финансовите проблеми на изпълнителя е старо задължение към данъчните власти. Според документите става дума за едва 2685 лв., дължими на хазната. Заради забавянето към тях са се натрупали и лихви в размер на 1409 лв. и така общата сума набъбва до 4094 лева. Според запознати парите са остатък от стара данъчна ревизия на Ванко 1, стартирала след първото му влизане в затвора по обвинение за склоняване към проституция на десетки млади девойки в Рим, Париж, Ница, Мадрид и Брюксел. След ареста му през 2003 г. срещу Главчев започнаха серия проверки. Наред с прокуратурата с рапъра се зае и комисията за отнемане на незаконно имущество. В крайна сметка изпълнителят отнесе 12 години затвор, а 7-етажният му хотел със статуята на Исус в центъра на Пловдив и кортежът от луксозни джипове конфискувани. Отнети са и натрупаните пари в банковите сметки на рапъра. Именно това според запознати става повод данъчните да забавят търсенето на дължимите суми от Главчев. След дълго бездействие в края на миналата година от НАП се сещат отново за дълга на Ванко 1. Процедурата стартира на седми декември с наказателно постановление от главния публичен изпълнител на НАП - Пловдив. С него се запорират дяловете на Главчев във фирма \"Ем Джей Рекърдс\". Два дни по-късно проблемите за изпълнителя продължават. След споразумение с прокуратурата той се съгласява да излежи нови три месеца в затвора. Повод е залавянето му мъртвопиян да прибира от участие приятелката си - фолкпевицата Теди Александрова, с джип „Мерцедес“. Случката се разиграва в центъра на София, а алкохолната проба показва, че рапърът е седнал зад волана с 1,3 промила алкохол в кръвта. След като сключи споразумение със съда, Ванко 1 получи ефективна присъда и в началото на годината влезе зад решетките. Заради добро държание и работа като докер Ванко 1 трябва да излезе на свобода във вторник. Според запознати престоят в панделата стопира принудителното събиране на дължимите данъци. Твърди се, че запорът на фирмата му, която няма никакви активи, е само първата стъпка на данъчните. В случай че не плати доброволно, под възбрана ще бъде поставено и имуществото на изпълнителя. След солидните конфискации към днешна дата Главчев има на свое име няколко парцела и ливада в пловдивското село Ягодово. Дълго време те също са запорирани от комисията за конфискация, но в края на миналата година обезпечението е свалено. Това от своя страна позволява на данъчните също да претендират за тях. По закон властите имат право да ги обявят на търг, за да си съберат дължимите данъци.", "date": "2018.03.12", "title": "Данъчните пак погнаха Ванко 1 "}
{"url": "http://www.bnews.bg/article/238428-mazh_katastrofira_i_posle_se_hvarli_v", "text": "Полицаи и водолази издирват мъж, скочил от моста на река Малък Искър в гр. Роман, съобщиха от ОДМВР-Враца. По данни на полицията на 11 март 2018 г., в 01.45 часа в РУ- Роман се дошли трима души от гр. Роман, които съобщили, че са видели мъж да скача от моста на река Малък Искър в гр. Роман. Те разказали, че разпознали мъжа - това бил 30-годишен жител на Роман, който живее в София.  По непотвърдена към момента информация той е служител в МВР.  След сигнала веднага са започнали издирвателни дейности с обход по поречието на река Малък Искър. Поискано е съдействие от водолази от РДПБЗН-Монтана, които са извършили обход на река Малък Искър и част от река Искър- до ВЕЦ-Кунино. На около сто метра преди моста, полицаите открили лекия автомобил на мъжа „Фолксваген Голф“. Колата била катастрофирала извън пътното платно. До момента не е открит труп. Издирвателните мероприятия продължават.", "date": "2018.03.12", "title": "Мъж катастрофира и после се хвърли в… "}
{"url": "http://www.bnews.bg/article/238402-mahat_liniyata_tramvay_nomer_6_zamenya_go", "text": "Столична община планира да замени трасето на трамвайна линия 6 с тролейбусна такава. Решението обаче не се нрави на жителите на кв. Лозенец, които искат емблематичната и най-дълга трамвайна линия в столицата да остане и да заработи отново.  Преди 2 години трамваят спира да върви по тази линия заради работата по изграждането на третия метро лъч. Тогава лозенчани получават уверение, че мярката е временна и дори им дават срок кога трамваят ще бъде пуснат отново.  Ремонтът вече е завършен и остава да се разбере каква ще е съдбата на трасето. Миналата седмица е имало обществено обсъждане по темата и от 7 варианта са останали 4. Най-вероятно трамваят ще бъде заменен с тролейбус, стана ясно от думите на зам.-кмета по транспорт на София Евгени Крусев пред bTV. Ще бъде премахнато трамвайното трасе от НДК до Лозенец (басейна Спартак) . Крусев подчерта, че със създаването на тролейбусна линия ще бъде подобрен транспортът в ж. к. \"Манастирски ливади\" и ще бъдат свързани трите метролъча. Страна в спора са заели и от \"Спаси София\". 5000 подписа събраха те от жителите на \"Лозенец\", за да остане тази линия. \"Имаше обещания от всички, че затварянето ще е временно. Противопоставят се тролей и трамвай. А защо не и двете? Защо е нужно да се закрива вече работеща инфраструктура и да се прави нова, от която не е построен и метър\", питат от \"Спаси София\". Все пак бъдещето на трамвайната линия ще се реши на експертен съвет, след като всички варианти бъдат прегледани и обсъдени обстойно.", "date": "2018.03.12", "title": "Махат линията трамвай номер 6! Заменя го… "}
{"url": "http://www.bnews.bg/article/238411-uzhasyavashto_uvolnen_rabotnik_strelya_po_kolegite_si_ima_ubiti", "text": "Уволнен работник във фирма за софтуер в Белград стреля днес по свои бивши колеги, след което направи опит за самоубийство. Жертва на нападението, извършено в офиса, намиращ се в центъра на сръбската столица, са двама души, съобщи ТАСС, позовавайки се на в. \"Вечерне новости\". Според изданието уволнен служител във фирмата нахлул днес в офиса и започнал да стреля по своите бивши колеги. Той убил един човек, а друг ранил тежко. Спасявайки се от нападателя един от служителите в компанията скочил от прозореца. След това нападателят се върнал вкъщи и опитал да се самоубие, посочва ТАСС. Официалните органи засега не потвърждават броя на загиналите и ранените. \r\nОт Бърза помощ съобщиха, че са получили две спешни повиквания. Първо получихме повикване от улица \"Рузвелт\", а след няколко минути получихме ново повикване, че един човек е скочил от прозорец на улица \"Никодин Милаш\", която се намира наблизо, съобщи говорителката на белградската Бърза помощ Нада Мацура. Според вестник \"Блиц\" 30-годишният Небойша С., който бил уволнен преди няколко дни от фирма, която се занимава с изработване на софтуеър, пристигнал днес гневен във фирмата, в която някога е работил, извадил пистолет и стрелял директно в главата на един от служителите. След това той продължил да стреля. Нападателят се върнал у дома, където активирал бомба и направил опит да извърши самоубийство. Той е открит в апартамента си с тежки телесни наранявания и е прехвърлен в реанимацията на центъра за спешна помощ, пише в. \"Блиц\".", "date": "2018.03.12", "title": "Ужасяващо: Уволнен работник стреля по колегите си! Има убити..."}
{"url": "http://www.bnews.bg/article/238380-studentki_nalitat_da_stavat_lyubovnitsi_na_66_godishniya_stoyan_aleksiev", "text": "Нови студентки налитат да стават любовници на 66-годишния Стоян Алексиев след аферата му с 42-години по-младата Ивана Бобойчева. \r\nВ четвъртък доктор Генадиев от \"Откраднат живот\" ще навърши 67-години, но е сред най-актуалните дон жуани в театъра. Даже около Деян Донков и Дарин Ангелов не са се навъртали толкова много, колкото край по-възрастния им колега. \r\nВ Народния театър се шегуват, че студентките вече си записват номер коя да се докопа до Алексиев. Миналата година негояи снимки как бърка в гащите на Ивана взривиха обществото. От това обаче имиджът на актьора не пострада, а напротив.  \r\nВ момента той е хит сред театралните златотърсачки, които се надяват чрез него да си уредят работа в софийски театър, а не да се забият в дълбоката провинция.  \r\nРазпределението в софийски театър е изгодно, защото има по-голяма вероятност да те изберат за роля в някой филм. Отделно из театрите в София вече се говори как Алексиев бил майстор на креватните изпълнения.  \r\nИвана се хвалела пред колежките си, че сексът с доктор Генадиев бил доста по-добър отколкото с младоците. Твърдяла, че само с него стигала до оргазъм. Това се предавало от уста на уста и в момента всяка поява на Алексиев сред студентки е съпроводена с неприкрити намеци.  \r\nНай-нахаканите дори гледали да се метнат на врата на шашардисания актьор, предават от Телеграф.  \r\n ", "date": "2018.03.12", "title": "Студентки налитат да стават любовници на 66-годишния Стоян Алексиев "}
{"url": "http://www.bnews.bg/article/238413-svetat_skarbi_pochina_modniyat_idol_zhivanshi", "text": "Модният свят потъна в скръб. Почина известният френски моден дизайнер Юбер дьо Живанши. Той издъхна на 91-годишна възраст. Това предадоха френските медии. Партньорът му – бившият дизайнер на висша мода Филип Вене, съобщи за смъртта му през модната къща, допълвайки, че Живанши е починал в съня си в събота. Той е известен с „малката черна рокля”, която всяка жена трябва да има в гардероба си. Обличал е американската актриса Одри Хепбърн и бившата първа дама на САЩ и модна икона Джаки Кенеди. Живанши задава модела на дамския шик от 50-те и 60-те години, а сдържаният му стил се вижда и днес в начина, по който се обличат британската кралица Елизабет Втора и по-възрастни американски и китайски представителки на висшето общество. Юбер дьо Живанши е роден на 21 февруари 1927 г. в Бове, Франция, в семейство на аристократи. От баба си Юбер наследява и страстта си към шиенето и тъканите. През 1944 г. той се мести в Париж и се записва в училище по изкуства. Макар първоначално да обмисля кариера като адвокат, интересът му към модата надделява. Едва 17-годишен започва да работи за едни от най-известните френски дизайнери по това време – Жак Фат, Люсиен Лелонг, Робер Пиге и др. През 1952 г., само на 25 години, Живанши създава своя модна къща „La Maison Givenchy”. По това време той е най-младият създател на висша мода. Две години по-късно се превръща в първия дизайнер на луксозна модна линия за готови облекла. Живанши заимства от своя идол и наставник Кристобал Баленсиага. Неведнъж е споделял, че се е възхищавал на испанския дизайнер. За него Живанши казва: \"За мен съществуват Баленсиага и Господ\". В средата на 50-те години двамата въвеждат нов силует в модната индустрия, наречен \"sack\" - свободна форма, която не подчертава талията. Юбер Живанши е новатор, за което свидетелства и едно от оригиналните му модни решения. Той насърчава жените да показват повече от краката си през деня, като прави цепките на полите и роклите си по-дръзки. По този начин се превръща и в предшественик на стила, който завладява модата през 60-те години. Музата на Живанши е Одри Хепбърн. Двамата се срещат през 1953 г., за да обсъдят стила на актрисата в предстоящия й филм „Сабрина“. Тогава слагат и началото на своето 40-годишно приятелство. Живанши се превръща в любимия стилист на звездата. Той я облича както за ролите и пред екрана, така и в ежедневието. След успешната си над 30-годишна кариера като творчески директор и собственик на модна къща „Givenchy”, Юбер продава бизнеса си през 1988 г. Официалното му оттегляне от модната сцена е през 1995 г. Днес марката не е загубила популярността си сред звездите. Сред почитателките на „Givenchy” са Бионсе, Ким Кардашиян, Кейт Бланшет и др. \r\n ", "date": "2018.03.12", "title": "Светът скърби! Почина модният идол Живанши! "}
{"url": "http://www.bnews.bg/article/238410-pazete_se_nova_izmama_po_benzinostantsiite", "text": "Прецедент или нов вид измама ? Този въпрос не спира да си задава семейство от Мездра, призовано по най-бързия начин да върне на разсеяна служителка на бензиностанция 20 лева заради станала уж неволна грешка, пише zovnews.com. Обаждането на личния GSM на съпругата е от мъж, представил се за полицай от ПУ- Дъбника и е от късния следобед в петък – т.е. без да има време да се провери има ли заведена такава жалба от кого и срещу кого. „Склонна съм да вярвам, че обаждането е от полицай, тъй като колата ни се води на майка ми-инвалид, а я кара съпругът ми. Тези данни ги има единствено в масивите на КАТ. Но по тази логика, защо първо не уведомиха собственицата, а след това и шофьора, след като се твърди, че има запис на камери от бензиностанцията? И откъде полицаите имат моя личен номер?” Редичката от въпроси се допълва и с още един, защо точно ПУ ”Дъбника”, след като зареждането с гориво на този автомобил, в този ден и час е станало на бензиностанция, която се намира извън юрисдикцията на участъка? Съпрузите са абсолютно сигурни, че грешка при връщането на рестото в бензиностанцията не е имало. Двамата са уважавани хора на авторитетни постове и тези подозрения петнят имената им. „Убедена съм, че нещо не е наред, но сумата е нищожна , а ние нямаме нито време, нито нерви да правим наше разследване и евентуално да заведем дело”, споделя съпругата. Ако наистина прецедентът се окаже нов вид измама, нищо чудно и други потърпевши по същия начин да си замълчат за случващото се. Да, сумите не са големи, но… капка по капка. Колкото до „технологията” заради която мездренското семейство е потърпевшо: В почивните дни около 3 март съпрузите пътуват извън железничарското градче, а на връщане към дома решават да напълнят резервоара. Проблеми на колонките няма, с изключение на това, че обслужващият не успява да „закове” пистолета точно на 30 лв.,а малко под тази сума. На касата мездренчанинът подава на служителката 50 лв. Следва известно забавяне при връщане на рестото. Първата сума от него е левче и стотинки /с цел закръгляне до 30 лв./, следва още малко бавене в ровене в касовия апарат и чак тогава връщане на банкнота от 20 лв. Логично, плащащият сметката за гориво прибира рестото си на 2 транша. Именно това му действие е заснето от камерите в бензиностанцията. Макар, че трудно може да се види, какво шофьорът пъха в джоба- стотинки или хартиени банкноти, бензинджийката незнайно в какъв интервал от време „прозряла”, че именно на този клиент е върнала 2 х 20 лв. \r\n ", "date": "2018.03.12", "title": "ПАЗЕТЕ СЕ: Нова измама по бензиностанциите!"}
{"url": "http://www.bnews.bg/article/238429-dds_milionerka_e_rodilkata_ot_ulitsata_shokirashti_podrobnosti", "text": "ДДС милионерка роди 12-тото си дете на тротоар до централния площад в карловския град Баня и вероятно ще го отглежда в пълна мизерия. 39-годишната Веска Лучева има общо 7 деца от първия си брак и вече 5 от втория си мъж. \r\nТя иска да се отърве от петте фирми с 5 милиона лева борчове към държавата, но няма никакви пари да наеме адвокат и да изчисти името си. Заради грешката й отпреди няколко години да се съгласи да подписва накуп различни документи, без да знае дори върху какво слага парафа си, в момента няма право на социални помощи. \r\nВзима само детски надбавки за 4 от хлапетата си, които гледа с втория си мъж, в размер на около 130 лева, признава пред \"Монитор\" бащата на хлапетата Димитър Тодоров. \r\nВеска е от български произход. Вторият й мъж Димитър Тодоров на 33 години е ром. Събрала ги любовта преди около 8 години. Веска имала много големи проблеми по време на първия си брак. Създала си сама дертове и покрай фирмите, на които станала горд собственик. Социалните тогава й взели децата, а Веска се пропила от мъка. За да не пропадне напълно, я спасил именно Димитър. \r\nЛюбовната история между двамата е като от приказен филм. И двамата са от Сопот. Още навремето, когато Веска била женена за първи път, Димитър отглеждал крави и й давал част от млякото, за да има с какво русокосата красива тогава жена да храни малките си деца. Веска ги гледала в голяма бедност в някаква вила над Сопот, разказва Димитър. \r\n\"Хм…много интересен филм бе нашето запознанство. Едно време аз имах крави, продавах й мляко за децата. После й помагах с каквото мога да си гледа децата и така се свързахме\", обяснява Димитър. Той и Веска имат вече пет общи деца след раждането на последното бебе. Най-голямата е Десислава на 6 г. След нея е Дениз на 4,6 г. Следва Камелия на 3,6 г. и Димитър на 2,6 години. Хлапетата се появявали буквално през една година до раждането на най-малкия член на семейството – бебето Мариан. Той не бил планиран. \r\nБащата Димитър не е признал нито едно от вече петте си деца. Затова и малчуганите са записани на името на майката Веска и не носят неговата фамилия. Таткото обаче си знае и имената на децата, и годините им. За бебето казва, че не е било желано, но след като се е родило точно на 8 март, ще си го гледат. \r\nБременността на Веска ги изненадала, нямали пари за аборт. \"Не го исках, ама като дойде, ще си го гледаме. Никога няма да си оставя децата. Работя. Работа има, стига човек да иска\", откровеничи Димитър. \r\nТой работи в строителството и така издържа многолюдната си фамилия, тъй като Веска е заета с децата и няма работа. Дошли от Сопот в карловския курортен град Баня преди 3 години. Наели малка къща с дворче за 100 лева наем на месец. Всичките живеят в една стая, а банята и тоалетната са външни и се нуждаят от ремонт. \r\nСлед раждането на бебето Димитър се заканва да ремонтира още една стая. Заради лошите битови условия децата им са болни от глисти, признава таткото. И уточнява, че да, имало хапчета и ги лекуват. И храна имат, а и съседът бай Кольо им помагал с по някой лев, а и в строителството работа имало бол. Димитър обаче не може да се примири, че нямат пари за добър адвокат, за да може Веска да се отърве от фирмите с огромни ДДС борчове. \r\n\"Казаха ни, че трябвало специален адвокат да наемем. Ама откъде пари за него? Собствениците на тези фирми са хванати и са осъдени, ама фирмите продължават да се водят на Веска\", се чуди многодетният татко, цитиран от Днес.бг. \r\nПризнава, че и той имал едно дете от предишен брак и че тези на Веска от първия й мъж, им идвали на гости в Баня. Четири от непълнолетните от първите 7 деца на Веска са по домове, две от най-големите й са задомени, а едно било осиновено.", "date": "2018.03.12", "title": "ДДС милионерка е родилката от улицата! Шокиращи подробности!  "}
{"url": "http://www.bnews.bg/article/238399-zloveshta_nahodka_v_paraklis_otkriha_trima_mladezhi_kray_govedartsi", "text": "Трима младежи откриха мъртва жена край самоковското село Говедарци. Трупът е на 56-годишна жена от София на име Ивелина, тя е намерена мъртва в параклиса „Свети Мина“ в землището на с. Говедарци, в местността Мечкарица, пише viaranews.com. Параклисът се намира на 2 километра над селото, пътят до там е черен и труднопроходим за МПС-та при зимни условия. Към момента не става ясно кога е издъхнала жената, от колко време трупът е там и обявена ли е за издирване от нейни близки. На 8 март тримата младежи от селото решили да посетят параклиса и да запалят свещица за здраве по случай рожден ден на един от тях. При опит да влязат в параклиса вратата трудно се отворила. Бутнали по-силно и при влизането изпаднали в ужас, след като видели безжизненото тяло на пода, покрито с черга до вратата. Тримата не познават починалата. Веднага е подаден сигнал на 112. Местопроизшествието е посетено от дежурна оперативна група при РУ – Самоков. Констатирана била смъртта на жената, при огледа били намерени няколко предсмъртни писма. В края на едно е написала, че два пъти прави опит да сложи край на живота си, но третият ще бъде успешен заради тежко заболяване. Местните споделят, че Ивелина е живяла от известно време в бунгало под наем над с. Говедарци в близост до писта Говедарци, но от няколко дни не са я виждали. В селото се носеха няколко неофициални версии за смъртта на Ивелина. Една от версиите, които се лансират, е, че любовна мъка след раздялата със съпруга й я накарала да посегне на себе си. Другата версия е, че 56-годишната жена е избрала сама да сложи край на живота си заради тежко и мъчително боледуване. Според служители на МВР по първоначална информация няма данни за насилствена смърт и по-скоро става въпрос за нещастен случай. Тялото на починалата е транспортирано с линейка до Съдебна медицина – София, където ще бъде извършен оглед на трупа и аутопсия за установяване причината за смъртта й. По случая е образувано досъдебно производство. \r\n ", "date": "2018.03.12", "title": "Зловеща находка в параклис откриха трима младежи край Говедарци!"}
{"url": "http://www.bnews.bg/article/238419-prouchvane_v_es_balgarite_vyarvat_nay_malko_na_novinite", "text": "Българите са сред европейците, които най-малко вярват на новините, показват данни от проучване на Евробарометър, представени днес от Европейската комисия. Едва четири на сто от българите заявяват, че вярват на вестниците безрезервно (10 на сто е средното доверие в ЕС). Близо половината българи (41 на сто) заявяват, че напълно не вярват на този източник на информация (27 на сто в ЕС), а 43 на сто имат известно доверие (63 на сто в ЕС). На новините онлайн се доверяват напълно само 2% от българите и 5 на сто от останалите в ЕС. У нас 39 на сто изобщо не вярват на новините в интернет (33 на сто в ЕС), докато известно доверие имат 33 на сто (47 процента в ЕС). На новините по българските телевизии изцяло вярват 13 на сто от зрителите (12 на сто в ЕС). Известно доверие имат 70 на сто от зрителите (66 на сто в ЕС), а недоверие изразяват 27 на сто (29 процента в ЕС). Всеки десети българин вярва напълно на вестите по радиото (15 на сто в ЕС), като по-скоро вярват 59 на сто, а доверие нямат 23 процента. На новини от видеоплатформи вярват 27 на сто от българите, а недоверие изразяват 42 на сто (48 на сто в ЕС). Всеки ден 40 на сто от българите попадат на подвеждаща новина (37 на сто в ЕС). Едва 14 на сто от българите вярват, че могат да различат фалшива новина (15 на сто в ЕС). За 69 на сто от българите и за 44 на сто от останалите европейци фалшивите новини са проблем. Мнозинството от българите (над 40 на сто) и останалите в ЕС са на мнение, че борбата с фалшивите новини следва да се води най-вече от журналистите, редакциите и властите. Проучването показва също, че в България (94 на сто) и в останалата част на ЕС (89 на сто) първостепенният информационен източник са телевизиите. Другите източници на информация за българите са радиото (65 на сто), онлайн мрежите (59 на сто) и печатните издания (51 на сто).", "date": "2018.03.12", "title": "Проучване в ЕС: Българите вярват най-малко на новините! "}
{"url": "http://www.bnews.bg/article/238416-dobra_novina_pada_nivoto_na_vodata_na_yazovir_rogozen", "text": "Обстановката на язовир \"Рогозен\" вече е спокойна и нивото на водата пада. През разрушения преливник вече не изтича вода. Все пак вода продължава да се източва от монтираните сифони. Те са част от първите неотложни мерки, които се взеха за обезопасяването на съоръжението. А днес на инспекция на язовира ще бъдат министрите на регионалното развитие и на транспорта - Николай Нанков и Ивайло Московски.", "date": "2018.03.12", "title": "Добра новина: Пада нивото на водата на язовир Рогозен!"}
{"url": "http://www.bnews.bg/article/238398-malak_no_veche_znae_bratat_na_fiki_storaro_v_seks_klipche_ot_uchilishtnata_toaletna", "text": "Малкият брат на Фики Стораро може и да не е толкова известен като батко си и татко си, но очевидно е популярен сред съученичките си. На редакционната поща Lifeonline.bg e получен анонимен сигнал за видео клип, който се разменя апокрифно от телефон на телефон. На видеото се вижда момиче, което дарява момче с орални ласки в обществена тоалетна пред очите на негови приятели. В края на клипчето девойката се обръща към снимащия младеж, чието лице не се вижда, с името Емрах. Така се казва малкият син на Тони Стораро, който все още е ученик. Още по темата четете ", "date": "2018.03.12", "title": "Малък, но вече знае! Братът на Фики Стораро в секс клипче от училищната тоалетна! "}
{"url": "http://www.bnews.bg/article/238409-bramchalkata_nora_nedkova_se_hvali_byah_sas_slavi_v_abu_dabi", "text": "Нора Недкова е била любовница на Слави Трифонов в продължение на няколко месеца. Плеймейтката е признала пред приятелки, че е успяла да помачка чаршафите с най-известният гологлавец у нас. Блондинката без срам подробно разказала за нощните си преживявания с шоумена пред дружките си, съобщи „Таблоид“. Аферата им започнала малко след гостуването на Нора в предаването му миналата година. Недкова получила покана като победителка в конкурса „Мис Плеймейт”. Веднага след като приключил записът на „Шоуто на Слави”, той я поканил да се включи в новогодишната му програма, а след това и на романтична вечеря в скъпарски ресторант в столичния кв. „Изток“. Именно там двойката е засечена от Венета Райкова, която споделя във Фейсбук, че е видяла Слави „с едно сексапилно момиче”. Малко по-късно Райкова изтрива публикацията си. 24-годишната мацка и тв водещият дори са отишли на екскурзия заедно, твърди източник на „Таблоид”. Трифонов и Нора празнували заедно настъпването на новата 2018 година в Абу Даби, твърдят клюкарите. Актуалната носителка на титлата „Мис Плеймейт\" посрещна 2018 г. с екзотична екскурзия именно в компанията на учиндолеца. Тя спести качването на снимки с него, като показваше в социалните мрежи само фотоси, на които е сама. Варненката естествено на широко се похвалила с авантюрата си с Дългия, която вече е в историята. „Нора не е сериозно момиче. Тя обича да е с някого докато му се нарадва и после минава на друг. Не бръмчи за пари, защото татко й има достатъчно средства, но това не й пречи да си спи с мъже за кеф. Така беше и със Слави. Той я хареса, беше директен с нея, че търси единствено кратка секс афера, Недкова я устройваше и му се отдаде. И двамата останаха доволни”, коментираха приятелки на варненката.  Веднага след гостуването на дребната блондинка в „Шоуто на Слави” тръгнаха слухове за отношенията им, като Нора сама ги подхрани със снимка, на които е прегърната с шоумена. На кадъра перхидролката е с деколте до пъпа, а най-известният шоумен е сложил апетитно ръце около кръста й и не смее да сведе поглед към формите й.", "date": "2018.03.12", "title": "Бръмчалката Нора Недкова се хвали: Бях със Слави в Абу Даби"}
{"url": "http://www.bnews.bg/article/238393-uzhas_na_relsite_zheleznichar_zagina_po_vreme_na_rabota_blasna_go", "text": "Служител на Национална компания железопътна инфраструктура загина по време на изпълнението на служебните си задължения. Това е станало днес (12 март) около 10:30 часа в междугарието Пловдив разпределителна изток – Крумово.  Подбивна машина, преминаваща транзит по път 2 в посока Димитровград, удря служител, вследствие на което той загива. Загиналият е изпълнявал служебните си задължения във връзка с извършвания текущ ремонт на стрелки по път 1 в участъка.  Извършва се разследване от специализираните органи и ДП НКЖИ, съобщават от компанията. Движението на влаковете в междугарието е преустановено. По тази причина престояват два бързи и един пътнически влак. Това са бързият влак № 1621 София - Свиленград, който престоява в Пловдив, бързият влак № 8610 Бургас - София, който престоява в Катуница и пътническият влак № 10142 Свиленград - Пловдив, който престоява в гара Крумово.  Отменени са пътническите влакове № 19213/19214 Пловдив - Асеновград - Пловдив и № 18204/19205 Пловдив - Пещера - Пловдив. За пътниците от тези влакове е осигурен превоз с автобуси.", "date": "2018.03.12", "title": "Ужас на релсите: Железничар загина по време на работа, блъсна го..."}
{"url": "http://www.bnews.bg/article/238394-prokuraturata_iska_postoyanen_arest_za_sina_ubiets_ot_burgas", "text": "Окръжна прокуратура – Бургас внесе в съда искане за налагане на мярка за неотклонение „задържане под стража“ спрямо Мариян Ч. (на 35г.). Той е обвинен за това, че на 09.03.2018 г. в гр. Бургас, ж.к. „Лазур“ умишлено умъртвил майка си Бинка Ч., съобщиха от държавното обнинение. За посоченото престъпление се предвижда  наказание  „лишаване от свобода“ за срок от  15 до 20 години, доживотен затвор или доживотен затвор без замяна. Очаква се Окръжен съд – Бургас да насрочи заседанието си. Припомняме, че 76-годишна жена бе била убита от сина си след скандал в Бургас.. Убийството е станало на 9 март вечерта. Драмата се разиграла в бл.5, в к-с \"Лазур\", в апартамента на семейство Чилибиеви. В 18 ч., 35-годишният Мариян Чилибиев сам се обадил на тел.112 и съобщил, че майка му е в безпомощно състояние. Синът твърдял, че след като двамата се скарали той я бутнал, тя паднала и издъхнала. При огледа обаче по тялото на 76-годишната Бинка са открити множество синини, казаха от полицията. След аутопсията станало ясно, че жената е издъхнала от задушаване. Според съседи на семейството скандалите в дома на Мариян и майка му били почти непрестанни, от апартамента им често се чували крясъци.   ", "date": "2018.03.12", "title": "Прокуратурата иска постоянен арест за сина\r\nубиец от Бургас"}
{"url": "http://www.bnews.bg/article/238395-imoten_spor_vkara_brat_poboynik_v_aresta_mozhe_da_izvarshi_drugo_prestaplenie", "text": "Окръжният съд в Пазарджик остави окончателно в ареста 49-годишния Георги Табаков, който след като наби сестра си, заплаши с пушка живота на охранител. Инцидентът се разигра на 24 февруари във Велинград. Припомняме, че заради спор за имот Табаков нахлу в къщата на сестра си Невена и я наби пред очите на 11-годишната ѝ дъщеря. По време на саморазправата жената успява да натисне паник-бутон. На сигнала се отзовава охранител от частна фирма, чийто живот е заплашен с незаконно притежавана пушка от Георги Табаков. Минути по-късно афектираният брат напуска дома на сестра си и се барикадира в собственото си жилище, където е задържан след няколко часа от полицията. При обиск в къщата му са открити три незаконни пушки и взрив с капсул-детонатор. В защита на Георги Табаков пред съда се яви битата му сестра Невена, която заяви, че той е добър човек и грижовен баща. Сестра му призна, че натиснала паник-бутона от страх пред агресията на брат си, но поиска от съда той да бъде освободен от ареста. Магистратите отказаха молбата й с мотив, че ако е на свобода Табаков може да извърши друго престъпление. Определението е окончателно и не подлежи на обжалване.", "date": "2018.03.12", "title": "Имотен спор вкара брат побойник в ареста, може да извърши друго престъпление"}
{"url": "http://www.bnews.bg/article/238396-mariya_ilieva_neuspeshno_prikriva_ogromno_tyalo_snimki", "text": "Мария Илиева все още не може да си върне фигурата, която имаше. Певицата е майка вече месец и половина, но не успява да свали килограмите, които качи по време на бременността. Илиева за пръв път се качи на сцената, след като роди, навръх празника на жената – 8 март в Пловдив. Изпълнителката заложи на широки дрехи, с които да прикрие наедрялата си фигура. Тя се появи в огромна черна туника, в която можеше да се побере два пъти. Въпреки опитите да прикрие наедрялото си тяло отдалече се забелязва, че поп певицата е качила доста килца, писа „България Днес“. Ръцете и краката на Илиева са огромни и фигурата й няма нищо общо с тази отпреди няколко месеца. Лицето на изпълнителката също изглежда подуто и дори Мария е пуснала леки бузки. Гърдите й изглеждат огромни въпреки широките дрехи. Снимки вижте ", "date": "2018.03.12", "title": "Мария Илиева неуспешно прикрива огромно тяло (Снимки)"}
{"url": "http://www.bnews.bg/article/238433-vnimanie_shofyori_nevizhdani_proverki_kat_izliza_na_vseki_metar_shte_debnat_za", "text": "Пътните полицаи ще проверяват за поставени колани и пътниците на задните седалки. Глобата за непоставен колан е същата - 50 лв. Това обяви главен инспектор Росен Рапчев от Отдел \"Пътна полиция\" пред журналисти по повод стартиралата от днес полицейска акция \"Колан\". До края на седмицата тя ще се проведе както в България, така и във всички държави-членки на Европейската организация на службите за пътен контрол (TISPOL) в Европейския съюз. Рапчев уточни, че ще бъдат засилени всички полицейски действия, които да контролират и следят нарушителите. От миналата година има нови промени в Закона за движение по пътищата, според които са важни както отговорността на пасажера, така и тази на водача на автомобила. Главен инспектор Рапчев посочи, че по последни данни много български граждани, които се возят отпред слагат обезопасителни колани, но не е такъв процентът за тези, които се возят отзад на автомобилите. \"Всички в колата ще бъдат глобени, ако не са си поставили колан\", отсече главният инспектор. Полицията ще проверява и за обезопасителните системи за деца.", "date": "2018.03.12", "title": "Внимание, шофьори! Невиждани проверки! КАТ излиза на всеки метър, ще дебнат за… "}
{"url": "http://www.bnews.bg/article/238405-evropeyskite_konservatori_zaedno_s_barekov_provedoha_reditsa_sreshti_v_blizkiya_iztok_i_obsadiha_borbata_s_terorizma_snimki", "text": "Евродепутатът Николай Бареков като част от делегацията на Бюрото на Европейските консерватори и реформисти посети държави от Близкия Изток. Делегацията бе водена от председателя на групата на ЕКР Саид Камал и зам.-председателя Джефри Ван Орден. Като единствен български политик, приет официално от правителството на най-либералната и модерна арабска държава – Кралство Бахрейн, Николай Бареков е получил признание за приноса си в развитието на отношенията Европейски съюз - Балкани - Близък Изток. В рамките на посещението на островната държава Кралство Бахрейн членовете на Европейския парламент от Великобритания, Холандия, Дания, Полша и България са провели редица срещи с политически фигури на най-високо ниво. Сред тях са били външният министър на Кралството Шейх Абдула Бин Ахмед Ал Кхалифа, първият заместник - председател на Парламента на Кралство Бахрейн Али Абдула Ал Аради и министърът на правосъдието и ислямските въпроси в Кралство Бахрейн шейх Халид Бин Али Ал Кхалифа.  Делегатите са провели срещи още с г-н Юсиф Бу Забуон, ръководител на Бахрейнското дружество за толерантност и религиозно съжителство, г-жа Хала Мохамед Джабер Аланари, генерален секретар и член на Върховния съвет за жените и д-р Ферийд бин Якуб Ал Муфта, заместник-министър на Министерството на правосъдието. Представителите на Европейския парламент в рамките на визитата са взели участие и в съвместна конференция по законодателни въпроси на Европейската делегация на консерваторите с президентството на Shura consul - горната камара на Парламента на Бахрейн, назначена от Краля. По време на визитата в столицата на Обединените арабски емирства Абу Даби европейските консерватори са реализирали срещи на високо ниво в Министерство на външните работи и са имали официален обяд в Федералния национален съвет на ОАЕ.  Темите, които са били обсъждани по време на срещите, са били свързани с борбата срещу тероризма с цел противодействие и повишаване на сигурността и ролята на Европейския парламент и Европа.", "date": "2018.03.12", "title": "Европейските консерватори заедно с Бареков проведоха редица срещи в Близкия изток и обсъдиха борбата с тероризма (СНИМКИ)"}
{"url": "http://www.bnews.bg/article/238400-reaktsii_sled_pozhara_ima_li_zamarsyavane_na_vazduha_v_sofiya", "text": "Няма замърсяване на въздуха от пожара в цех на „Цариградско шосе“, съобщиха от Регионална инспекция по околната среда и водите (РИОСВ) в София. Извършено е обследване с газанализатор за аварийни ситуации (Gasmet DX 4040). Моментните стойности на показателите на качеството на въздуха, измерени в непосредствена близост до площадката за производство на пластмасови тръби към „Хидросъоръжения“ ООД, не са отчели опасни нива на вредни вещества. Към момента на измерването концентрациите са били под границите на откриване. Както е ясно, пожар избухна в цех за производство на пластмасови тръби в София. Той се размина без пострадали хора. По разкази на очевидци първата пожарна е дошла на място 10 минути след избухването на огъня. Фирмата се занимава с производство на пластмасови изделия от четири години и има 10 работници. По време на избухване на пожара в цеха е имало осем души. Те са видели пламък в единия край на машината, опитали са да го загасят, но не са успели, а пожарът се е разраснал бързо, затова са напуснали сградата, разказа собственикът. Щетите вероятно са големи, предвид че е изгоряла основната машина, засегнат е и покривът.", "date": "2018.03.12", "title": "Реакции след пожара: Има ли замърсяване на въздуха в София?"}
{"url": "http://www.bnews.bg/article/238406-zashto_btv_i_nova_tv_sa_kartel_a_ne_konkurentsiya", "text": "Някакви окаяни репортерки от Нова и БТВ огледално бучат клечки в блатата край Брегово и мерят нивото на водата. Първо по БТВ, после по Нова. Или обратно. В рамките на петнайсетина минути. Събеседниците са едни и същи - кметът, докторът, трима комшии, още малко масовка. Същото упражнение и с пропадналия път край Смолян. Пак задъхани репортажи на БТВ и Нова, едни и същи събеседници, по някой и друг умник от пътната агенция, възмутени граждани, клети родилки, шофьори с изкривени джанти... И командировката е отчетена успешно. На това иначе му викат конкуренция. Всъщност е картел. Картел, който е обсебил нагло националния ефир от години насам и няма намерение да пуска кокала. Независимо кой е формалният собственик на едната или другата телевизия - дали ще са шведи, американци, чехи, гърци. Независимо кои са отговорните редактори на новините или продуцентите, пише ПИК. Важен е диктатът на нисшия стаф. Репортерите и операторите от двете медии помежду си са братовчеди, братя, сестри, бивши и настоящи любовници, кумове. Днес са в Нова, утре в БТВ. После по обратния ред. Дреме им за конкуренцията. По-важно е да се съберат някъде в провинцията \"на събитие\" и да пийнат кафенце. Да обсъдят редакционните клюки, новостите из фейса, олинклузива за Великден, летните отпуски. Е, и да се загрижат за \"малкия човек\" по селата, разбира се, да демонстрират сиромахомилство. Или новата особено модна думичка \"емпатия\". Пък и нали рекламният пазар е окупиран безвъзвратно. Къде ще ходят \"Лидл\", \"Проктър енд гембъл\" и \"Националната лотария\", че няма да рекламират при нас? Независимо от сгромолясващия се рейтинг, особено на сутрешните блокове.", "date": "2018.03.12", "title": "Защо bTV и Нова ТВ са картел, а не конкуренция?"}
{"url": "http://www.bnews.bg/article/238397-shokirashto_masovo_mayki_izgaryat_bebetata_si_s", "text": "\r\nМайки приспиват бебетата си с включени сешоари в креватчета и им причиняват тежки изгаряния на кожата, алармира доц. Мая Аргирова. \r\nТя е началник на Клиниката по изгаряния в спешната болница „Пирогов“.  \r\n\"Зачестяват изгарянията в най-малката възрастова група - при децата до една година, и по-конкретно - до четири месеца. Най-често изгарянията се локализират по шията, гърдите и лицето на детето\", каза Аргирова пред БНР, като уточни, че казусите не са свързани с малцинствени групи.  \r\nВ интернет родителите ползват информация за отглеждането на децата, която не е адекватна на общоприетите разбирания за отглеждане на новородено, коментира лекарката и даде пример - шум от абсорбатор или от сешоар приспиват детето.  \r\n\"Шумът от абсорбатор при продължителна употреба е вреден за нервната система на детето, а сешоарите са и топлинен източник\", предупреди Аргирова.  \r\n\"Когато някой е стигнал до там да слага сешоар в леглото на детето си, вероятно е много, много изморен, много недоспал, има вероятност тежестта по отглеждането на детето да пада само върху един от двамата родители, което вероятно води до подобни инциденти\", коментира Елисавета Белобрадова от сайта \"Майко мила\", която е майка на три деца. \r\nИначе най-честите изгаряния при децата са причинени от горещи течности, отчитат лекарите.  \r\n ", "date": "2018.03.12", "title": "ШОКИРАЩО: Масово майки изгарят бебетата си с..."}
{"url": "http://www.bnews.bg/article/238432-kod_spokoyno_nyama_zastrasheni_hora_ot_navodneniya", "text": "Директорът на ГД \"ПБЗН\" главен комисар Николай Николов, заедно с областния управител на Видин Албена Георгиева и кметът Огнян Ценков инспектират дигите и хидромелиоративните съоръжения в областта. В инспекцията участва и зам.-министърът на земеделието, храните и горите Атанас Добрев. \r\nПри обиколката си в с. Иново, Община Видин, гл. комисар Николов уточни: „Това, което е трябвало да се направи, е направено! Категорично няма никаква опасност за живота и здравето на хората“. Ако нивото на р. Делейнска отново се повиши, има готовност за изграждане на насипна дига с инертни материали преди селото. В неделя водите на реката пробиха дигата и наводниха земеделски площи. След оглед на комисия вече са разпоредени ремонтни работи. \r\nГл. комисар Николов коментира още, че продължава денонощното наблюдение на критичните участъци, като това важи особено за язовирните стени в цялата страна: „Никъде в страната няма застрашени хора от усложнената обстановка“, категоричен е Николов.", "date": "2018.03.12", "title": "КОД спокойно: Няма застрашени хора от наводнения! "}
{"url": "http://www.bnews.bg/article/238431-ubiytsite_na_taksimetroviya_shofyor_se_otarvaha_s_po_leki_prisadi_vizhte_zashto", "text": "Състав на Варненския окръжен съд призна Ренета Димитрова и Космас Космас за виновни за грабеж, придружен с убийство в съучастие на таксиметров шофьор. Убийството бе извършено в местността \"Пчелина\" край Каменар на 9 срещу 10 април 2017 г.. Двамата получиха присъди „лишаване от свобода“. Ренета Димитрова бе осъдена на 18 години лишаване от свобода при първоначално строг режим. Заради условията на съкратено съдебно следствие наказанието бе редуцирано с една трета и подсъдимата ще изтърпи наказание лишаване от свобода за срок от 12 години при първоначално строг режим. Космас Космас получи осъдителна присъда в размер на 20 години, като наказанието бе редуцирано с една трета заради съкратено съдебно следствие. Извършителят на тежкото престъпление влиза зад решетките за 13 години и 4 месеца при първоначално строг режим. Като отегчаващи вината обстоятелства представителят на обвинението посочи особената жестокост на престъплението и особено мъчителния начин за смъртта на жертвата Васил Ашиков, както и употребата на наркотици.  Съставът на Варненския окръжен съд уважи частично гражданските искове на тримата наследници на жертвата в размер на по 120 000 лева. Двамата подсъдими бяха осъдени да заплатят и направените по делото разноски в размер на по близо 4000 лева за всеки. \r\nСъдът потвърди и мерките за неотклонение „Задържане под стража“ на Ренета и Космас. Преди да чуят наказанията си, и двамата изразиха съжаление за стореното, като дори изразиха съболезнования на близките на таксиметровия шофьор. „Няма как да коментираме присъдата. Всичко е толкова смешно“, споделиха близки на жертвата на излизане от съдебната зала. Грабежът бил предварително планиран от двамата осъдени. Целта на тежкото криминално престъпление било живеещите на семейни начала подсъдими да си набавят средства за живот. Единственият доход на двойката била социалната пенсия на 27-годишния младеж, който страда от детска церебрална парализа. Около 23,37 ч. на 9 април м.г. Космас спрял такси на автобусната спирка на автогарата във Варна. Колата била управлявана от 69-годишния Васил Ашиков. Подсъдимите нарочили за жертва Ашиков заради възрастта му. Двамата действали по предварителна уговорка - и с избора на жертвата, и с избрания маршрут извън града. Приготвили си и кухненски ножове. Ренета трябвало да се качи на предната седалка до шофьора, а Космас – на задната седалка. На разклона за село Каменар, на отбивката за военно поделение, Космас спрял таксито с искане да отиде до тоалетна. Ренета изпуснала нарочно портмонето си в краката на таксиметровия шофьор. Там била и личната карта на Космас. Помолила шофьора да й подаде изтървания портфейл, под предлог че е бременна. Таксиметровият шофьор отказал. Тогава с ножа младата жена нанесла удар в дясната ръка на водача. Той се опитал да го отнеме, но през отворения преден прозорец на таксито Космас нанесъл удар с друг нож в гърба му. След разкриване на престъплението съдебните медици описали в експертизата си над 61 порезни и прободно-порезни наранявания по цялото тяло на жертвата. Двамата го удряли и с дръжка на четка, която намерили в багажника на таксито. Въпреки молбите на 69-годишния таксиметров шофьор да не го убиват, Ренета и Космас нанасяли удари с ножовете до момента, в който жертвата спрял да дава признаци на живот. От автомобила двамата взели 20 лева и мобилния телефон на шофьора. Според съдебната експертиза стойността на ограбеното е на обща стойност 55 лева. Двамата се опитали да инсценират нападение над тях пред постовите на военното поделение, които повикали бърза помощ и полицейски екип. След задържането им химическа експертиза установила наличие на метамфетамини в кръвта и урината им. 24-годишната Ренета е с висше образование. И тя, и Космас са с чисто съдебно минало, което е единственото смекчаващо вината обстоятелство за двамата. Съдебният акт на Варненския окръжен съд подлежи на протест и обжалване пред Апелативния съд.", "date": "2018.03.12", "title": "Убийците на таксиметровия шофьор се отърваха с по-леки присъди! Вижте защо! "}
{"url": "http://www.bnews.bg/article/238418-gushterov_glezi_svetlana_s_noshtuvki_ot_2000_na_vecher_snimki", "text": "Светлана Василева и Християн Гущеров се усамотиха в един от най-скъпите ризорти в Дубай, пише BGLife. Плеймейтката си пуска story-клипчета от петзвезден ризорт на изкуствения остров „Палм Джумейра“, видя Blife.bg. Двойката е отседнала в „One & Only The Palm“ – един от ТОП 5 на най-скъпите ризорти в емирството, заедно с „Four Seasons“, „Grosvenor House“, „One & Only Royal Mirage“ и седезвездния „Burj Al Arab“. Луксозният бутиков хотел в андалуски и мавритански архитектурен стил предлага най-модерни удобства. Комплексът е заобиколен от просторен парк и се състои от основната сграда, шест двуетажни вили в средиземноморски стил, апартаменти и четири ексклузивни вили на брега. От снимките на бъдещата г-жа Гущерова се вижда, че с Християн обитават вила с частен байсен на метри от водата. Бърза проверка в Интернет показа, че една нощувка в свръхлуксозната вила доближава 2000 долара. На едно story-тата Гущеровица е нарисувала сърце на пясъка, а в него е името е любимия й, като подтекстът е повече от ясен. Снимки вижте", "date": "2018.03.12", "title": "Гущеров глези Светлана с нощувки от $ 2000 на вечер (СНИМКИ)"}
{"url": "http://www.bnews.bg/article/238377-folk_furiyata_krisi_otkaza_na_hitovo_rialiti_zaradi_london", "text": "Наложило се обаче да отложи участието си във формата, тъй като я притискали многобройни участия. В момента Криси е в Лондон, където е ангажирана в най-известният ресторант за български партита. „Всяка вечер р луд купон. Не спирам да се забавлявам работейки“, споделял гласовитата певица пред „Марица“. Криси, която се завърна с гръм и трясък на музикалната сцена в края на миналата година подготвя и нова песен. Изпълнителката разкрива, че парчето ще е с много модерно звучене. Навръх деня на влюбените – “Свети Валентин”, звездата зарадва своите почитатели с баладата „Толкова любов“, която се превърна в абсолютен хит. Това е третият проект, който певицата представя на аудиторията след завръщането си на музикалната сцена. През 2017-та Криси представи “Момичето на тати” и фолклорната песен “Добро льо, мари хубава”.", "date": "2018.03.12", "title": "Фолк фурията Криси отказа на хитово риалити заради Лондон\r\n"}
{"url": "http://www.bnews.bg/article/238392-ogromna_dupka_zeyna_na_mezhdunarodniya_pat_e_79_kray_vratsa_kmet_zabuchi_zname", "text": "Огромна дупка на международния път Е-79 край Враца се е отворила на моста край село Краводер. Тежкотоварен камион и микробус са поредните жертви – автомобилите спукаха гуми в кратера, който се е отворил в платното към града. Единият инцидент е станал преди полунощ, другият тази сутрин. Настилката на моста е в окаяно състояние вече втора година, оплакаха се потърпевшите и недоумяват защо не започва ремонт. От пътното запълниха дупката с мрежа и изрязан асфалт и увериха, че до дни ще започне цялостно обновяване на съоръжението. Междувременно кмет на съседно село регулира доброволно движението със знаме, за да предотврати по-тежки инциденти, предаде БТВ.", "date": "2018.03.12", "title": "Огромна дупка зейна на международния път Е-79 край Враца, кмет забучи знаме"}
{"url": "http://www.bnews.bg/article/238390-tragediya_sled_mominsko_parti_dashterya_na_turski_biznesmen_i_neyni_priyatelki_zaginaha_pri_samoletna_katastrofa", "text": "\r\nМоминско парти на дъщеря на турски бизнесмен завърши трагично със самолетна катастрофа в Иран. \r\nМоминско парти на дъщеря на турски бизнесмен завърши трагично, след като частният самолет, с който бъдещата булка Мина Башаран и нейни приятелки се връщали в Турция от Дубай, се разби вчера в Иран. Няма оцелели. \r\nЧерната кутия на катастрофиралия самолет е намерена. Според информацията на иранската осведомителна агенция ИРНА тя ще бъде изпратена на специалисти за дешифроване. Скоро в Иран ще пристигне специален полет с представители на турските власти и роднини на жертвите в катастрофата. \r\nТемата е сред акцентите на турските вестници днес, които разпространяват новината заедно с богат снимков материал, предаде БТА. Част от публикуваните фотографии са били качени в Инстаграм от почивката на младите жени в Дубай, а една от тях е на самата Мина Башаран от борда на самолета. Това е и последната снимка на дъщерята на богатия турски бизнесмен Хюсеин Башаран. На нея тя позира с огромен букет цветя, изпратен от годеника й.  \r\n\"Трагедия с частен самолет\", пише в заглавие днес в. \"Хюриет\". На борда е имало осем приятелки и тричленен екипаж. Летателният апарат Bombardier CL604, произведен през 2001 г., е бил собственост на Башаран холдинг. От екипажа са сигнализирали за техническа повреда край иранския град Шахр-е Корд, след което самолетът изчезнал от радарите.  \r\nПо непотвърдени сведения е било поискано разрешение за извънредно кацане заради проблем с налягането в кабината и спадане на нивото на кислород.  \r\nМина Башаран е била член на управителния съвет на компанията и се е предвиждало тя да оглави след време холдинга. През октомври тя се сгодила с бизнесмена Мурат Гезер и двамата планирали да сключат брак на 14 април в двореца Чъраган в Истанбул - бивш османски палат, преустроен в луксозен петзвезден хотел от веригата Кемпински. \r\nЕкипажът на летателния апарат също е бил съставен изцяло от жени, като вторият пилот Мелике Кувет е била сред първите жени пилоти на Турските въоръжени сили, пише в. \"Миллиет\". \r\nВ. \"Поста\" също отделя централно място на трагедията на първата си страница. Изданието публикува снимка на Мина Башаран, на която тя е облечена с дънково яке с надпис на гърба на английски език \"Булка\" и \"Заедно е по-хубаво\". \"Поста\" разкрива също, че на три от момичетата от трагичната катастрофа е предстояла сватба това лято.  \r\nКогато разбилият се самолет бил намерен, всички тела са били обгорени и предстои да бъдат направени ДНК-тестове, за да бъдат идентифицирани жертвите, пише още \"Поста\".  \r\nМеждувременно турският президент Реджеп Тайип Ердоган присъства на сватбеното тържество на известния турски футболист Арда Туран с Аслъхан Доган, дъщеря на турския бизнесмен Сабри Доган. Младоженката е била приятелка със загиналите в катастрофата в Иран, поради което се наложило да скрият от нея разигралата се трагедия, пишат още вестниците.  \r\n ", "date": "2018.03.12", "title": "Трагедия след моминско парти: Дъщеря на турски бизнесмен и нейни приятелки загинаха при самолетна катастрофа!"}
{"url": "http://www.bnews.bg/article/238388-obrat_po_deloto_hitrino_bulmarket_onevini_mashinistite_zhelezniyat_pat_e_visokoriskov", "text": "\r\nНе високата скорост, а незаключена стрелка на релсовия път е причина за трагедията в Хитрино през декември 2016 г. \r\nТова обясни Светослав Първанов - заместник-управител на \"Булмаркет\" в съда. Той цитира експертиза, поръчана от фирма в чужбина, защото български експерти отказали с мотив, че биха били в конфликт на интереси.  \r\nДвамата подсъдимите - 41-годишния машинист Димитър Михнев и 60-годишния му помощник Радослав Петков, не се признаха за виновни. \r\nТе са обвинени за това, че на 10 декември 2016 г. при управление на подвижен железопътен състав по непредпазливост са причинили смъртта на 7 души и телесни повреди на други 14 души в шуменското село Хитрино, като случаят е особено тежък. Причинени са и значителни щети на близките административни и жилищни сгради.  \r\nИзчисленията показват, че дори влакът да се е движил с по-висока скорост от разрешената, при този вираж на коловозите и броя на вагоните, композицията може да се обърне, ако скоростта надвиши 111,5 км/ч, което не съответства на данните от разследването, посочи още Светослав Първанов, цитиран от БТА.  \r\nЛокомотивите и първите пет вагона на композицията минават през конкретната стрелка без проблем. Те спират без проблем и на гара Хитрино, без никакви щети въпреки \"високата\" скорост.  \r\nПроблемът възниква при преминаването на шести вагон, чиито колела тръгват едновременно по двата коловоза. Дерайлирането е било неизбежно, тъй като стрелката, разделяща двата коловоза е позволила първите колела на вагона да тръгнат по единия коловоз, а вторите колела - по другия коловоз. \r\nВ резултат на това се къса връзката между шести и седми вагон и влакът дерайлира.  \r\nЦистерната с пропилен не е отговаряла на условията за безопасност и не е трябвало да се движи, пише в заключението.  \r\nКато цяло жп инфрастрктурата също не била добра. Конструкцията на този тип цистерни е с полусферични дъна, които се оценяват като опасни поради своята крехкост и през 80-те години на миналия век са забранени от производство. За експлоатираните към момента на забраната вагони от този тип са дадени предписания за монтиране на допълнителни защитни елементи, които да гарантират тяхната безопасност до изтичане на експлоатационния им живот. \r\nДва пъти е подавано напрежение в съборената контактна мрежа и така се е стигнало до волтови дъги, които е възможно да са причинили взрива, каза Първанов. 15 години наблюдаваме нередности по железния път. Така сме излагали на риск не само товари, влакове, а и хора, допълни той. \r\n ", "date": "2018.03.12", "title": "Обрат по делото \"Хитрино\" - \"Булмаркет\" оневини машинистите! Железният път е високорисков!"}
{"url": "http://www.bnews.bg/article/238385-sasedi_sadyat_lili_ivanova_za_25_bona", "text": "Съседи на Лили Иванова за завели дело срещу нея. Става дума за апартамента й в затворения комплекс „Силвър Сити“ до Южния парк с столицата. \r\nПевицата е трябвало да плаща такси за поддръжка в комплекса, която включва разходите за чистачка, градинар, водопроводчик, асансьор, противопожарна безопасност и още куп други дейности. Вероятно не го е правила, тъй като не пребивава в жилището, но подобна такса е задължителна за всеки собственик на имот в затворен комплекс. Затова домоуправителят е завел дело по чл. 410 от ГПК, което е за неплатени парични сметки в размер на 25 000 лева. \r\nЕдновременно с това е пуснал още един иск за възбрана на имота й без да я питат дали ще се издължи, са приложили едното дело към другото. Разбрала, че ще трябва да се изправи пред съда, Лили веднага звъннала на домоуправителя и си оправила сметките с него. Така 3 месеца по-късно, на 25 юни 2016 делото е прекратено, пише „Телграф“. \r\n ", "date": "2018.03.12", "title": "Съседи съдят Лили Иванова за 25 бона "}
{"url": "http://www.bnews.bg/article/238371-saprugata_na_lozan_panov_cherniya_lebed_razsledvana_za_huliganstvo_psuvala_prokuror_i_sadiya", "text": "Жената на председателя на ВКС Лозан Панов има тъмно петно в биографията си. Толкова тъмно, че може да компрометира цялата кариера на председателя на Върховния касационен съд. Това стана ясно от стенограмите на кръга АРГО, който обсъждаше преди близо две години евентуалната номинация ня Панов за президент на Република България. Дълго критата истина излиза наяве, става ясно от материал на в. \"Труд\", който публикуваме.  Думите са на бившия правосъден министър Христо Иванов. Произнесени са на сбирка на задкулисния кръг “Арго” на 28 юли 2016 г. в зала, намираща се на столичния булевард “Витоша” 164, когато компанията, начело с Иво Прокопиев, Радан Кънев, Антоанета Цонева, Трайчо Трайков, Стоянка Георгиева и още политически проксита, поръчкови журналисти и професионални протестъри обсъждат кой да е кандидатът им за президентските избори през есента на същата година.   Когато в началото на април 2017 г. излязоха стенограмите от две сбирки на кръга “Арго”, освен, че очевидната обвързаност на председателя на Върховния касационен съд Лозан Панов с противоречиви персони от кръга на Прокопиев (понастоящем подсъдим) да бе вече окончателно потвърдена, се появиха и твърдения за криминално минало на съпругата на “съдия № 1”.    Информация, която е станала причина както за поставянето в зависимост на Панов от притежаващите я, така и за отхвърляне на името му като възможен кандидат за държавен глава.  Ето частта от Стенограмата от сбирката на “Арго” от лятото на 2016 г., посветена на Панов и “Черният лебед”:   Радан Кънев (тогава председател на ДСБ): “…Лозан Панов  трябва да напусне…” (визира поста на председател на ВКС – бел.ред.).  Антоанета Цонева (сега член на ръководството на “Да, България”): “Лозан Панов не може да е кандидат на партия.” (по закон, магистратите са деполитизирани – бел.ред.).   Христо Иванов (бивш правосъден министър, понастоящем лидер на “Да, България”): “Ако има “Черен лебед”, това е жена му на Лозан”.   Очевидно съзнаващи, че разкритията могат да доведат до предсрочно прекратяване на мандата на “съдия № 1”, в опит да разсеят съмненията и да прикрият фактите, в периода 10 април - 20 май 2017 г. Лозан Панов и Христо Иванов дадоха около две дузини интервюта, повечето пред удобни за тях медии, като бТВ, Нова телевизия, БНТ, БНР, БиТ и сайтове на подсъдими олигарси.   В режисираните предварително интервюта Панов опитваше да играе ролята на жертва, като упорито неглижираше темата за миналото на съпругата си. И докато председателя на ВКС лансираше абсурдни твърдения, че е възможно да се стигне до физическото му отстраняване, авторът на чутовната реплика за “Черния лебед” Христо Иванов се обясняваше, включително през напоителни фейсбук словоизлияния, как неволно замесил името на Елисавета Панова. Оправданията и обясненията на Панов и Иванов вече нямат никаква стойност, защото “Черният лебед” съществува!   Фактите, които бяха предоставени на вестник “Труд”, доказват, че преди по-малко от една година председателят на ВКС Лозан Панов не само, че не е казал истината, но е скрил факти от миналото на собствената си съпруга, чието разкритие би го поставило в ситуация да не може да довърши мандата си. За сметка на това, “мръсните тайни” на “Черния лебед” отпреди 14 години вече три години се използват от олигархичното задкулисие, за да държи в зависимост “съдия №1”, а най-висшата съдебна инстанция – да служи на политически и лобистки интереси.   “Черният лебед” хулиганствал срещу орган на държавната власт.   Действията на настоящата съпруга на председателя на ВКС са се изразявали в непристойно поведение, грубо нарушаващо обществения ред и явна демонстрация на неуважение към обществото.   Елисавета Панова (Ганева) е рискувала да получи до пет години затвор, според текста в Наказателния кодекс: “Когато деянието е съпроводено със съпротива срещу орган на властта или  представител на обществеността, изпълняващ задължения по опазване на обществения ред, или когато то по своето съдържание се отличава с изключителен цинизъм или дързост, наказанието е лишаване от свобода до пет години.”.   И най-важното –  За това свидетелства развила се, броени дни след деянието, дискусия в специализиран юридически форум. Регистрацията на хулиганските действия на Ганева (Панова) е последвано от появата на публикацията, посветена именно на чл. 325, ал. 2 от Наказателния кодекс, което почти напълно изключва  възможността да се отнася до друг човек, освен за “Черния лебед”.   Случаят е почти без аналог в историята на българското правосъдие, тъй като дори рецидивисти и бивши затворници с по няколко изтърпени присъди “лишаване от свобода” рядко са си позволявали грубо и непристойно поведение към органите на съдебната власт. А дори и да се стигне до отправяне на остри реплики, то най-много съдията да им наложи глоба или да поиска извинение.  Поведението на “Черния лебед”, обаче, надминава всичко това, като става причина за прекратяване на съдебното заседание и докладването му на държавното обвинение. Това се е наложило, тъй като настоящата съпруга на председателя на Върховния касационен съд обяснила на прокурора и на съдията по делото, че “ще се видят на друг терен” и каквото и да реши по казуса, то следващата инстанция ще отсъди в нейна полза.   Приятелката на Бети.  Самочувствието на Бети Ганева (Панова), че може да осигури решение по дело, което да е в нейна полза и това да бъде отправено като заплаха към съдията, към онзи момент далеч не е било случайно.   В най-тесния приятелски кръг на Бети (така се обръщат към Елисавета Ганева (Панова) близките й – бел.ред.) присъства Мина Костова – небезизвестната дъщеря на бившия премиер Иван Костов, който в рамките на управленския си мандат 1997-2001 г. положи редица усилия по овладяване и на съдебната система.   През 2000 г. за председател на Върховния съд е избран Иван Григоров, който в нито един момент от продължилия седем години негов мандат, не е крил близостта си до Костов.  Очевидно Бети Ганева (Панова) е разчитала на близостта си до фамилията Костови през 2004 г., за да си осигури благоприятно решение на важното за нея дело. Заради това е могла да си позволи и грубото погазване на обществения ред, уронващите престижа на магистратите думи и дори отправянето на обиди по  техен адрес, както и заплахата, че “ще се видят на друг терен”.    В края на 2014 г., отново близък до Иван Костов и до починалия миналата есен Иван Григоров магистрат, се оказва един от лобиралите за издигането на кандидатурата на Лозан Панов за председател на ВКС. А след избирането на Панов за “съдия № 1”, той и Бети Панова възобновяват честите си срещи с Мина Костова и дори са сред малкото гости в дома на Иван Костов в Драгалевци.   Което обяснява и политизирането на Лозан Панов, както и обсъждането на името му сред потенциалните кандидати за президент на сбирка в присъствието на “ученика на Костов” – провалилия се бивш лидер на ДСБ  Радан Кънев.   Какво следва? Първо. Със сигурност Лозан Панов може да продължи да твърди, че съпругата му никога не е разследвана в качеството й на извършител на хулиганство срещу орган на държавната власт. Нещо, което е лесно проверимо в архивите на  правоохранителните институции, а това ще постави Панов в ситуацията да отрича факти и доказателства по темата, при това повторно. Второ. Лозан Панов може да промени тактиката, като признае истината, но да се опита да се измъкне от неловката ситуация, като обясни, че това се е случило далеч в миналото, когато още не се е познавал с Бети Ганева, днес Панова. Само че това председателят на ВКС можеше да направи през април 2017 г., не и през март 2018 г., защото така ще признае, че преди година не е казал истината пред обществото, когато отричаше той и съпругата му да имат тайни, които биха ги поставили в зависимост.   Панов не би си позволил да направи признанието и защото така би уличил себе си в нарушаването на поне четири текста от Кодекса за етично поведение на българските магистрати, според които:   “С личното си поведение и чувство за отговорност в служебната и извънслужебната си дейност, магистратът трябва да дава пример за висок морал и почтеност; - Магистратът следва да се въздържа от всякакви действия, които биха могли да компрометират честта му в професията и обществото; - магистратът трябва да е с безукорна репутация; - Магистратът трябва да е последователен и неотклонен при спазването на правните и етични норми”.   Трето. В качеството му на административен ръководител, Панов има още по-високи отговорности по смисъла на Етичния кодекс на магистратите. Но дори и извън конкретните текстове, фактите, уличаващи председателя на ВКС в изказване на неистини, са налице. Това показва, че към днешна дата Лозан Панов не отговаря и на най-снизходителните изисквания за интегритет.   Въпросът оттук насетне вече не е дали председателят на ВКС ще напусне поста, защото оставането му би било извън всякаква етична и морална логика, а как ще се случи това – като Лозан Панов сам подаде оставка или като минимум 17 от членовете на Висшия съдебен съвет поискат предсрочното му освобождаване.   Председателството на ЕС като шанс България да демонстрира реални действия в областта на правосъдието   Българското председателство на Съвета на Европейския съюз е почти преполовено. На 11-тата година от членството на България в ЕС, страната ни продължава да е под европейски мониторинг заради липсата на напредък в борбата с корупцията, а това има пряко отражение и върху отказа на няколко държави членки да подкрепят членството ни в Шенгенското пространство. Но  въпреки това, София получава доверието на европейските институции, в опитите за ускоряване на присъединяването на Западните Балкани към ЕС.    Но как може да изглежда страната ни в очите на европейските ни партньори, ако председателят на Върховния съд, един от \"тримата големи” в съдебната власт, крие неудобни факти за миналото на съпругата си и атакува медиите, които ги разкриват? Кой би повярвал на Лозан Панов, че рязката промяна в поведението му, само няколко месеца след избирането му за председател на ВКС през 2015 г., не се дължи на  компрометиращата информация за съпругата му?   Изпускането на репликата за “Черният лебед” очевидно потвърждава, че олигархични кукловоди, които са обект на съдебни дела, имат пълен контрол над най-висшата съдебна инстанция в държавата, което им дава възможност да прокарват лобистките си интереси през тълкувателни решения, както и да си гарантират, че никога няма да се стигне до осъдителни решения по техните дела.   В същото време, ВКС се тресе от скандали, а доскорошният заместник на Панов, съдия Красимир Влахов, напусна поста с признанието, че се срамува от действията на “съдия № 1”.   Всичко това се случва, докато председателят на ВКС се поставя над закона и единствен от членовете на ВСС отказва да представи имуществената си декларация пред Сметната палата, за което е глобен с 1000 лв., но обжалва пред съдия, чието бъдещо кариерно развитие може да зависи от решение на самия Панов.   Ако държавата държи да демонстрира пред европейските ни партньори, но най-вече пред българските граждани, че този път е решена да е абсолютно безкомпромисна при установяването на нарушения от представители на властта и особено когато това се отнася до висши магистрати, то още преди края на Българското председателство, Лозан Панов трябва да е напуснал най-високия пост в съдебната система. \r\n ", "date": "2018.03.12", "title": "Съпругата на Лозан Панов  -  \"Черния лебед\", разследвана за хулиганство, псувала прокурор и съдия!"}
{"url": "http://www.bnews.bg/article/238373-desi_tsoneva_razhodi_noviya_bankomat_na_shoping_palavnitsata_tapche_partsalki_samo_ot_skaparski_butitsi", "text": "Телевизионната водеща Деси Цонева излезе на шопинг с новия си приятел \r\nБрюнетката и заможният господин, който има сериозен издателски бизнес обиколиха няколко бутика в центъра на столицата и си тръгнаха с пълни чанти. \r\nЦонева сама носеше придобивките и изглеждаше видимо щастлива. Върху торбите стояха брандовете на световни марки, за които вероятно е броена сериозна сума.  \r\nЩерката на покойния журналист Димитър Цонев и гаджето й се бяха издокарали с тъмни дрехи и изглеждаха в тон заедно. След кратка разходка оставиха покупките в багажника на луксозен автомобил и отпрашиха  в неизвестна посока. \r\nНовият на Цонева не спира да я глези с почивки по цял свят. За деня на влюбените двамата бяха на романтична ваканция в Словения, пише „България днес“. \r\n ", "date": "2018.03.12", "title": "Деси Цонева разходи новия банкомат на шопинг! Палавницата тъпче парцалки само от скъпарски бутици"}
{"url": "http://www.bnews.bg/article/238375-tervel_pulev_e_s_9_pobedi_ot_9_macha", "text": "Тервел Пулев се завърна от Германия доволен от последната победа на професионалния ринг. Българският боксьор остава непобеден с 9 успеха в 9 мача. Срещу 41-годишния Валери Брудов обаче Тервел за първи път в професионалната се кариера не успя да нокаутира съперника си. \"Най-накрая този мач се случи и се видя кой е по-добрият. До момента мисля, че е най-тежкият ми мач, осемрундов. Противникът е много опитен, много добър боксьор, независимо, че е по-голям от мен на години, доказа за пореден път, че е не само възрастта е от значение, а уменията\", категоричен бе боксьорът. Вече е ясно кога Пулев отново ще се качи на ринга - на 7 април във Виена, а съперникът му ще стане ясен скоро. \"Ще участвам в голяма гала, но противникът ми не е още уточнен. Все още нямаме отговор от Чинкара. Ако желае, да заповяда! Това е мач, който ние сме предложили, така че няма накъде да бягаме\", закани се Тервел и добави: \"За 7 април ще се подготвям в Германия, защото там има повече спаринг партньори, повече избор и по-голяма конкуренция, което ще ни даде по-голяма подготовка.\",предаде БТВ.", "date": "2018.03.12", "title": "Тервел Пулев е с 9 победи от 9 мача"}
{"url": "http://www.bnews.bg/article/238389-sinat_na_borimirov_se_trovi_moderno", "text": "\r\nНаследникът на футболната легенда Даниел Боримиров е модерен във всяко отношение. Синът на спортната звезда се старае да бъде в крак с модата, дори в отровите \r\nПапараци щракнаха Александър Боримиров докато обикаляше из София. Наконтен с маркови дрехи, младият футболист уверено върви по стъпките на баща си. \r\nНо не и в здравословно отношение, пише „България днес”. \r\nОсвен модерни дрехи, Алекс е избрал и най-модерния начин да се трови в момента–с ултраскъпа система за цигари, която нагрява тютюна, но е далеч от електронните. \r\n ", "date": "2018.03.12", "title": "Синът на Боримиров се трови... модерно"}
{"url": "http://www.bnews.bg/article/238374-zeyneb_klati_reytinga_na_gala_pisna_mi_da_sam_v_syankata_y", "text": "Когато Зейнеб Маджурова си навие нещо на пръста, няма сила, която да я спре. Участничката в първия „Биг брадър“ за пореден път показа, че няма никакви пречки пред амбициите си и този път постигна една от мечтите си – свое женско развлекателно шоу. Предаването й вече е факт, а мераците на туркинята от Бургас са да бутне по рейтинг водещата Гала. \r\nМакар Зизу и водещата на „На кафе“ да се водят първи приятелки, двете не рядко са попадали в конкуренция. Разбира се, за сега резултатът от нея винаги е бил в полза на Гала. Още преди да започне да помага като репортер в Нова телевизия, каквато е голямата й мечта, Зейнеб първо минава през няколко кабеларки и води свои рубрики именно в сутрешните часове. Така с водещата на „На кафе“ не рядко се налага да се борят за една и съща аудитория. Едва след години, когато Зейнеб успява да се добера с работата си в Нова телевизия, започва да се учи на професионализъм от колежката си.  \r\nСлед толкова години в сянката й обаче, Зизу най-накрая събра смелост да покаже, че не е доволна от това цял живот да бъде само репортер. Желанието й да поеме цялото шоу се изявила още повече, след като на Гала й се наложи да отсъства от работа няколко дни. Тогава бургазлийката бе извикана да поеме повече ангажименти и ефирно време, за да запълни дупката. Заедно с другата щатна репортерка в предаването – Ася Енева показаха, че могат да се справят с всяка празнина в сценария и дори им се услади възможността да са малко повече пред камерите. \r\n„Тогава се замислихме дали да не си направя едно предаване и да каня Ася като гост. Толкова много имаме да разкажем и да покажем“, призна си по това време Зейнеб.  \r\nСамо няколко месеца по-късно амбициозният й план вече е в ход. Маджурова си е направила свои канал в интернет портала „Ютуб“ и в него събира видео клипове, в които показва живота си. Това, което мнозина веднага забелязват от тях обаче, е, че в жестовете, мимиките и дори стила на говорене, Зизу много наподобява Гала.  \r\n„Сякаш я копира, за да може да се хареса на аудиторията. Дори не е нужно да го прави нарочно, а просто, защото така е свикнала“, коментират последователи на туркинята, пише \"Уикенд\".  ", "date": "2018.03.12", "title": "Зейнеб клати рейтинга на Гала: Писна ми да съм в сянката й!\r\n"}
{"url": "http://www.bnews.bg/article/238379-vnimanie_kat_zapochva_strogi_proverki_na_avtomobilite_zadalzhitelno_tryabva_da_imate", "text": "От днес - 12 март, до 18 март е в ход специализирана полицейска операция в страната, организирана от TISPOL, съобщават от МВР. Целта е контрол за използването на обезопасителни средства от водачите и пътниците в моторните превозни средства. Операцията се провежда едновременно на територията на всички страни, членки на Европейската мрежа на службите на \"Пътна полиция\".  \r\nВ рамките на операцията пътните  По данни на TISPOL неизползването на обезопасителни средства значително увеличава риска от смърт или траен травматизъм при настъпването на пътен инцидент. По време на проверките пътните полицаи ще следят и за наличието на валидна застраховка \"Гражданска отговорност\".", "date": "2018.03.12", "title": "Внимание: КАТ започва СТРОГИ проверки на автомобилите! Задължително трябва да имате..."}
{"url": "http://www.bnews.bg/article/238370-pred_royters_ginka_ne_dava_chez_na_darzhavata", "text": " Това се казва в интервю за Ройтерс на Милена Стоева, председател на борда на директорите на компанията, съобщава \"Дарик\".   Редица експерти и анализатори в България са съгласни с това   \"Ние сме съгласни с финансовия министър и не смятаме, че държавно придобиване на дял от бизнеса на ЧЕЗ е единственият начин да се гарантира общественият интерес\", казва Стоева пред Ройтерс.   Според нея обаче от ЧЕЗ зависи дали българската държава ще има дялово участие при закупуването. От централата на ЧЕЗ в Прага съобщиха, че ще направят детайлен анализ на възможността за потенциално българско държавно участие в продажбата на българските активи на електроразпределителната компания и ще обявят решението си в началото на април. Стоева отказва да оповести стойността на сделката, но отбелязва, че  По отношение на страховете относно финансирането на сделката, от Инерком обявиха, че се водят преговори с няколко глобално-опериращи банки, много от които нямат офиси в България, като при това никакви офшорни компании няма да участват в транзакцията.      \"От подписването на договора до сега, преговорите с банките вървят добре\", заявява Стоева. Тя не споменава конкретни имена на банки поради строгите клаузи за конфиденциалност на сделката. \"Никакви офшорни компании няма да участват в тази транзакция, желанието ни е да направим прозрачна сделка\", казва още тя. \r\n ", "date": "2018.03.12", "title": "Пред Ройтерс Гинка не дава ЧЕЗ на Държавата!"}
{"url": "http://www.bnews.bg/article/238376-mis_silikon_gergana_raychevska_zapali_mrezhata_s_tezi_goreshti_snimki", "text": "Мис Силикон Гергана Райчевска успя да запали социалните мрежи с няколко пилотни снимки за новия брой на Плейбой. Красавицата нажежи социалните мрежи с кадрите, които сподели в аванс. В петък на специално парти ще бъде представен броят на мъжката библия, чиято корица краси Райчевска. Според запознати интересът към списанието е огромен и специално този брой е отпечатан в огромен тираж. СНимките вижте Предизвикателната моделка не се е поколебала да захвърли дрехи и задръжки, а резултатът е повече от зашеметяващ, коментират последователите й. Гергана е една от сигурните победителки в класацията „Мис Силикон на десетилетието“, която организаторката на конкурса „Мис Силикон“ Мариана Маринова обяви във фейсбук страницата на конкурса по повод неговото юбилейно десето издание. Феновете на силиконовите гърли активно гласуват за своите любимки, а Райчевска е с убедителна преднина пред останалите.", "date": "2018.03.12", "title": "Мис Силикон Гергана Райчевска запали мрежата с тези ГОРЕЩИ СНИМКИ"}
{"url": "http://www.bnews.bg/article/238384-siriyskata_voyska_otkri_laboratoriya_za_himichesko_orazhie", "text": "Правителствените сили на Сирия при прочистването на град Афтрис в контролирания от опозицията анклав Източна Гута край Дамаск, са открили полева лаборатория за изготвянето на химически боеприпаси, предава ТАСС, цитирана от Фокус. „Предполага се, че снаряжението на въпросните боеприпаси може да се е извършвало в рамките на подготовката на провокация за обвиняването на правителствените сили в използването на химическо оръжие“, заяви полковникът от сирийската армия Фераз Ибрахим. По-рано заместник министърът на външните работи на Сирия Фейсал Микдад съобщи, че терористите в Източна Гута възнамеряват да инсценират химическо нападение и да обвинят за него правителството.", "date": "2018.03.12", "title": "Сирийската войска откри лаборатория за химическо оръжие "}
{"url": "http://www.bnews.bg/article/238386-akad_petar_ivanov_zashto_sme_nay_neshtastnata_i_umirashta_natsiya", "text": "Безпощаден и изключително точен анализ на академик Петър Иванов във Фейсбук за България, която в момента е в настоящото окаяно състояние, с най.-бедния и нещастен народ в Европа. *Публикуваме без редакторска намеса. \"КОИ СА ПРИЧИНИТЕ ДА СМЕ НАЙ-НЕЩАСТНАТА И УМИРАЩА НАЦИЯ? Икономическата, социална и нравствена кататастрофа на България, както и клиничната ѝ демографска смърт имат следните основни причини: \r\n1.) Безумното ликвидиране на промишлените предприятия и на селското стопанство и наглото разграбване на техните активи; \r\n2.) Мародерстването от страна на монополистите в областта на енергетиката, ВиК, топлофикацията, комуникациите и транспорта; \r\n3.) Безогледната измамна продажна и разбойническа банкова система; \r\n4.) Фантастично раздутата (22 пъти над стандартите) и затова неефективна административна система от 440 000 разни служители на национално и местно ниво (в Холандия с население 27 млн. души са 20 000) - у нас има напълно излишни чиновници, полицаи, “учени” от БАН, служители, комисии, съвети, секретарки и др., които са на издръжка на данъкоплатците; \r\n5.) Свръхлуксозното обслужване и бит на администрацията при неуплътнено работно време на Парламента, на министерствата, на всички властови структури и на политическите партии с пари от бюджета - субсидии, държавни леки автомобили (4 700 на брой, а в Германия с население 80 млн. души са 912), обзавеждане и др.; \r\n6.) Алчността на работодателите, които искат да печелят главно за сметка на ниските заплати на своите работници и служители;  \r\n7.) Източването чрез социалната система на бюджета от 1,5 млн. цигани;  \r\n8.) Рухналата безпомощна здравна система, съставена от лекари-търговци и безскрупулни частни болници; \r\n9.) Корумпираната, изостанала и неефективна образователна система, ориентирана единствено към самосъхранението си и към финансовата изгода при университетите; \r\n10.) Абсолютно корумпираната и продажна съдебна система, обслужваща главно политиците, престъпниците и богаташите; \r\n11.) Некадърните необразовани прости и нахални до безобразие политици, “управляващи” по безобразен начин държавата; \r\n12.) Липсата на лустрация, която да отлъчи комунистите и агентите на ДС от всички управленски структури в държавата и от бизнеса им с активи на държавата;  \r\n13.) Липсата на обществена справедливост и умопомрачителн разлика в доходите на бедните и богатите (децилен коефициент 42, т.е. 10-те процента най-бедни българи получават 42 пъти по малко от 10-те процента най-богати, предимно софиянци, а в Европа този коефициент е под 10); \r\n14.) Нетърсенето на отговорност от престъпниците, забогатели неимоверно чрез кражби и измами на народно имущество; \r\n15.) Регионализмът - несправедливото облагодетелстване на едни райони (София, Бургас, Правец) за сметка на други (Северозападна България, Странджа); \r\n16.) Липсата на добра ориентация и полезни практики на властта и политиците в международен план, заемане винаги на губещи в крайна сметка позиции в международните отношения; \r\n17.) Фактори извън контрола на обществото - международна конюнктура, бедствия, природни обстоятелства, лоши тенденции.\" \r\n ", "date": "2018.03.12", "title": "Акад. Петър Иванов: Защо сме НАЙ-НЕЩАСТНАТА И УМИРАЩА нация?"}
{"url": "http://www.bnews.bg/article/238364-vremeto_se_usmihna_no_sled_obyad_shte", "text": "Атмосферното налягане е по-ниско от средното за март и през деня ще се понижава. Днес от запад облачността ще се увеличава и вплътнява, а от северозапад ще започнат и валежи, които до края на деня ще обхванат западната половина от страната, а през нощта и останалите райони, съобщиха от НИМХ към БАН. Ще духа слаб, в Източна България до умерен вятър от юг-югозапад. Максималните температури ще са между 19° и 24°, в София - около 20°. В планините облачността ще е значителна. По-късно през деня ще има превалявания от дъжд, над 2300 метра от слаб сняг. Ще духа умерен, по билата временно до силен югозападен вятър. Максималната температура на височина 1200 метра ще бъде 14°, на 2000 метра – около 6°. По Черноморието ще преобладава слънчево време, но след обяд ще започне да се увеличва. Привечер на отделни места ще превали дъжд. Ще духа слаб до умерен вятър от юг-югозапад, който след обяд ще се ориентира от югоизток. Максимални температури между 19° и 22°. Температурата на морската вода е 6-7°. Вълнението на морето ще бъде 1-2 бала. \r\n ", "date": "2018.03.12", "title": "Времето се усмихна, но след обяд ще..."}
{"url": "http://www.bnews.bg/article/238378-mislete_mu_shofyori_valentin_radev_vrashta_kamerite_na_patya", "text": "Камерите за контрол, поставени в движещи се автомобили, могат да бъдат върнати скоро. Това обяви министърът на вътрешните работи Валентин Радев. Той уточни, че това са бъдещи мерки, които ще бъдат прилагани, но не уточни от кога. Идеята за подобни камери не е нова. Първоначално страната купи такива устройства и започна да ги използва, след което обаче Законът за движение по пътищата беше променен и беше въведен текст, който задължава да има предупредителен знак при засичане на скоростта, което наложи демонтирането им. Голяма част от старите патрулни коли \"Опел\" са с изчерпан ресурс и ще бъдат поетапно подменени. Той уточни, че не всички камери, които са поставени в тях, могат да бъдат инсталирани в новите полицейски коли \"Киа\". Те най-вероятно ще бъдат стационарни, като ще бъдат поставени извън автомобилите, затова и от декември м.г. тече процедура за купуване на такива камери. Снимането от цивилни коли става възможно, след като управляващите промениха Закона за движение по пътищата, и вече не се изисква участъците, в които се снима, да бъдат обозначени със специален знак. Такъв знак беше въведен преди време след тълкувателно решение на Върховния административен съд, което извади от строя за дълго камерите на КАТ. След това обаче парламентът отново промени закона. Сега в наредбата на МВР, с която се определя как се извършва пътният контрол, няма изискване колата, от която се снима, да е обозначена. Там е записано само, че камерите се монтират в служебни коли и мотоциклети. Освен това се дава възможност да се снима и от движеща се кола или мотор. На практика това значи, че устройството може да бъде монтирано във всеки автомобил, който по документи се води на МВР, но иначе няма никакви отличителни белези, пише \"Сега\". И в момента пътната полиция снима и издава фишове, но резултатите не са особено обнадеждаващи. Нарушителите обикновено се измъкват от санкции, защото полицията има проблеми с обработката на фотоматериала, както и с връчването на фишовете за глобите. Дори когато бъдат връчени, голяма част от глобите не се плащат, защото куца процесът по събирането им. \r\n ", "date": "2018.03.12", "title": "Мислете му, шофьори! Валентин Радев връща камерите на пътя!"}
{"url": "http://www.bnews.bg/article/238372-gloriya_podludi_sotsialnata_mrezha_s_noshtniya_vlak_za_smolyan", "text": "\r\nФолк дивата Глория подлуди социалната мрежа с \"нощния влак за Смолян\"! \r\nИзцепката бе направена в шоуто на Слави, където Глория заявява следното:\"Вечерта трябваше да хванем нощния влак за Смолян. Слави: За Смолян? \r\nГлория: Да, за Смолян.\" Бдителни зрители уловиха тази реплика и веднага пуснаха в мрежата видеоклип, който предизвика истински фурор от стотици \r\nхиляди гледания. Журналистът Димитър Байрактаров се пошегува, че вече той ще плаща билетите на пътуващите с влака до Смолян, а евродепутатът Николай \r\nБареков направо предложи \"Глория да напише програмата на Слави за управление в часта \"Транспорт, Иновации, Електронно управление\", докато пътува в нощния влак за Смолян. После я номинирам за шеф на БДЖ-то.\" Бъзиците към фолк дивата се сипят в социалната мрежа отвсякъде поради простата причина, че за Смолян никога не е построявана ЖП линия, камо ли пък да има нощен влак! Вероятно Глория се е объркала или творческата ѝ измислица е целяла този резултат в мрежата.   \r\n ", "date": "2018.03.12", "title": "Глория подлуди социалната мрежа с \"нощния влак за Смолян\"!"}
{"url": "http://www.bnews.bg/article/238387-uzhas_v_katmandu_razbi_se_patnicheski_samolet", "text": "Пътнически самолет се разби при кацане на международното летище на непалската столица Катманду \"Трибхуван\". За момента не е ясно дали има жертви, предадоха Асошиейтед прес и ТАСС. Самолетът, който е паднал на поле край летището, се е запалил и от него излиза гъст дим, каза представител на летищната управа, цитиран от АП. Летателният апарат е собственост на частната бангладешка авиокомпания \"Ю Ес Бангла еърлайнс\". Той е пристигал от Дака, столицата на Бангладеш. Уточнява се, че на борда е имало 78 пътници, като пожарникари се борят с огъня, обхванал самолета. За сега са спасени 17 души, съобщава се за ранени.", "date": "2018.03.12", "title": "Ужас в Катманду! Разби се пътнически самолет!"}
{"url": "http://www.bnews.bg/article/238363-barekov_patriotite_i_tehnite_izmami_300_500_leva_minimalna_pensiya_hilyada_leva_minimalna_zaplata_kazarma", "text": "Помните ли предизборните обещания на пишман патреотите и кое от тях се случи? Влизането вав властта е голям залог и те не се посвениха да се заиграят с най-тревожните проблеми на българите, само и само да се докопат до управлението на дръжавата. Публикуваме изключително точния коментар на евродепутата Николай Бареков за популистките изказвания на пишман воеводите: \"Чета и не вярвам на очите си! Господин Джамбазки нахулил яко руския патриарх и обещал по един пищов на всеки да се пази от бандитите. А миналата година по това време ВМРО предизборно обещаваха полиция да ни пази във всяко населено място и обещаваха Ренесанс на отношенията ни с Русия. Обещаното не е като даденото, казва шефът му Каракачанов. Властта е болестно състояние за низшите духом, така мисля аз. И се сетих за другите им измами: 300-500 лева минимална пенсия, хиляда лева минимална заплата, казарма,...горките им гласоподаватели.\"", "date": "2018.03.12", "title": "Бареков: Патриотите и техните измами: 300-500 лева минимална пенсия, хиляда лева минимална заплата, казарма..."}
{"url": "http://www.bnews.bg/article/238361-chast_2_izvini_se_be_napravihme_te_politik", "text": "Интервю на Волен Сидеров пред Дарик радио стана за пореден път доказа, че Обединените патриоти са в пълен разпад и по-точно отношенията между лидера на Атака и вицепремиера Валери Симеонов. Капката, която преля чашата в тази връзка, стана   Миналата седмица Сидеров каза така:  \"Да обидиш главата на църквата, значи да обидиш Бог. Преглъщал съм много обиди по мой адрес, махал съм с ръка в името на някакъв път и отборна игра. Това обаче е недопустимо, Симеонов трябва да се извини\", добави в ефира на БНТ лидерът на \"Атака\". Разговорът в Дарик стана поредна подобна сцена, след като на пръв поглед нормално интервю стана епизод пореден от поредицата на Сидеров \"Извини се, бе!\". Ето какво каза този път лидерът на \"Атака\" за Симеонов: \"От няколко месеца насам му обяснявам и му казвам: каза Сидеров. Попитан какво има предвид с \"направихме те вицепремиер\", Сидеров отговори, че избирателите на Обединени патриоти са го направили, както и тези на Атака. \"Тези, които Симеонов нарече лумпени\". Става въпрос за изказване на Симеонов след изборите през 2013-та, когато лидерът на НФСБ каза за избирателите на Атака, че са \"„лумпени, прости и тъпи хора, малоумници\".", "date": "2018.03.12", "title": "ЧАСТ 2: Извини се, бе! Направихме те политик!"}
{"url": "http://www.bnews.bg/article/238381-tsatsarov_atakuva_pred_ks_zakona_s_koyto_chastnite_ohraniteli_poluchat_prava_politsai", "text": "Днес, 12.03.2018 г., главният прокурор Сотир Цацаров отправи искане до Конституционния съд за обявяване за противоконституционни на разпоредбите на чл. 5 ал. 1 т. 6, чл. 27, чл. 28 и чл. 29 от Закона за частната охранителна дейност /обн., ДВ, бр.10 от 30.01.2018 г./ поради  противоречието им  с  принципите на правовата  държава /Преамбюл,  чл. 4 ал. 1/ и с чл. 105 ал. 2 от Конституцията на Република България, съобщиха от държавното обвинение. С този закон за пръв път в чл. 5 ал. 1 т. 6, като нов вид охранителна дейност е предвидена охраната на урбанизирана територия. Съгласно § 1 т. 5 от Допълнителната разпоредба на ЗЧОД, тя представлява селищната територия, обхваната от границите на населеното място или селищното образувание /строителните му граници/, определени с устройствен план, без да се включва землището. Уредбата, свързана с охраната на урбанизирани територии, се съдържа в раздел VI от ЗЧОД - чл. 27, чл. 28 и чл. 29 и регламентира същността и начина на осъществяване, сключването на договори за охрана и обособяване на екипи за реализирането на тази охрана. Главният прокурор счита,  Наред с това недопустимо се засягат /прехвърлят се/ правомощия на държавата, реализирани от МС и конкретно от Министерството на вътрешните работи по опазване на обществения ред и националната сигурност, като тези правомощия се възлагат на търговци. Предвидената в чл. 28 ЗЧОД възможност за сключване на договор за охрана на урбанизирана територия от страна на кмета на общината ще постави гражданите в положение на зависимост от неговата воля дали, доколко и чрез кого да се осъществява частна охранителна дейност в съответното населено място. Това на практика обективно ограничава възможността на държавните органи по Конституция, съобразно техните законови задължения, да гарантират обществения ред. Допълнителни усложнения биха могли да се очакват, ако гражданите реализират правото си сами да договарят извършването на различни видове частна охранителна дейност, свързани с личната им неприкосновеност и неприкосновеността на тяхното имущество, намиращи се в обхвата на същата урбанизирана територия. Още повече и сега съществува възможност по ЗМВР да се изграждат звена „Общинска полиция“ за  опазване на обществения ред, охраната на обекти и т.н. /чл. 94 ЗМВР/, които функционират при ясна законова уредба. В искането се сочи още, че с атакуваните разпоредби на законово ниво се позволява неограничено въздействие от страна на частни охранители върху живота в населените места, независимо дали се касае за извършване на действия, засягащи личния живот и имущество, упражняването на политически права, икономически дейности или други. Създава се непропорционална /и затова недопустима/ зависимост на поддържането на обществения ред в населените места от преценката и активността на частно правни субекти, а не от предвидените по Конституция и съответните закони държавни органи.", "date": "2018.03.12", "title": "Цацаров атакува пред КС закона, с който частните охранители получат права полицаи "}
{"url": "http://www.bnews.bg/article/238383-sadyat_daniel_mitov_i_zamestnikat_mu_angelichin_za_bezstopanstvenost_te_otkazvat_da_davat_obyasneniya", "text": "\r\nСъдия Пламен Панайотов от Специализирания наказателен съд отказа искането на защитата на бившия външен министър Даниел Митов и заместника му Христо Ангеличин за отвод на един от прокурорите по делото срещу тях. \r\n  \r\nПрокурор Боряна Бецова е била командирована за днешното съдебно заседание със заповед на главния прокурор, пише \"Труд\". Защитата на бившия министър обаче твърди, че в заповедта за командироване не е посочена необходимост за това, каквото е изискването на закона за съдебната власт. Освен това според адвокатките Ина Лулчева и Христо Ботев Бецова е предубедена и заинтересована от изхода на делото. \r\n  \r\nСъдия Панайотов се аргументира с факта, че прокуратурата е единна и централизирана и главният прокурор има правото да организира и контролира работата на всеки един прокурор, включително и да ги командирова за едно или повече съдебни заседания. \r\n  \r\nПо думите на съдията Бецова е внесла обвинителния акт в наказателния съд и е наблюдавала досъдебното производство, както и водила разпитите на свидетелите. Това обаче не означава, че тя е заинтересована от изхода му. \r\n  \r\nАдвокатите атакуваха и изнесени факти от прокурор Бецова, преди делото да влезе в съдебна фаза, които уронвали престижа на подсъдимите. Съдия Панайотов подчерта, че изнесените факти така или иначе се съдържат в кориците на делото и тепърва ще бъдат доказвани. Освен това изнесената информация била в отговор на обществения интерес по делото. Затова съдията отказа отвод. \r\n  \r\nЗаседанието днес продължи с прочитането на обвинителния акт. Митов е обвинен за престъпление по служба, а Ангеличин за безстопанственост заради това, че през 2016 г. без обявяване на обществена поръчка, Външно министерство е сключило споразумение с Министерството на земеделието и храните да бъдат преведени 494 458,03 лв. на туристическа агенция. \r\n  \r\nПарите са били предназначени за командировани в чужбина служители от МЗХ – самолетни билети, нощувки в хотели, медицински застраховки и др. Митов е обвинен, че е заобиколил законите и е искал да използва чуждия договор за своето ведомство, а Ангеличин, че не е упражнил контрол над дирекцията за материално осигуряване в МВнР, за която е отговарял. Митов и Ангеличин заявиха, че са запознати с обвиненията срещу тях, разбират ги, но няма да дават обяснения на този етап. Следващото съдебно заседание е на 21 март, когато ще бъдат разпитани 10 свидетели. \r\n ", "date": "2018.03.12", "title": "Съдят Даниел Митов и заместникът му Ангеличин за безстопанственост, те отказват да дават обяснения"}
{"url": "http://www.bnews.bg/article/238366-bregovo_vav_voden_kapan_bedstvenoto_polozhenie_ostava_do", "text": "\r\nОстава в сила бедственото положение в община Брегово заради пълноводната река Тимок. Големи количества вода прииждат от Сърбия и са на критичното ниво. \r\nИма опасност да прелеят дигите. Залети са хиляди декари земеделски земи и дворове на къщи. Наводнени са и помпени станции. Кметът на общината Милчо Лалов обмисля евакуация на хората от най-застрашените къщи, съобщи БНТ. \r\nПритесненията на местните жители са, че заради наводнението може питейната вода да бъде замърсена с тежки метали от затворена мина в съседна Сърбия. До момента проби не са вземани, каза Лалов. Но поясни, че има уверението на областния управител, че водата е чиста. Албена Георгиева потвърди пред БНР, че това е така.  И уточни, че представители на Районната здравна инспекция ще вземат проби от водата, за да ги изследват за наличие на тежки метали, от каквото се опасяват местните хора.  \r\nВ Брегово нивото на водата е с около 3-4 см по-ниско от вчерашното, допълни Георгиева и поясни, че там, където е необходимо, ще се отводнява. \r\nЗаради прекъсната дига по река Делейнска на километър от видинското село Иново ситуацията е бедствена, къщите обаче  не са засегнати. До мястото на пробойната не може да се стигне с тежка техника, за да бъде отстранена аварията. Проверява се какъв е рискът и ако се наложи ще бъде изградена временна дига. За тази цел е извършено геодезично заснемане на района, каза заместник-кметът на Видин Цветан Асенов.  \r\n\"До дигата в момента е невъзможно да се пристъпи под никаква форма, отникъде, с никаква техника, за да се предприемат спешни мерки, за да се възстанови дигата“, уточни той и подчерта, че ако се наложи, в Иново ще бъде направена временна дига, за да се предпазят къщите от наводнение.  \r\nПрез 2010 година Брегово отново бе във воден капан заради преливане на река Тимок.  \r\nБедственото положение ще е в сила до седмица.  \r\n ", "date": "2018.03.12", "title": "Брегово във воден капан, бедственото положение остава до..."}
{"url": "http://www.bnews.bg/article/238368-za_svedenie_na_patriotara_volen_lektsiya_po_velichie", "text": "Вероятно още кънтят в ушите ни словата на онзи \"патриот\" Волен за несъществуващия български народ? \r\nРедно е да изнесем кратка лекция по величие от един от най-изтъкнатите руски изследователи. Дмитрий Сергеевич Лихачов ( 1906- 1999) e  изследовател на средновековната руска литература, изобразително изкуство, история и фолклор. Обект на негови проучвания са и византийската и славянска литература и изкуство. Изследванията му засягат и старобългарската литература и изкуство, в частност делото на Кирил и Методий, Търновската книжовна школа и нейното влияние върху руската литература, което той определя като „Второ южнославянско влияние“. АКАДЕМИК  ДМИТРИЙ ЛИХАЧОВ  ЗА БЪЛГАРСКАТА АЗБУКА – КИРИЛИЦАТА, ЗА ПОКРЪСТВАНЕТО НА РУСИЯ И ЗА ПРИНОСА НА БЪЛГАРИЯ КЪМ РУСИЯ, ИЗТОЧНИТЕ СЛАВЯНИ И РУМЪНИЯ Руснаците и досега затаяват ролята и значението на българите в тяхното покръстване и създаване на литературата им, опитаха се да присвоят и Кирилицата като своя азбука. Да порусят и “княжната от Плиска”, внучката на нашия княз Борис Покръстителя и племенница на цар Симеон Елена (Олена, Олга), съпруга на варяжкия княз Игор, положил основите на Киевската Рус. След ранната му смърт “българинята” 40 години е управлявала младото княжество с желязна ръка, с камшик е вкарвала в реката мужиците, за да бъдат покръстени. (Французите са я наричали ”Regia Rigorum – кралица на Русия). Олга е имала големи заслуги в началното покръстване на русите, заради което е канонизирана за първа тяхна светица. В студения север тя е основала градовете - крепости на православието Псков (Плисков), Переяславл (Преслав) и Рилск, на името на нашия светец и всенароден покровител Йоан Рилски. Руският академик Дмитрий Лихачов обаче е знаел как точно стоят нещата и пише: И още от него:", "date": "2018.03.12", "title": "За сведение на патриотара Волен - лекция по величие!\r\n"}
{"url": "http://www.bnews.bg/article/238365-dupnitsa_osamna_v_krav_otkriha_mazh_pred_igralna_zala_tseliyat", "text": "Мъж е намерен окървавен в близост до игрална зала в Дупница. 40-г. Камен Иванов е открит от случаен минувач да лежи окървавен до игрална зала в близост до градинката „Левски” в града, пише Struma.bg. След подаден сигнал на тел. 112 на мястото са пристигнали екипи на Спешен център – Дупница и група криминалисти. При огледа е установено, че К. Иванов е с рана на главата, от която шурти кръв. Транспортиран е в Спешен център, където хирургът д-р Йордан Никулчин с няколко шева зашил раната на главата на пострадалия. Преглед на скенер установил, че К. Иванов има увреждане на главата, хоспитализиран е в неврологично отделение на общинската болница в Дупница. Криминалистите ще установяват дали К. Иванов е бил нападнат и пребит, или е паднал и е получил тежкото нараняване на главата. \r\n ", "date": "2018.03.12", "title": "Дупница осъмна в кръв: Откриха мъж пред игрална зала, целият..."}
{"url": "http://www.bnews.bg/article/238369-pozhar_podpali_proizvodstven_tseh_v_sofiya", "text": "Пожар е избухнал в цех за производство на пластмасови тръби в София. Предприятието се намира на „Цариградско шосе“, а сигналът е постъпил в полицията в 8:30 ч. тази сутрин. Четири пожарни коли са на място на инцидента. Няма пострадали хора, съобщяват от пресцентъра на МВР. По първоначални данни огънят е тръгнал от машина, предаде БТВ.", "date": "2018.03.12", "title": "Пожар подпали производствен цех в София"}
{"url": "http://www.bnews.bg/article/238382-gratskoto_futbolno_parvenstvo_zaplahi_za_smart_i_pistolet_na_terena", "text": "Заплахи за смърт, собственик на футболен клуб с пистолет на терена и истинска суматоха около отменен гол - така изглеждаше дербито между борещите се за титлата в гръцкото първенство АЕК и ПАОК. В самия края на срещата, която вървеше към нулево равенство, шефът на бившия клуб на Димитър Бербатов - Иван Савидис, нахлу на терена, за да поиска обяснение от съдията заради отменен гол. Секунди преди това реферът Йоргос Коминис на пръв поглед реши да не зачете гол на Варела, а при повторенията се видя, че той е редовен. Севидис, чието състояние се оценява на близо 530 млн. долара, бе придружен от охраната си и първо разпореди на футболистите си да се приберат в съблекалнята. Това обаче не сложи край на скандала! Собственикът на ПАОК се върна, този път без връхната си дреха, а на кръста си носеше личен пистолет. Бизнесменът се насочи към рефера, който след това разкри, че е получил заплахи за живота си. Гръцките медии твърдят, че точните думи на Севидис са били: \"Мъртъв си!\". Според доклада на рефера, въоръженият собственик е отправил заплахи и към членове на щаба на АЕК. Футболистите на съперника на ПАОК също са се прибрали в съблекалнята, а при разговор със съдиите са заявили категорично, че не искат да доиграят срещата. След заплахите съдиите останали на стадион \"Тумба\" до 2:20 ч. през нощта. Според медиите в южната ни съседка Коминис е признал попадението на ПАОК, въпреки че страничният рефер е отсъдил засада. Преди да обяви решението си обаче, Севидис е нахлул на терена. Наскоро ПАОК беше замесен в скандали и покрай мача си с \"Олимпиакос\". Тогава треньорът на противниците на ПАОК бе ударен с ролка от касов апарат преди началото на мача, съобщи БТВ. Полицията в Гърция е издала заповед за ареста на собственика на футболния ПАОК - Иван Севидис. ", "date": "2018.03.12", "title": "Гръцкото футболно първенство: Заплахи за смърт и пистолет на терена!"}
{"url": "http://www.bnews.bg/article/238391-ginka_mozhe_da_ne_dava_chez_na_darzhavata_no_temenuzhka_natiska_za_obratnoto", "text": "„Инерком“ изрази съгласие държавата да участва по сделката с ЧЕЗ - оттук нататък продавачът е този, който трябва да каже своята дума. Това каза пред журналисти министърът на енергетиката Теменужка Петкова във връзка със сделката между „ЧЕЗ Груп“ и „Инерком“, предаде репортер на Агенция „Фокус“. На въпрос дали може да бъде прехвърлен дял на страната ни, Петкова коментира, че българското дружество е изразило съгласие държавата да влезе в сделката. „Българската компания даде своето съгласие. Оттук нататък продавачът е този, който трябва да каже своята дума. Чакаме анализите на чешката страна. Междувременно ние също правим такива анализи“, коментира министърът. По думите ѝ трябва да се направи много обстоен правен анализ, за да може да се защитят в максимална степен интересите на българската държава. Явно министърката е изтървала последните новини или пък не й се харесват, но припомняме, че часове по-рано станя ясно, че  и доставките на електричество за българските потребители. Това се казва в интервю за Ройтерс на Милена Стоева, председател на борда на директорите на компанията, съобщава \"Дарик\".   Българският финансов министър Владислав Горанов заяви по-рано, че българската държава има достатъчно инструменти да регулира доставката на електричество до потребителите, поради което държавното участие в сделката не е необходимо. Редица експерти и анализатори в България са съгласни с това    , казва Стоева пред Ройтерс.   Видно е, че и министрите в кабинета Борисов 3 нито се чуват какво говорят, нито стиковат изказванията си. ", "date": "2018.03.12", "title": "Гинка може да не дава ЧЕЗ на държавата, но Теменужка натиска за обратното"}
{"url": "http://www.bnews.bg/article/238362-patreotite_kato_reformatorite_valeri_smenya_kuneva_i_vsichki_druzhno_se_razpadat", "text": "Поредният чутовен сканадал, на чието дъно стои отново WC  министърът Валери Сиемонов, който се опитва с тънки машинации да спаси себе си от разпада на патреотите и да не пусне кокала на властта. На нарочна среща в Хисаря стана ясно, че   съобщиха от партията. Решението е взето от Националния съвет на партията, като поводът е липсата на опозиционност в политиките на Блока. ДБГ поставя няколко условия, които, ако не бъдат изпълнени в рамките на един месец, ще са причина за напускане на коалицията. Припомняме, че партията е създадена от Меглена Кунева и от няколко месеца се оглавява от бившия й заместник Димитър Делчев. Като мотиви за решението си от ДБГ посочват, че в България има необходимост от силна демократична общност, \"готова да се противопостави на пълзящата диктатура на ГЕРБ, пренесена в общините през феодалния модел на управление\". Тук ДБГ директно посочват за срещата на тоалетния министър  с представители на Реформаторския блок (РБ), зад паравана на промени в Закона за енергетиката заради скандала около ЧЕЗ.  Идеята на рефотматорите била да се разширят правомощията на ДАНС, за да може агенцията да контролира продажбата на дялове в ключови за българската енергетика предприятия. Симеонов е обсъдил с председателя на СДС Божидар Лукарски, Петър Москов и Димитър Бъчваров от Националния съвет на РБ предложенията им за промени в закона.  Тогава вицепремиерът се ангажира да обсъди законопроекта с колегите си от \"Обединени патриоти\" и ако бъде постигнат консенсус, той ще го предостави на коалиционния съвет на управляващата коалиция, с . Очевадният разпад на Обединените спеши вицето да търси моментално решение как да спаси политическата си кожа и да остане във властта, но нечистите му намерения веданга са надушени. От партията искат предсрочни избори и създаване на антиГЕРБ коалиция и на \"антиГЕРБ общности по места, които да са в основата на алтернатива на наложеното от ГЕРБ задкулисно управление\".  Настоява се и за изготвяне на реформаторска платформа с акцент върху смели действия в сектор сигурност, за повишаване на доходите, подобряване образованието и ефективна борба с корупцията. Крехката и скандална коалиция на Борисов и патриотите вече изпадна в тотален крах, всичките им машинации и издънки са видими с просто око и вече никой не им прощава серията глупости, които творят ден след ден. Престрелките между Симеонов и Сидеров са вече толкова ожесточени, че нищо не може да ги помири, колкото и Борисов да се опитва да замаже стабилността на коалицията с извънредни срещи по заповед под патронажа на Цветанов, който да им дърпа ушите и да ги събира за пред хората. ", "date": "2018.03.12", "title": "ПатрЕотите като реформаторите: Валери сменя Кунева и всички дружно се разпадат!"}
{"url": "http://www.bnews.bg/article/238367-ognena_stihiya_otne_zhivota_na_starets_v_haskovo", "text": "\r\nВъзрастен мъж загина при пожар в къщата си в Хасково вчера вечерта. \r\nОгънят лумнал около 20 часа в дома му на ул.\"Цар Симеон\", зад монумента на \"Света Богородица\". Огнеборците, които били извикани, влезли в пламъците, но старецът, чиято възраст се уточнява, вече е бил мъртъв. Съседните къщи са предпазени от огнената стихия, предаде БНТ.  \r\nКомшии чули силен шум преди пламъците да обхванат къщата. Възрастният мъж живеел сам, след като преди време съпругата му починала. Освен къщата е изгоряла и стопанска пристройка към нея, която била пълна с дърва и въглища. Това е затруднило гасенето. Пожарникарите са се борили часове с огъня, докато заревото се виждало от почти целия град, съобщи Haskovo.info.  \r\nПричините за пожара тепърва ще се изясняват.  \r\n ", "date": "2018.03.12", "title": "Огнена стихия отне живота на старец в Хасково"}
