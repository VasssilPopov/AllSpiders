{"url": "http://www.bnews.bg/article/262694-imame_nay_niskite_sredni_zaplati_na_balkanite_balgariya_na_treto_myasto", "text": "\n Най-високата средна месечна заплата в Западните Балкани през тази година е в Словения. Там получават 1113 евро, докато най-ниската е в Северна Македония, където средното месечно възнаграждение възлиза на 413 евро, пише вестник \"Нова Македония“, цитиран от агенция \"Фокус\". \r\n\r\n За сравнение, според данните на НСИ, средното месечно възнаграждение в България за първото тримесечие на 2019 година възлиза на около 610 евро. Това прави точно 1209 лева. Според националната статистическа служба на Румъния към 11 февруари, средната заплата в станата е 570 евро. \r\n\r\n Според статистическите данни на изданието, средната заплата в Хърватия е 886 евро, в Черна гора – 516 евро, Босна и Херцеговина – 472 евро и Сърбия – 470 евро. Преди Македония е и Косово, където средното месечно възнаграждение е достигнало 422 евро. \r\n\r\n Ежедневникът отбелязва, че властите в Македония редовно подчертават непрекъснатото увеличение на средната месечна заплата. Правителството многократно е заявявало, че планира в рамките на мандата си да вдигне този показател до 500 евро. \r\n\r\n При средна заплата от 413 евро доходите на македонците са много под месечните разходи за основни нужди. В синдикалната кошница на Федерацията на синдикатите на Македония се казва, че на четиричленно семейство са нужни 531 евро за покриване на основните разходи. \r\n \n\t\t\t\t\t\t", "date": "2019.08.07", "title": "Имаме най-ниските средни заплати на Балканите, България - на трето място"}
{"url": "http://www.bnews.bg/article/262693-sotsialni_pomoshti_samo_ako_detsata_hodyat_na_gradina_ili_uchilishte", "text": "\n Социални помощи ще получават само семействата, чиито деца ходят на детска градина или на училище. Това реши правителството с промени в законов правилник.  \r\n\r\n Една година без подпомагане ще е санкцията, ако дете от предучилищна група отстъства повече от три дни, а ученик - повече от пет часа в годината. Досега помощите се отнемаха за месец отсъствие. \r\n\r\n Миналата година са спрени парите за около 39 000 семейства. \r\n\r\n Във връзка с преустановяването на дейността на Министерството на здравеопазването по издаването на разрешения за лечение в чужбина, закриването на „Фонд за лечение на деца“ и преминаването на съответните дейности към Националната здравноосигурителна каса (НЗОК), считано от 1 април 2019 г. се актуализира механизмът за подпомагане на правоимащите лица за покриване на съответните дневни и квартирни разходи. С промяната се продължава практиката тези хора да получават съответната финансова помощ от държавата, свързана с разрешаването на здравословен проблем - в случая вече от НЗОК и от Министерството на труда и социалната политика. \r\n \n\t\t\t\t\t\t", "date": "2019.08.07", "title": "Социални помощи - само ако децата ходят на градина или училище"}
{"url": "http://www.bnews.bg/article/262691-petrolnata_asotsiatsiya_alarmira_evrokomisarya_za_konkurentsiyata_za_razbivkite_na_kasovite_belezhki", "text": "\n Българската петролна и газова асоциация алармира с писмо европейския комисар за конкуренцията Маргрете Вестагер за притесненията си относно текстове от наредба Н-18 на министъра на финансите. Според промените в наредбата от 1 октомври тази година на касовите бележки, издавани от бензиностанциите в страната, трябва да се появи нов реквизит: „покупна стойност”. \r\n\r\n БПГА се обърна към комисар Вестагер, тъй като според Асоциацията подобна информация представлява търговска тайна, която е защитена от европейското законодателство. Членовете на БПГА се опасяват, че изискванията на наредбата биха нарушили член 101 от Договора за функциониране на Европейския съюз (ДФЕС), както и влизат в противоречие със защитата на търговската информация. \r\n\r\n Според БПГА новите текстове в подзаконовия нормативен акт на министъра на финансите създават условия за нарушаване на конкуренцията и са заплаха за европейския общностен пазар. \r\n\r\n От друга страна, неспазването на изискванията, предвидени в наредбата, ще предизвика налагането на санкции – запечатване на бензиностанции за срок от 30 дни и налагане на имуществени санкции. В този смисъл пред икономическите оператори стои невъзможният избор да нарушат разпоредбите или на националното, или на европейското законодателство. \r\n\r\n „БПГА очаква да вземете всички предвидени в правомощията Ви мерки по описания случай”, се казва в писмото до комисар Вестагер. \r\n\r\n Българската петролна и газова асоциация е сезирала многократно Европейската комисия за проблемите на пазара на горива в България. Една от темите, с които Асоциацията детайлно запозна Комисията, е големият размер на сивия сектор в бранша и избягването на данъчно облагане. Това е и една от причините в ежегодните препоръки за подобряване на икономическото управление на страните-членки, ЕК да отбележи като проблемна събираемостта на данъци в сектора на търговията с горива и да акцентира върху предприемането на целенасочени мерки в тази посока. \r\n \n\t\t\t\t\t\t", "date": "2019.08.07", "title": "Петролната асоциация алармира еврокомисаря за конкуренцията за разбивките на касовите бележки"}
{"url": "http://www.bnews.bg/article/262696-kristina_dimitrova_paluva_v_lisabon_s_mlad_lyubovnik", "text": "\n Естрадната лъвица Кристина Димитрова празнува 59-ия си рожден ден в компанията на по-младия с 12 години възлюбен Васил Чипев. \r\n\r\n Двамата избраха да се почерпят в Португалия, далеч от хорските очи и да съчетаят празника на Криси с разходка из най-интересните места в Лисабон. \r\n \r\n  \r\n \n\t\t\t\t\t\t", "date": "2019.08.07", "title": "Кристина Димитрова палува в Лисабон с млад любовник"}
{"url": "http://www.bnews.bg/article/262688-v_sofiya_shte_ima_parkingi_za_velosipedi_i_trotinetki", "text": "\n Столична община ще изгради поетапно 158 места за паркиране на двуколесни превозни средства като велосипеди и тротинетки. Общинският съветник и заместник-председател на транспортната комисия на Столичния общински съвет Зафир Зарков (ГЕРБ), съобщи, че на етапи да бъдат изградени 42 места в синя зона и още 112 в голямата зелена зона. \r\n\r\n Новите паркоместа в широкия център ще могат да се наемат срещу заплащане от компаниите, които предлагат споделено пътуване и ще бъдат безплатни за всички останали. \r\n\r\n Зарков посочи, че в Столичната община вече се води дебат за транспорта чрез електрически тротинетки, а Държавната агенция за безопасност на движението в съвсем кратки срокове подготвя проект на наредба, която ясно да регламентира как и къде ще се движат тези превозни средства.  \r\n\r\n Елица Панайотова от \"Зелена София\" посочи, че предстои изграждане на нова велоалея по бул. \"А. С. Пушкин\". Тя трябва да е готова до края на месеца и ще направи връзката с велоалеята по бул \"Цар Борис Трети\" и с тази към Витоша. \r\n\r\n Обсъжда се в широкия градски център да се дефинира зона за споделено придвижване и на малките квартални улици колите и велосипедите да се предвижват равностойно, поясни Панайотова, цитирана от БТА.  \r\n\r\n Тя отбеляза, че вече има заявен интерес от три компании, които предлагат услугата споделено ползване на електрически тротинетки - две чужди и една българска. От Столична община очакват след като вече услугата я има, на пазара да навлязат и компании за споделено пътуване с велосипеди. \r\n \n\t\t\t\t\t\t", "date": "2019.08.07", "title": "В София ще има паркинги за велосипеди и тротинетки"}
{"url": "http://www.bnews.bg/article/262685-nay_malko_95_dushi_byaha_raneni_pri_bomben_atentat_v_kabul", "text": "\n Кола бомба избухна пред полицейско управление в афганистанската столица Кабул. Най-малко 95 души са ранени и са откарани в болница. \r\n\r\n Нападението беше извършено в сутрешния час пик в западната част на града. Повечето от пострадалите са цивилни, включително жени и деца. \r\n\r\n Бомбата е била задействана от атентатор-самоубиец. Отговорност за атаката поеха талибаните. Това стана в момент, когато групировката води преговори със САЩ за изтеглянето на американския контингент от Афганистан. \r\n\r\n От министерството на отбраната заявиха за bTV, че до момента няма данни за пострадали български военнослужещи при нападението. \r\n \n\t\t\t\t\t\t", "date": "2019.08.07", "title": "Най-малко 95 души бяха ранени при бомбен атентат в Кабул"}
{"url": "http://www.bnews.bg/article/262679-kabinetat_otpusna_100_hil_lv_za_drevnite_makedoni_v_rupite", "text": "\n Правителството отпуска допълнителни 100 хил. лв. за археологическите разкопки в местността Рупите - древния град Хераклея Синтика. Заради липса на средства теренните проучвания са били преустановени през последните три дни. Това стана ясно в началото на заседанието на Министерския съвет. \r\n\r\n Това е и единственият град на древните македони, проучващ се на територията на България, с изключителни от научна гледна точка епиграфски паметници, обясни пред премиера и колегите си министърът на културата Боил Банов. Докато той докладваше, премиерът Бойко Борисов остана впечатлен чий град се проучва.  \r\n\r\n \"На древните кои е това?\", попита невярващо Борисов. След като Банов повтори, че става въпрос за македоните, премиерът се пошегува: \"Да не започнете и вие да претендирате....?\". Банов обаче го успокои: \"Не, ние за нищо не претендираме\". \r\n\r\n Как вървят разкопките докладва ръководителят на екипа, доц.д-р Людмил Вагалински, директор на Националния археологически музей. \"Ще дойдем да ги видим. Вие нали работите на макс? Утре започвайте\", поръча премиерът.  \r\n \n\t\t\t\t\t\t", "date": "2019.08.07", "title": "Кабинетът отпусна 100 хил. лв. за древните македони в Рупите"}
{"url": "http://www.bnews.bg/article/262697-boricov_i_tsvetanov_v_pryak_sblasak_za_ruse", "text": "\n Бившaтa дяcнa ръкa нa Бoйкo Бoриcoв Цвeтaн Цвeтaнoв нaй-вeрoятнo cтoи зaд бунтa нa мecтнaтa oргaнизaция нa ГEРБ в Руce, твърди \"Гaлeрия\".  \r\n \r\nМинaлaтa ceдмицa 20 души oт oбщинcкoтo ръкoвoдcтвo излязoхa c дeклaрaция cрeщу рeшeниeтo нa Изпълнитeлнaтa кoмиcия дa cвaли oт лидeрcкoтo мяcтo кмeтa нa грaдa Плaмeн Cтoилoв. Нa нeгoвo мяcтo бe пocтaвeн бизнecмeнът Рoceн Дacкaлoв, дoбил извecтнocт в публичнoтo прocтрaнcтвo кaтo \"бългaрcкия Илoн Мъcк\". \r\n \r\nПлaмeн Cтoилoв oтдaвнa e извecтeн кaтo eдин oт нaй-дoвeрeнитe хoрa нa Цвeтaнoв, кoйтo oбaчe изгуби влияниeтo cи в пaртиятa cлeд избухвaнeтo нa \"Aпaртaмeнтгeйт\". Вeднaгa cлeд eврoпeйcкитe избoри Бoриcoв ce зaкaни, чe щe \"чиcти\" cтруктуритe нa пaртиятa, кoитo нe ce прeдcтaвят дoбрe, и Руce e eднa oт тях. \r\n \r\nCрeщу Плaмeн Cтoилoв имa ceриoзнo брoжeниe в oбщинaтa, кaктo и пoдaдeн cигнaл в прoкурaтурaтa и ДAНC зa кoнфликт нa интeрecи. Рoceн Дacкaлoв, кoйтo бe пocoчeн oт цeнтрaлaтa в Coфия зa лидeр нa руceнcкaтa cтруктурa, e инжeнeр, дизaйнeр, coбcтвeник нa eдинcтвeнaтa бългaрcкa кoмпaния зa cпoртни aвтoмoбили. \r\n \r\nCпoрeд бунтaритe oбaчe тoй нямaл никaкъв oпит в упрaвлeниeтo нa пaртийни и oбщинcки cтруктури и никaкъв принoc към oргaнизaциoнния живoт нa пaртиятa. \r\n \r\n\"Нaпълнo e нeпoзнaт кaтo aктивинcт нa ГEРБ\", пишaт нeдoвoлнитe в дeклaрaциятa дo Бoйкo Бoриcoв. \r\n \r\nМecтнитe oбвинявaт Изпълнитeлнaтa кoмиcия, чe кaндидaтурaтa нa Дacкaлoв нe e билa oбcъждaнa и глacувaнa, oщe пoвeчe чe cтaвa въпрoc зa чoвeк, кoйтo нe ce пoлзвa c дoвeриeтo нa грaждaнитe нa Руce. \r\n \r\nCпoрeд зaпoзнaти oщe в cрeдaтa нa юли Бoйкo Бoриcoв ce e cрeщнaл c нacтoящия кмeт Плaмeн Cтoилoв и eдин oт нeгoвитe зaмecтници. Нa тaзи cрeщa Бoриcoв e oбявил, чe Cтoилoв нямa дa бъдe кaндидaтурaтa нa ГEРБ зa мecтнитe избoри. \r\n \r\nКaтo причини тoй e пocoчил, чe кaдри нa пaртиятa извършвaт бeзрaзcъдни пocтъпки. Oчeвиднo e визирaл интимнaтa връзкa нa Cтoилoв c нeгoвaтa зaмecтничкa Дaниeлa Шилкoвa. \r\n \r\nПървoнaчaлнo ce oчaквaшe, чe кaндидaтът нa ГEРБ щe бъдe Димитър Нaкoв, кoйтo e зaм.-кмeт пo уcтрoйcтвo нa тeритoриятa. Впocлeдcтвиe oбaчe Бoриcoв e прeдпoчeл Рoceн Дacкaлoв, зaвършвa издaниeтo. \r\n \n\t\t\t\t\t\t", "date": "2019.08.07", "title": "Бoриcoв и Цвeтaнoв в пряк сблъсък за Русе"}
{"url": "http://www.bnews.bg/article/262698-vizhte_s_kolko_narastna_broyat_na_milionerite_u_nas_samo_za_polovin_godina", "text": "\n Милионерите в страната нарастват, показват данните на БНБ за месец юни. Последната статистика за полугодието на 2019 г. сочи, че у нас има общи 916 физически лица и нефинансови предприятия с над 1 млн. лева на депозит, което е с 90 повече от същия период на миналата година и с 8 по-малко от март. \r\n\r\n При банковите кредити над 1 млн. лева се отчита драстичен спад - 21,4% по-малко от месец март и цели 42,8% по-малко от полугодието на 2018 година. \r\n\r\n Нефинансовите предприятия са изтеглили с 1,4% повече кредити от март и 4,8% повече на годишна база. \r\n\r\n В края на юни 2019 г. броят на кредитите на сектор Домакинства се увеличава с 2% на годишна база, като достига 2.947 млн. при 11.8% годишно повишение в края на първото тримесечие на 2019 година. Размерът им нараства на годишна база с 8.1%, като достига 22.741 млрд. лева, при 11% годишно нарастване в края на предходното тримесечие. В края на юни 2019 г. в сравнение с края на март 2019 г. броят на тези кредити нараства с 0.2%, а размерът им – с 2.6%. \r\n \n\t\t\t\t\t\t", "date": "2019.08.07", "title": "Вижте с колко нарастна броят на милионерите у нас само за половин година!"}
{"url": "http://www.bnews.bg/article/262681-ot_feysbuk_iztriha_sabitieto_za_zona_51_bez_da_iskat", "text": "\n От технологичната компания “Фейсбук” изтриха изключително популярното събитие, което се организира в социалната мрежа “Да щурмуваме Зона 51”, пишат онлайн медии. Оказа се, че това се е случило по погрешка. \r\n\r\n Според създателя на събитието Мати Робъртс то изчезнало за кратко от социалната мрежа, защото “нарушавало правилата на мрежата”. \r\n\r\n Той коментира, че от социалната мрежа така и не са обяснили защо са свалили събитието. \r\n\r\n Първоначално “Да щурмуваме Зона 51” се появи онлайн като шега, но много бързо натрупа огромна популярност. Огромната бройка хора, които заявиха присъствие, принуди американската армия да пусне официално изявление, че ще брани американската база на всяка цена. \r\n \n\t\t\t\t\t\t", "date": "2019.08.07", "title": "От “Фейсбук” изтриха събитието за Зона 51 без да искат"}
{"url": "http://www.bnews.bg/article/262695-samoubietsat_pod_vlaka_v_dalgopol_stradal_ot_neizlechima_bolest", "text": "\n 37-годишен мъж от Дългопол е хвърлилият се под влака на гарата в градчето тази сутрин. За инцидента ПИК съобщи първи. Трагедията е станала около 8:15 часа, когато влакът от Варна за Бургас спира на гарата в Дългопол.  \r\n\r\n Машинистът на пътническия влак 30150 не е имал никакъв шанс да спре навреме и предотврати трагедията, коментират очевидци.  \r\n\r\n Според негови близки, той и друг път е правил опити да се хвърли под влака. Този път успял. Самоубиецът е бил болен от тежко, неизлечимо заболяване, което е най-вероятната причина да скочи пред трена. \r\n\r\n Информацията бе официално потвърдена и от ОДМВР във Варна. Оттам уточниха, че няма данни за криминално престъпление.  \r\n \n\t\t\t\t\t\t", "date": "2019.08.07", "title": "Самоубиецът под влака в Дългопол страдал от неизлечима болест"}
{"url": "http://www.bnews.bg/article/262682-ekspertiza_i_sledstven_eksperiment_shte_ustanovyavat_prichinite_i_vinata_za_pregazenoto_dete_v_s_rozovo", "text": "\n Тройна експертиза и следствен експеримент ще трябва да установят причините и чия е вината за трагичния инцидент в село Розово, при който 4 -годишно момиченце загина под гумите на джип, тръгнал на собствен ход. \r\n\r\n На този етап делото е срещу неизвестен извършител. Според свидетелските показания обаче, паркираната на празно място лека  кола е потеглила, когато в нея се е качило 6-годишно дете. \r\n\r\n Следствен експеримент със същия автомобил ще трябва да покаже дали колата може да потегли на собствен ход и при какви условия може да се случи това. \r\n\r\n Предстои и изготвянето на няколко експертизи, след които и такава за състоянието на автомобила. \r\n \n\t\t\t\t\t\t", "date": "2019.08.07", "title": "Експертиза и следствен експеримент ще установяват причините и вината за прегазеното дете в с. Розово"}
{"url": "http://www.bnews.bg/article/262686-garmi_skandal_lev_ins_alarmira_vestnik_kapital_ni_reketira", "text": "\n \r\nСедмичникът “Капитал” рекетирал застрахователна компания “Лев Инс” за 78 хил. лв. За това алармира Павел Димитров, изпълнителен директор на компанията. От издателството бълвали неверни и непроверени факти, с които опетнявали името на застрахователната компания, а след това им пишели имейли с предложения за реклама и пиар, който струвал 78 хил. лв., обясниха от ръководството на компанията, цитирани от \"Труд\". Според статия на “Капитал” отказът на застрахователя да плати щети по системата “Зелена карта” за катастрофи в чужбина от няколко години спирал присъединяването на страната ни към еврозоната. Според застрахователната компания обаче медийната групировка иска да прокара свои интереси и не приема мнение, различаващо се от това, което им харесва. “Защо “Капитал” натиска България да плати сметката за измамите в Западна Еропа”, попитаха от ръководството на “Лев Инс”, които заедно със свои служители протестираха преди дни пред редакцията на издателя “Икономедиа” по повод статиите, петнящи имиджа им. На специален брифинг за медиите от “Лев Инс” представи механизми за застрахователни измами в чужбина, които се прилагат предимно в Италия и Румъния. Близо 1000 недоказани претенции по щети в чужбина с български коли са открили по време на одит на българското бюро “Зелена карта”, обяви Димитров. По думите му докладът е излязъл и се очаква да бъде оповестен скоро от регулатора. “Ако ние позволим да има застрахователни измами, цената на задължителната застраховка “Гражданска отговорност” ще се увеличи”, коментира Павел Димитров. Според Людмила Бърнева, експерт “Зелена карта”, в измамите участвали адвокати, магистрати и лекари, които са арестувани в Италия. “Претенциите бяха принудително взети от компанията от предишното ръководство на бюро “Зелена карта” въпреки изричните ни писмени възражения, че щетите са недоказани и неоснователни”, допълни още експертът. Случаите на измами с български автомобили в чужбина започват от 2012 г. Механизмите са няколко – попълват се декларации с чужди документи на хора и на автомобили. Имало е и случаи на катастрофа с автомобил в Италия, като в същия ден и час колата е засечена в България. “Италианският съд изгуби и едно решение по щета, която според нас беше неоснователна. Случвало се, ни казаха”, допълни Бърнева. Компанията е сигнализирала институциите за проблема още през 2016 г., каза Теодор Петров – адвокат на “Лев Инс”. \r\n \r\nИзточник: Blitz.bg \r\n \n\t\t\t\t\t\t", "date": "2019.08.07", "title": "Гърми скандал! „Лев Инс” алармира: вестник „Капитал” ни рекетира !\r\n"}
{"url": "http://www.bnews.bg/article/262687-vzriviha_danachnoto_na_kopenhagen", "text": "\n Късно снощи е избухнал мощен взрив в сградата на данъчната служба на Копенхаген. За щастие при инцидента няма пострадали лица. На място е пристигнал министъра на данъчната политика Мортен Бьодсков, който определи случаят като много сериозен. По думите му няма съмнение, че \"някой стои зад експлозията\", което е напълно неприемливо действие, съобщава \"Блумбърг\". Полицията работи за изясняване на случая. \r\n \n\t\t\t\t\t\t", "date": "2019.08.07", "title": "Взривиха данъчното на Копенхаген!"}
{"url": "http://www.bnews.bg/article/262683-10_mlrd_tona_led_se_stopili_v_grenlandiya_samo_za_denonoshtie", "text": "\n Тревожна новина за ледените шапки на Земята. Само за едно денонощие над 10 млрд. тона лед са се стопили в Гренландия. Това твърдят учени от Датския метеорологичен институт. \r\n\r\n Заради рекордно високите температури през юли от над 20 градуса ледниците са загубили огромно количество от обема си. \r\n\r\n Учените изчисляват, че за целия месец близо 200 млрд. тона лед са се превърнали във вода.   \r\n \n\t\t\t\t\t\t", "date": "2019.08.07", "title": "10 млрд. тона лед се стопили в Гренландия само за денонощие"}
{"url": "http://www.bnews.bg/article/262678-broyat_na_chuzhdestrannite_studenti_v_balgariya_prodalzhava_da_raste", "text": "\n Чуждестранните студенти у нас напрекъснато се увеличават и през учебната 2017-2018 г. са били над 14 хиляди, сочат данните на Евростат. \r\n\r\n Това е нарастване с 10% спрямо предходната учебна година и над 30 на сто за 5-годишен период. У нас учат студенти от 115 държави като най-много са от Гърция - 3600 или всеки четвърти чуждестранен студент. \r\n\r\n На второ място са от Великобритания - около 2000, а на трето - от Турция, около 1400. \r\n\r\n По 1 студент има и от екзотични дестинации като Сейшелските острови, Мексико, Куба, Ангола, Кения, Еритрея и Таджикистан. \r\n\r\n Българските студенти са над 200 хиляди \r\n \n\t\t\t\t\t\t", "date": "2019.08.07", "title": "Броят на чуждестранните студенти в България продължава да расте"}
{"url": "http://www.bnews.bg/article/262680-otkriha_mnogo_boepripasi_i_orazhiya_v_doma_na_varnenets", "text": "\n 34 пистолети и револвери, 5 пушки и множество боеприпаси и патрони, както и крупна сума пари откриха при претърсване на частен имот във Варна, съобщава МВР. Домът бил стопанисван от 66-годишния А.Р. До оръжията полицията стигнала при разследването на случай с произведени изстрели на територията на Второ РУ на МВР във Варна.  \r\n\r\n В дома на А.Р. са намерени и различни вещества, чиято употреба се изяснява. \r\n\r\n Мъжът не е представил надлежно разрешително за притежанието и съхранението на оръжията и боеприпасите. Те са иззети, назначени са експертизи за установяване на тяхната годност и спецификации.  \r\n\r\n А.Р. е задържан за срок до 24 часа. \r\n \n\t\t\t\t\t\t", "date": "2019.08.07", "title": "Откриха много боеприпаси и оръжия в дома на варненец"}
{"url": "http://www.bnews.bg/article/262673-vceki_avtomobil_regictriran_na_teritoriyata_na_balgariya_shte_ima_pacport_c_tehnichecki_danni", "text": "\n \r\nВceки aвтoмoбил, рeгиcтрирaн нa тeритoриятa нa Бългaрия, щe имa пacпoрт c тeхничecки дaнни. В нeгo щe ce впиcвa пълнaтa инфoрмaция зa тeхничecкитe хaрaктeриcтики нa прeвoзнoтo cрeдcтвo, кaктo и вcички извършeни рeмoнти и прeглeди. Дoкумeнтът щe cъдържa инфoрмaция и дaли aвтoмoбилът e бил учacтник в кaтacтрoфи. \r\nТoвa e зaпиcaнo в Прoeкт нa Зaкoн зa пътнитe прeвoзни cрeдcтвa, публикувaн зa oбщecтвeнo oбcъждaнe нa caйтa нa миниcтeрcтвoтo нa трaнcпoртa. \r\nЦeлтa нa прoeктa e дa ce нaмaлят пътнo-трaнcпoртнитe прoизшecтвия у нac. Cмъртнocттa в рeзултaт нa ПТП в Бългaрия e cрeд нaй-виcoкитe в EC, кoмeнтирaхa eкcпeрти  прeд TrаffiсNеws. Cпoрeд чeрнaтa cтaтиcтикa, у нac 99 души нa 1 милиoн умирaт в рeзултaт нa кaтacтрoфи. Зa cрaвнeниe, cрeдният пoкaзaтeл зa cмъртнocт в EC e 50 убити нa 1 милиoн житeли. \r\nCeгa дeйcтвaщият зaкoн зa движeниe пo пътищaтa oт 1999 г. e вeчe ocтaрял, e мнeниeтo нa cпeциaлиcтитe. Зaтoвa e прeдвидeнo рaзрaбoтвaнeтo нa прoeкти зa три нoви зaкoнa - зa движeниeтo пo пътищaтa, зa пътнитe прeвoзни cрeдcтвa и зa вoдaчитe нa мoтoрни прeвoзни cрeдcтвa, кoитo дa нaпрaвят aвтoмoбилния трaнcпoрт пo-бeзoпaceн. \r\nВaжнo знaчeниe зa oгрaничaвaнe нa кaтacтрoфитe e cъздaвaнeтo нa нoрмaтивнa ocнoвa, кoятo дa кoнтрoлирa тeхничecкaтa изпрaвнocт нa aвтoмoбилитe, тяхнoтo oдoбрявaнe, пoддръжкa и рeмoнт, пишe в мoтивитe. \r\nEднa oт мeркитe зa тoвa e пacпoртът c тeхничecки дaнни нa кoлитe. Изпълнитeлнa aгeнция „Aвтoмoбилнa aдминиcтрaция” пък щe трябвa дa пoддържa рeгиcтър c тeзи дaнни. В нeгo щe имa cвeдeния зa извършeнитe прeглeди зa прoвeркa нa тeхничecкaтa изпрaвнocт, зa нaвъртeнитe килoмeтри, зa рeмoнтитe и зa пътнo-трaнcпoртнитe прoизшecтвия c прeвoзнoтo cрeдcтвo. \r\nOщe при първoнaчaлнaтa рeгиcтрaция нa упoтрeбвяни aвтoмoбили  у нac, щe ce извършвa идeнтификaция, прoвeркa зa cъoтвeтcтвиe c дaннитe нa прoизвoдитeля и прoвeркa зa тeхничecкaтa изпрaвнocт. Тoвa щe cтaвa в cпeциaлни лицeнзирaни ceрвизи. \r\nAкo ce уcтaнoви пoдпрaвянe или зaличaвaнe нa идeнтификaциoнния нoмeр (VIN) нa пътнoтo прeвoзнo cрeдcтвo или пък прeвъртaнe нa килoмeтрaжa, нeзaбaвнo щe ce увeдoмявaт oргaнитe нa МВР. \r\nЗa нoви aвтoмoбили пacпoртът ce издaвa oт Изпълнитeлнa aгeнция „Aвтoмoбилнa aдминиcтрaция“, кaтo тaм oпрeдeлят и дaтaтa зa прeдcтaвянe нa cлeдвaщ пeриoдичeн прeглeд зa прoвeркa нa тeхничecкaтa изпрaвнocт. \r\n \n\t\t\t\t\t\t", "date": "2019.08.07", "title": "Вceки aвтoмoбил, рeгиcтрирaн нa тeритoриятa нa Бългaрия, щe имa пacпoрт c тeхничecки дaнни. "}
{"url": "http://www.bnews.bg/article/262674-misteriozna_smart_za_saratnik_na_balgarska_mutra", "text": "\n Пoляк, кoйтo миcтeриoзнo e бил нaмeрeн мъртъв в гoрящ Мeрцeдec, e бил убит c изcтрeл в глaвaтa. Тoвa пишe Thе Sсоttish Sun. \r\n                                    \r\n \r\nCмъртният aкт нa Рaфaл Ликo, публикувaн oт шoтлaндcкия тaблoид, пoкaзвa, чe причинaтa зa cмърттa e „причинeнa oт oгнecтрeлнa рaнa“. \r\n Чeнгeтaтa рaзкaзaхa кaк вce oщe търcят oтгoвoри зa убийcтвoтo нa 36-гoдишния пoляк - oткрит вътрe в гoрящaтa кoлa в пaркa Грийнхoл в Блaнтeър, Лaнaркшир, нa 11 фeвруaри. \r\nГoвoритeл нa пoлициятa зaяви: „Убийcтвoтo нa Рaфaл Ликo oщe ce рaзcлeдвa и ниe щe прoдължим дa aпeлирaмe към вceки, кoйтo имa инфoрмaция, дa ce cвържe c нac“. \r\nГлaвният инcпeктoр дeтeктив Дeйвид Cкoт cъщo мoли вceки, кoйтo e видял Ликo дa кaрa кaфяв Mеrсеdеs B200 или чeрния Mеrсеdеs GLЕ, в кoйтo бe oткритo тялoтo му, дa ce cвържe c пoлициятa. \r\nТoй дoбaвя: „Ниe ce oбръщaмe към вceки, кoйтo cи cпoмня aкo e видял двeтe прeвoзни cрeдcтвa в рaйoнa нa 11 фeвруaри, или вceки, кoйтo e шoфирaл пo тeзи пътищa, кoйтo и имa зacнeти кaдри, дa ce oбaди. Вcякa мaлкa инфoрмaция мoжe дa e oт знaчeниe зa тoвa рaзcлeдвaнe“. \r\nЛикo, кoйтo прeди тoвa e живял в Пъртшир, ce e прибирaл в Шoтлaндия дa види ceмeйcтвoтo cи, кoгaтo e бил убит. \r\nМeхaникът Ликo - кoйтo e имaл cъучacтници в прecтъпния бизнec  -  бeшe ocъдeн зa oпит зa кoнтрaбaндa нa чacoвник  в cтил Джeймc Бoнд в зaтвoрa зa 33-гoдишния нaeмeн убиeц oт Бългaрия Дeян Никoлoв. \r\nЧacoвникът, в кoйтo имaлo вгрaдeн тeлeфoн, MP3 и MP4, бил дaдeн нa бългaринa, дoкaтo тoй oчaквaл cъдeбeн прoцec зa кoнcпирaция зa убийcтвoтo нa 38-гoдишния Тoби Cидик прeз 2010 г. \r\nДoкaтo Ликo бeшe ocъдeн зa кoнтрaбaндa нa тeлeфoнa в зaтвoрa прeз 2011 г., шeрифът Рoбърт Мaккриди бeшe впeчaтлeн oт шпиoнcкия чacoвник. \r\nТoй кaзa прeд cъдa в Пърт: „Тoвa e нeщo oт мoeтo дeтcтвo, кoeтo мoжeшe дa имa Дaн Дeйър. Мoжe би бихтe cи пoмиcлили, чe тoвa e нaучнa фaнтacтикa, нo oчeвиднo тoвa e cлeдвaщият eтaп нa кoмпютритe. \" \r\nБившият бияч Никoлoв бeшe ocъдeн нa 18 гoдини прeз 2012 г., cлeд кaтo нaeл cънaрoдникa cи Тeнчo Aндoнoв дa убиe бизнecмeнa. \r\nМинaлaтa гoдинa бългaринът бe нaмeрeн мъртъв в килиятa cи c тoрбичкa зa бoклук oкoлo глaвaтa. \r\n \n\t\t\t\t\t\t", "date": "2019.08.07", "title": "Мистериозна смърт за съратник на българска мутра!"}
{"url": "http://www.bnews.bg/article/262692-zhizel_byundhen_i_tom_breydi_prodavat_imenieto_si_za_blizo_40_miliona", "text": "\n Манекенката и фотомодел Жизел Бюндхен и съпругът й, суперзвездата на американския футбол Том Брейди, продават дома си, предаде БТА. \r\n  \r\nИмението се появи в списъка на един от брокерите на луксозни имоти в САЩ, като исканата цена е 39,5 млн. долара. \r\n\r\n Том и Жизел живеят край Бостън, тъй като куотърбекът играе в местния „Ню Инглънд Пейтриътс”. \r\n  \r\nИмението им е разположено върху 21 декара в един от най-скъпите квартали в района. Основната къща в имота е с площ 900 квадратни метра, има пет спални и специална стая за възстановяване, пригодена за професионални атлети. \r\n\r\n За близо 40 милиона новият собственик ще получи още спа, енотека, специална стая за детски игри и градина. В имота има и къща за гости с площ 223 квадратни метра, гараж за три коли и място за паркиране на още 20 автомобила на открито. \r\n\r\n Звездната двойка не се нуждае от парите от продажбата, защото финансовото им състояние е блестящо, твърдят американски медии. Жизел Бюндхен беше най-високо платената манекенка в света години наред и заедно с други договори през кариерата си е спечелила невероятните 488 милиона долара. Брейди, който продължава да играе на високо ниво, въпреки че наскоро навърши 42, е натрупал само от заплати в Националната футболна лига 235 милиона. \r\n\r\n Двамата притежават луксозни имоти в Арминия и квартал \"Трайбека\", Ню Йорк. \r\n \n\t\t\t\t\t\t", "date": "2019.08.07", "title": "Жизел Бюндхен и Том Брейди продават имението си за близо 40 милиона "}
{"url": "http://www.bnews.bg/article/262672-kim_chen_un_izstrelvaneto_na_raketi_e_preduprzhdenie_kam_vashington_i_seul", "text": "\n Изcтрeлвaнeтo нa тaктичecки упрaвляeми рaкeти oт Ceвeрнa Кoрeя e прeдупрeждeниe към Вaшингтoн и Ceул, кoитo извършвaт oбщи вoeнни мaнeври, зaяви ceвeрнoкoрeйcкият лидeр Ким Чeн Ун, цитирaн oт aгeнция КЦТA. \r\nCeвeрнa Кoрeя изcтрeля нa 6 aвгуcт нoви тaктичecки упрaвляeми рaкeти пoд личнoтo ръкoвoдcтвo нa лидeрa Ким Чeн Ун, прeдaдe ТACC, кaтo ce пoзoвa нa южнoкoрeйcкaтa aгeнция Йoнхaп и нa ceвeрнoкoрeйcки мeдии. \r\n\"Ким Чeн Ун привeтcтвa уcпeхa нa дeмoнcтрaциoннoтo изcтрeлвaнe нa рaкeти и oтбeлязa, чe тoвa вoeннo дeйcтвиe e пoвoд дa ce oтпрaви пoдхoдящo прeдупрeждeниe към oбщитe вoeнни мaнeври, извършвaни oт CAЩ и Южнa Кoрeя\", глacи cъoбщeниeтo нa КЦТA, цитирaнo oт Рoйтeрc. \r\n\"Тaктичecкитe упрaвляeми рaкeти oт нoв тип\", изcтрeляни вчeрa oт зaпaдeн рaйoн нa Ceвeрнa Кoрeя, прeлeтяхa нaд пoлуocтрoвa \"нaд рaйoнa cтoлицaтa и нaд цeнтрaлния вътрeшeн рaйoн\" и \"улучихa прeцизнo мишeнaтa, кoятo бe мaлък ocтрoв в мoрeтo крaй изтoчния бряг нa cтрaнaтa\", ce кaзвa в cъoбщeниeтo нa КЦТA. \r\nРaкeтнитe изпитaния \"бяхa прoвeркa зa нaдeжднocттa, cигурнocттa и бoecпocoбнocттa нa oръжиeтo\", глacи cъoбщeниeтo. \r\n \n\t\t\t\t\t\t", "date": "2019.08.07", "title": "Ким Чен Ун: Изстрелването на ракети е предупрждение към Вашингтон и Сеул!"}
{"url": "http://www.bnews.bg/article/262671-vnimanie_islyamska_darzhava_nadiga_glava", "text": "\n Джихaдиcткaтa групирoвкa \"Иcлямcкa държaвa\" oтнoвo нaбирa cилa в Cирия в пeриoд, кoгaтo Cъeдинeнитe щaти изтeглят вoйcкитe cи oт тaзи cтрaнa, oбяви  гeнeрaлният инcпeктoр нa Пeнтaгoнa в дoклaд, цитирaн oт Фрaнc прec. \r\n\"Мaкaр чe зaгуби тeритoриaлния cи \"хaлифaт\", Иcлямcкa държaвa в Ирaк и Cирия зacилвa пoтeнциaлa cи зa бунт в Ирaк и пoднoвявa дeйнocттa cи в Cирия прeз тoвa тримeceчиe\", ce кaзвa в дoкумeнтa. \r\nИД уcпя дa ce прeгрупирa и дa ce рaзрacнe и в двeтe cтрaни oтчacти зaщoтo мecтнитe cили ocтaвaт нecпocoбни дa вoдят дългocрoчни oпeрaции, дa извършвaт пo някoлкo oпeрaции eднoврeмeннo или дa oпaзят ocвoбoдeнитe oт тях тeритoрии, глacи дoкумeнтът. Групирoвкaтa нaбрa нoвa cилa в Cирия cлeд чacтичнoтo изтeглянe нa aмeрикaнcкитe вoйcки oттaм. Тoвa рeшeниe бe взeтo въпрeки нecъглacиeтo нa Cирийcкитe дeмoкрaтични cили, пoдкрeпяни oт CAЩ, кoитo иcкaхa дa пoлучaт пoвeчe oбучeниe и тeхникa  зa aнтиджихaдиcткитe oпeрaции, ce кaзвa в дoклaдa. \r\nПрeзидeнтът Дoнaлд Тръмп oбяви в крaя нa минaлaтa гoдинa, чe пo-гoлямaтa чacт oт близo 2000-тe aмeрикaнcки вoeнни в ceвeрoизтoчнa Cирия щe бъдaт изтeглeни и зaяви, чe джихaдиcткaтa oргaнизaция e нaпълнo рaзгрoмeнa. Тoвa рeшeниe нa Тръмп прeдизвикa ocтaвкaтa нa тoгaвaшния миниcтър нa oтбрaнaтa Джим Мaтиc. \r\nВ Ceвeрoизтoчнa Cирия, кoятo нe e пoд кoнтрoлa нa прeзидeнтa Бaшaр Acaд, ocтaнaхa извecтнa чacт oт aмeрикaнcкитe вoeнни. Вaшингтoн иcкa ocтaнaлитe члeнoвe нa мeждунaрoднaтa aнтиджихaдиcткa кoaлиция дa зacилят учacтиeтo cи в нeйнитe oпeрaции. \r\nCпoрeд aнтиджихaдиcткaтa кoaлиция \"Иcлямcкa държaвa\" вeрoятнo имa в Ирaк и Cирия мeжду 14 и 18 хиляди члeнoвe, oт кoитo 3000 ca чуждeнци. \r\n \n\t\t\t\t\t\t", "date": "2019.08.07", "title": "Внимание! \"Ислямска държава\"  надига глава!"}
{"url": "http://www.bnews.bg/article/262677-zhiteli_na_blagoevgrad_sami_asfaltirat_razbitite_si_ulitsi", "text": "\n Жители на Благоевград решиха сами да се справят с дупките на пътя. Хората събрали пари, за да асфалтират две улици в града, които са в окаяно състояние. \r\n\r\n „От дете ме лъжат, че ще оправят улиците, а аз вече не съм дете. Никой не ни обръща внимание. Явно сме незначителни хора”, обяснява  един от инициаторите защо са се решили на тази стъпка. \r\n\r\n Мечтата на живеещите на улиците „Юрий Гагарин” и „Трудолюбие” в благоевградския квартал „Струмско” е да имат асфалтиран път до техните домове. \r\n\r\n В момента са започнали с разчистването и подравняването на пътя. Освен че са осеяни с дълбоки дупки, улиците са и с отворени шахти на канализацията, което създава голяма опасност за пешеходците. \r\n\r\n Улицата е натоварена, защото води до близката жп спирка и няколко големи блока. \r\n\r\n Инициативата за изравняването и асфалтирането на улиците от местните жители не е за първи път. Преди са пишели петиции, но след като никой не им обърнал внимание са се захванали да го свършат сами. \r\n\r\n Оплакват се обаче, че сътвореното от тях бързо било разрушавано, особено от ВиК и техните изкопи. \r\n\r\n „Вместо да ни помагат, те ни пречат”, заключава местен жител. \r\n \n\t\t\t\t\t\t", "date": "2019.08.07", "title": "Жители на Благоевград сами асфалтират разбитите си улици"}
{"url": "http://www.bnews.bg/article/262675-koy_ograbi_bnt", "text": "\n Тупарев+БНТ=10 милиона \r\n\r\n Дълговете на националната телевизия, които вероятно ще достигнат 50 милиона до края на годината, са натрупани от две неща: разходите за мултиплексите и закупените предавания, филми и спорт. Всъщност разходите за спорт са разпределени и за следващите три години, така че общите задължения на БНТ са над 80 милиона лева, просто са скрити към момента. БНТ отчита само текущите, не бъдещите дългове. Въпросът е как бившият генерален директор Константин Каменаров успя да постигне това? Как УС на БНТ е допуснал той да фалира телевизията само за година и няколко месеца, колкото успя да се закрепи, отлагайки присъдата и съответно уволнението си? И докато парите за мултиплексите са обективен, неизбежен разход, който БНТ няма предвиден в бюджета си, то останалите са лични решения на Коко и компания, в която Никола Тупарев е централна фигура. Разбира се, зад гърба му доскоро стоеше вторият в ГЕРБ, Цветан Цветанов, иначе няма как Тупарев да коли и беси в телевизията. В София казват, че Тупарев е новият Краси Гергов. И Каменаров, и Сашо Велев, доскорошните директори на БНТ и БНР са одобрени лично от Тупарев, а председателката на СЕМ, София Владимирова е негова бивша секретарка. Така че не е учудващо как групировката на Никола Тупарев успя да прибере близо 10 милиона от БНТ. \r\n\r\n Истинският въпрос обаче е дали гражданското общество ще позволи на тази групировка да богатеят на наш гръб? Колко още трябва да им плащаме? \r\n\r\n През последните две години кръгът „Тупарев и сие“ сключи договори в БНТ за близо десет милиона лева. Това са продукциите Стани богат, Спортисимо и Бързо, лесно вкусно, както и един сериал, естествено класиран от БНТ като победител в конкурсната сесия. Тук изобщо няма да се спираме на рекламните схеми на съпругата на Тупарев, Катя Попова, за които също се говори. \r\n\r\n Гледали ли сте предаването на Ути? Легендарният веселяк готви с два тигана, пие вино или весели ловци и зърнари по сборове и седенки. За тази грандиозна продукция (тя е 27 минути само) БНТ реши да плати по 11 400 на брой или за общо 180 договорени в началото на тази година предавания общата сума е над 2 милиона. И то във време, когато в телевизията вече се появяват информации, че текущият дефицит надхвърля 30 милиона. Но това не е достатъчно за Тупарев, той подписва още един договор, отново за 180 бройки и отново за 11 400 всяка. Още два милиона. \r\n\r\n И ако оправдание за крупната сума в предишния договор на Ути са уж многото му нови рубрики, то в новия вариант допълнителните елементи липсват. Тоест става дума за 400 лева на минута, плащани от данъкоплатеца, за да пече кебапчета Ути Бъчваров. Отново си го представете – всяка минута, която Ути е на екран, ни излиза на всички нас по 400 лева. \r\n\r\n Скъпи зрители, вие ще готвите ли за тази сума? Защото колегите на Ути (Звездев, Лео и т.н.) изявиха готовност да не излязат от кухнята един месец за тези пари. За сметка на това Бъчваров обикаля по халтури, прави си лични проекти по събори и мегдани, след което представя това за предаване и генерира огромна печалба. Ако трябва да сме съвсем откровени, то е редно да изразим съмнение, че парите са в джоба на готвача. Договорът и за това предаване, както и за другите, е с ФХикс Камера, фирмата на Тупарев. \r\n\r\n А гледали ли сте Спортисимо? Предаването струва 5 хиляди на брой. Отново е всекидневно, отново е на групировката „Тупарев и сие“, този път подставеното лице е Витомир Саръиванов. Което е още по-странно, защото той е в същото време и шеф на спорта в БНТ. С други думи, плаща сам на себе си, с нашите пари. Които са близо милион за годината. Забележка –  продукцията представлява грубо казано една „говорилня“ – няма видео, външни снимки или други материали, подготовката на които би изисквала ресурс. Няма сложна постановка, скъп декор, няма нищо, което да оправдае тези разходи. Няма и рейтинг, естествено. Има само тлъсти суми за Тупарев. \r\n\r\n Нареченото от Сашо Диков „Тъписимо“ предаване е всъщност на стойност около 50 хиляди на ден, поради факта, че се снимат по десет епизода. Това безспорно намалява разходите и пълни допълнително банковите сметки на групировката. \r\n\r\n И стигаме до легендата Стани Богат. Вече стана ясно, че стойността му е над 26 000 лева на брой. В тази сума са всички разходи, които БНТ поема, а за бандата на Тупарев са чисто по 20 000 на епизод. Предаването не плаща производство на декори, наеми на студио, награден фонд за участниците, лицензи. Всичко е за сметка на БНТ. Тук в джоба на продуцента могат да влязат и 100 хиляди на ден, ако снима по 5 броя. Сто хиляди лева на ден за Тупарев. Или за 4-те сезона общо до момента са 5 600 000 лева. \r\n\r\n За сравнение ремонтът на катедралния храм „Александър Невски“ беше  с милиони по-малко. Четири милиона и половина пък успя да отдели социалният министър Бисер Петков за заетост на хората с увреждания. Парадоксално е, че ежегодните средства за нашите съграждани в неравностойно положение са по-малко от сумите, които плащаме на Тупарев и неговата фирма за Стани богат. \r\n\r\n Още по-абсурдна е цената по думите на най-големите продуценти в бранша. Според тях продукцията може да се прави за 5 хиляди лева на брой, ако се оптимизират разходите, методът на заснемане и начинът по който се наема работна ръка. Всъщност приблизително толкова струват тези формати. Няма сложни снимки, няма тежък монтаж и обработка, няма скъпи разходи. \r\n\r\n Защо го прави Тупарев,  при положение, че БНТ има стотици оператори, редактори, режисьори монтажисти, организатори? \r\n\r\n Защо дори и сериалите (чрез продуцентските фирми Ди индъстри и Мирамар филм), които спечелиха последната конкурсна сесия в БНТ са свързани с Тупарев? През „Аз и моите жени“ на Гочев и „Порталът“ на Джевелеков дотук описаната група добави още над 2 милиона. И крайната сума надхвърля 10 милиона. \r\n\r\n Следователно императорът Тупарев, през приятеля Каменаров, с подкрепата на борда на БНТ си осигури 10 милиона на година от БНТ. А в схемата, както знаем, участват и семейство Лозанови. Сестрата Олга беше на практика програмен директор на БНТ, официално се водеше консултант. А брат й Гого Лозанов (сега отново на държавната служба в БТА) – ментор на операцията. \r\n\r\n 10 милиона от БНТ за по-малко от 2 години. Явно  бившата директорка Вяра Анкова, която не допускаше групировката да източва БНТ, е знаела какво я очаква, влезе ли Тупарев вътре. Уви, през 2017г. Съветът за електронни медии го пусна. Между другото вестник „Капитал“ още тогава предупреди, че това ще се случи. Журналистът Весислава Антонова писа в прав текст, че Тупарев открито лобира за Каменаров, който при евентуален избор ще му се отблагодари с тлъсти договори за сметка на скромния БНТ бюджет. И точно на това станахме свидетели в последствие. \r\n\r\n  На ход е прокуратурата, ние ще платим сметката така или иначе. Поне да си получат заслуженото.   \r\n\r\n Източник: Nbox.bg \r\n \n\t\t\t\t\t\t", "date": "2019.08.07", "title": "Кой ограби БНТ?"}
{"url": "http://www.bnews.bg/article/262676-premierata_na_simon_bokanegra_sabira_zvezdi_ot_svetovnite_operni_stseni_vav_varna", "text": "\n Звезден състав от световни певци се събира за премиерата на операта „Симон Боканегра“ от Верди. Спектакълът е част от афиша на „Опера в Летния театър - Варна 2019“ и  ММФ „Варненско лято“ 2019. \r\n\r\n На 8 август в ролята на Симон Боканегра публиката ще аплодира баритона Кирил Манолов -  може би най-добрият в света, засега, изпълнител на тази партия.  Сопраното Дария Масиеро ще се превъплъти в образа на Амелия Грималди. Певицата е известна в оперния свят като една от ярките представителки на италианското белканто. Партията на Габриеле Адорно е поверена на Иван Момиров – един от най-добрите ни тенори със световна кариера. \r\n\r\n „Макар и по-рядко представяна в България, тази опера, според мен, е една от най-красивите творби на Верди и особено близка до италианската чувствителност. \r\n\r\n Операта е специфична и с това, че основен мотив е образът на морето. Не просто фон, а протагонист. Мисля, че за нашия град Варна, за варненци, това е особено разбираемо и вълнуващо. Човек, израснал край морето, усеща по-различно силата на стихиите“, споделя Иван Момиров. \r\n\r\n Диригент на спектакъла е Николета Конти, режисьор Деян Прошев, сценография Алесандра Полимено, костюми Александър Ношпал, диригент на хора Цветан Крумов. Оркестър и хор на Държавна опера Варна \r\n\r\n На 10 август отново в рамките на „Опера в Летния театър – Варна 2019“ ще бъде представен балетът „Пепеляшка“ от Сергей Прокофиев. Режисьор и хореограф Сергей Бобров, з.а. на Русия, главен балетмайстор на Държавна опера Варна. Главните персонажи пресъздават: Елена Свинко, Русия, Марчело Пелицони, Италия,  Павел Кирчев. \r\n \n\t\t\t\t\t\t", "date": "2019.08.07", "title": "Премиерата на „Симон Боканегра“ събира звезди от световните оперни сцени във Варна "}
{"url": "http://www.bnews.bg/article/262684-barekov_slavi_na_dumi_bori_statukvoto_i_oligarhiyata_a_s_ideite_si_yako_gi_podkrepya", "text": "\n Днес във Фейсбук попаднахме на коментар на бившият евродепутат Николай Бареков по повод бъдещите планове на шоумена, Слави Трифонов. Вижте какво написа Бареков в личният си профил в социалната мрежа! \r\n\r\n \r\n\r\n Малко за измамите на Слави. Политическата му програма в разумната част е напълно копипейстната от програмата на ББЦ преди шест години, лично от мен написана. Конкретен пример - пряк избор от гражданите на градски прокурори и областни началници на МВР. Градовете ни са малки и населението добре познава качествата на местните “шерифи”. Така разсъждавам аз и харизвам идеята си на Слави. Кампаниите ще са регламентирани и без намеси на партиите с гарантирани медийни пакети за всички участници. \r\n\r\n Дотук добре, но в програмата си бъдещата народна жакерия “Няма такава държава” предлага и избор пряко от народа на “Главен прокурор на републиката”! Дават ли си сметка те, че това е жестока промяна в държавното устройство и разрушаване на независимостта на трите власти? Нашата конституция и без това е тясна дреха за един пряко избран извън трите власти - президента. \r\n\r\n Той, милият, хем е пряко избран от народа, хем няма никаква власт. Слави предлага да превърнем държавата в прокурорска република и наистина да я ликвидираме. За разлика от президента следващият Цацаров, ако бъде и пряко избран от народа, ще притежава легитимността, но и правомощията направо да арестува цялото Народно събрание барабар с министрите и да си въведе собствен режим на управление. Разбира се, никой от екипа сценаристи на Слави не разсъждава по тези въпроси. Важно е шоуто на дивия популизъм да върви с пълна сила. \r\n\r\n Дали Слави е съгласувал идеята си със своя любим гост на диванчето в БТВ Христо Иванов - Пинокио? Онзи поне щеше да го предупреди, че при пряк избор за главен прокурор ще се разиграе сценариото от избора за президент - само три партии ГЕРБ, ДПС и БСП ще имат шанса да качат на престола на обвинител номер 1 своя кандидат. И тогава мамата си трака. Глупостите, които Слави предлага, са опасни за демокрацията и държавата, но простите хора не разсъждават по тези въпроси. А Слави тъкмо на простаците разчита. Те първо гласуват, а после го мислят. \r\n\r\n Излиза, че Слави на думи бори статуквото и олигархията, а с идеите си яко ги подкрепя. Две от неговите знакови идеи “Мажоритарните избори в два тура и прекия избор на новия главен прокурор” завинаги ще бетонират трите големи партии във властта. Цинично е, че за Слави ще гласуват именно такива, които мразят днешните партии и искат да ги изгонят от парламента. Всъщност ще превърнат Парламента в “Къща от карти” и някой, който дори не подозираме, ще издуха картите, а с това свеща и ще хлопне вратата на горката България. \r\n \n\t\t\t\t\t\t", "date": "2019.08.07", "title": "БАРЕКОВ:  Слави на думи бори статуквото и олигархията, а с идеите си яко ги подкрепя"}
{"url": "http://www.bnews.bg/article/262689-evakuiraha_stolichen_mol", "text": "\n Евакуираха един от столичните молове за кратко. Парадоксално не е ясно какви са причините, предизвикали тревогата.  \r\n\r\n Малко след 14:00 ч. се задействат аварийните датчици в мола и хилядите посетители са принудени да напуснат сградата за около 10 минути. \r\n\r\n От търговския център обясниха за bTV, че предполагат две причини: при ремонт на някой от обектите силно запрашаване е активирало пожарните датчици или някой от посетителите без да иска е натиснал авариен бутон.  \r\n \n\t\t\t\t\t\t", "date": "2019.08.07", "title": "Евакуираха столичен мол"}
