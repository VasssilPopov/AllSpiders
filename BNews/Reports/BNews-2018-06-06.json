{"url": "http://www.bnews.bg/article/243229-samoubi_se_modnata_dizaynerka_keyt_speyd", "text": "\n Модната дизайнерка Кейт Спейд бе намерена мъртва в апартамента й в Ню Йорк, като изглежда се е самоубила, съобщи Ройтерс. Тялото е открито от икономката й. Кейт Спейд е оставила бележка, предаде БТА. \r\n\r\n Кейт Спейд беше на 55 години. Тя е съучредител на марката \"Кейт Спейд Ню Йорк\", която продаде преди време. През 1997 г. тя получи наградата за най-добър дизайнер на аксесоари от Съвета на модните дизайнери в САЩ. \r\n\r\n Нюйоркската полиция потвърди смъртта на дизайнерката под рожденото й име Катрин Ноел Броснахан. \r\n \n\t\t\t\t\t\t", "date": "2018.06.06", "title": "Самоуби се модната дизайнерка Кейт Спейд"}
{"url": "http://www.bnews.bg/article/243225-kalin_vrachanski_razvel_vekilska_goreshti_razkazi_na_kolegi_na_badzhak_zhurnalistkata", "text": "\n След като медиите гръмнаха с новината, че след развода си с радиоводещия Симеон Колев, Мариана Векилска е изживяла авантюра за втори път с актьора Калин Врачански. Оказва се, че русокосият театрал не е отскоро, нито пък за кратко в леглото й. Именно той бил виновникът за развода на журналистката.Това коментираха източници на в-к „Галерия“, според които Врачански и Векилска градят сериозна връзка, а не мимолетна афера. \r\n\r\n Бракът на Мариана от 4 години висеше на косъм и дългото отлагане той да се скъса, се дължало на детето им. За негово добро опитали всичко възможно да останат заедно. Още през 2014 г., когато се появиха папарашките снимки на жена му и Калин, Симо поискал развод. На фотосите двамата се бяха награбили страстно в столичен клуб. Векилска успяла да убеди мъжа си, че това е целувка между приятели. \r\n\r\n В началото на тази година обаче Симеон и Мариана официално се разделиха. Окончателно. Според основната версия радиоводещият се скъсвал да й изневерява със сервитьорки по заведенията, флиртувал и със свои колежки. Друг слух пък гласеше, че Векилска мачка чаршафите с богат бизнесмен, който й завъртял главата. \r\n\r\n Оказа се, че той или е в миналото, или журналистката не е попадала на такъв. Това стана ясно от засечката й да се натиска с Врачански в градинката зад Народния театър, за който не знаем да е заможен мъж, който върти компания за милиони. \r\n\r\n Колегите на водещата смятат, че Калин не е основната причина за разтурването на 14-годишния й брак, но със сигурност е допринесъл това да се случи по някакъв начин. \r\n\r\n   \r\n \n\t\t\t\t\t\t", "date": "2018.06.06", "title": "Калин Врачански развел Векилска (Горещи разкази на колеги на баджак журналистката)"}
{"url": "http://www.bnews.bg/article/243250-golyam_pozhar_izbuhna_v_luksozen_hotel_v_tsentralen_london", "text": "\n Голям пожар избухна в петзвездния хотел „Мандарин ориентал“ в Кингсбридж, в центъра на Лондон, съобщи Би Би Си. Засега няма данни за пострадали. \r\n\r\n Сигнал за инцидента е подаден малко преди 16 ч. местно време (18 ч. наше време). На мястото са изпратени 120 пожарникари и 20 машини, полиция и линейки. Периметърът е отцепен. \r\n\r\n Причината за пожара засега не е ясна. \r\n\r\n Очаквайте подробности!  \r\n \n\t\t\t\t\t\t", "date": "2018.06.06", "title": "Голям пожар избухна в луксозен хотел в централен Лондон"}
{"url": "http://www.bnews.bg/article/243251-oshte_400_minyori_ot_bobov_dol_shte_zagubyat_rabotata_si", "text": "\n Още 400 миньори от \"Бобов дол\" остават без работа до няколко месеца. Масовите съкращения вече започнаха, а общината не може да се справи с безработицата в района. \r\n\r\n И последният подземен рудник в страната вече е в историята. Най-късно до края на годината мина „Бобов дол” ще освободи от работа общо 400 миньори. Съкращенията вече започнаха. \r\n\r\n В миньорския град друга работа няма. От мината с писмо до медиите обясниха масовото съкращение с нерентабилност. Ще се опитат да запазят малка част от работниците си, като ги пренасочат към откритите рудници в „Бобов дол” и Перник. \r\n\r\n Инспекцията по труда в Кюстендил отново се готви да влезе в предприятието заради неизплатени задължения към миньорите от предишното масово съкращение. \r\n\r\n От Община Бобов дол са силно обезпокоени от съкращението и постепенното закриване на мината. \r\n\r\n ”Нямаме друго предприятие или цех, където да ги поеме като свободна работна ръка. По-младите се ориентират към София и Благоевград, защото сме близо до магистрала, но проблемът остава с малко по-възрастните, на които им остава една-две години до пенсионна възраст”, обясни Детелина Борисова, зам.-кмет на Община Бобов дол. \r\n\r\n За да реши проблемът с безработицата, ръководството на общината от години търси инвеститори, но засега безрезултатно. \r\n \n\t\t\t\t\t\t", "date": "2018.06.06", "title": "Още 400 миньори от \"Бобов дол\" ще загубят работата си"}
{"url": "http://www.bnews.bg/article/243249-zakopchaha_go_zadarzhaha_huligani_prebili_24_godishen_ot_montana", "text": "\n Полицията в Монтана задържа част от хулиганите, пребили 24-годишен мъж в Монтана. \r\n\r\n На 6 юни през нощта около 00:40 часа на пейка близо до стадион в парк \"Огоста\" в Монтана група хулигани пребили с метална палка и юмруци 24-годишен мъж от града. \r\n\r\n След побоя мъжът е приет в болница, след преглед е освободен за домашно лечение. Той е с лека телесна повреда. \r\n\r\n След подаден сигнал полицията в града тръгнала по \"горещи\" следи. Служители от сектор \"Пътна полиция\" при ОДМВР Монтана са заловили част от извършителите в района на ул. \"Веренишка\" в града. Нападателите са се двжили с лек автомобил \"Рено\" с монтанска регистрация. Колата била шофирана от 18-годишния Д.К., а пътници били - И.И. на 18 г., Г.Т. и Г.И. - техни връстници. С тях пътувало и 17-годишно момче. Всички те са от Монтана. \r\n\r\n Петимата са закарани в сградата на районното управление в града. Там са им снети обяснения, след което са задържани за срок до 24 часа. \r\n \n\t\t\t\t\t\t", "date": "2018.06.06", "title": "ЗАКОПЧАХА ГО: Задържаха хулигани, пребили 24-годишен от Монтана"}
{"url": "http://www.bnews.bg/article/243207-shterkata_na_gala_zaryaza_sina_na_dzhudzhi", "text": "\n Щерката на Гала заряза дългогодишното си гадже–синът на Джуджи.  Порасналата Мари се е разделила с приятеля си Константин Маринов и вече е свободна. \r\nДвойката не е заедно от близо половин година, като причината за раздялата остава неясна. Предполага се обаче, че инициатор на раздялата е Мари, която смятала отношенията им за изчерпани, пише „Телеграф”. Константин е замразил социалния си профил, а щерката на Гала не е публикувала обща снимка на двамата от Нова година насам. \r\nРаздялата им обаче не се отразила по никакъв начин на отношенията между Гала и Джуджи, които са най-добри приятелки, твърдят запознати. \r\n  \r\n \n\t\t\t\t\t\t", "date": "2018.06.06", "title": "Щерката на Гала заряза сина на Джуджи"}
{"url": "http://www.bnews.bg/article/243247-tsska_obyavi_che_predstavya_noviya_trenyor_no_ne_razkri_imeto_mu", "text": "\n \"Утре (7 юни) в 11:00 часа ще започне пресконференция в залата на стадион „Българска армия\", на която ще бъде официално представен новият старши треньор на ЦСКА\", съобщиха \"червените\" на официалния си сайт.  \r\n\r\n От \"Армията\" обаче не пожелаха да разкрият името на заместника на Христо Янев. Очаква се това да бъде Нестор Ел Маестро, който днес пристигна в София. \r\n  \r\nПресконференцията ще бъде излъчена на живо в CSKA.BG и в официалната фейсбук страница на клуба, добавиха още от ЦСКА. \r\n \n\t\t\t\t\t\t", "date": "2018.06.06", "title": "ЦСКА обяви, че представя новия треньор, но не разкри името му"}
{"url": "http://www.bnews.bg/article/243222-preslava_pachi_koremche_na_plazha_snimka", "text": "\n Преслава вече гордо пъчи бременното си коремче на морето. Изпълнителката, която е в очакване на първата си рожба, реши да се отдаде на заслужена почивка. \r\n\r\n Звездата се отдаде на морски релакс, като вече не крие и бременното си коремче. То вече личи съвсем ясно и тя не може да го скрие. \r\nИзпълнителката реши да избегне препълнените плажове в средата на лятото и си взе почивка през по-хладния юни. Компания й прави бащата на детето й – бизнесмена Павел, пише „България днес”. \r\nМеждувременно стана ясно, че раждането наближава. Първородният наследник на изпълнителката ще изплаче следващия месец, около рождения ден на певицата. Снимката вижте  \r\n \n\t\t\t\t\t\t", "date": "2018.06.06", "title": "Преслава пъчи коремче на плажа (Снимка)"}
{"url": "http://www.bnews.bg/article/243235-sreshtata_tramp_kim_shte_e_na_ostrov_sentosa_v_singapur", "text": "\n Срещата между американския президент Доналд Тръмп и севернокорейският лидер Ким Чен-ун ще се проведе в хотел на остров Сентоса в Сингапур, потвърди Белият дом, цитиран от БиБиСи. \r\n\r\n Срещата за 12 юни бе отменена преди две седмици от Тръмп, но бе спасена след контакти и срещи на представители на двете страни. Тръмп обяви вчера, че плановете \"се движат много добре\". \r\n\r\n САЩ искат КНДР да се ангажира с отказ от ядрени оръжия. Тръмп определя първата среща като начало на по-дълъг процес от преговори, наричайки я \"ситуация за запознаване\". \r\n\r\n \"Много отношения се изграждат, много преговори продължават преди пътуването. Много е важно, ще са много важни тези няколко дни\", коментира Тръмп. „ \r\n\r\n Прессекретарят на Белия дом Сара Сандърс потвърди в Twitter мястото на срещата. \r\n\r\n Вероятно е двамата лидери да се настанят на друго място. Тръмп сигурно ще бъде в хотел \"Шангри-Ла\", където са отсядали американските президенти към момента, докато Ким вероятно ще е в хотел St Regis Singapore, съобщава \"Стрейтс Таймс\". Двата хотела се намират на главния остров, а Сентоса е един от 63-те острова. \r\n\r\n Достъпът до Сентоса може лесно да се контролира, има само кабинков лифт, еднорелсов път, пешеходна пътека и тунел за превозни средства. На острова има и голф игрища.  \r\n \n\t\t\t\t\t\t", "date": "2018.06.06", "title": "Срещата Тръмп-Ким ще е на остров Сентоса в Сингапур"}
{"url": "http://www.bnews.bg/article/243246-mvr_napomnya_che_izdirva_i_radoslav_vtoriya_beglets", "text": "\n Продължава издирването на Радослав Колев, рецидивист, осъден на лишаване от свобода за 26 години, за убийство. Той е напуснал Централния софийски затвор на 3 април т.г., съобщи МВР. \r\n\r\n Хората, които разполагат с информация, могат да сигнализират на тел. 112 или в най- близкото поделение на МВР при гарантирана анонимност, уверяват полицаите. \r\n\r\n Припомняме, депутатите от БСП поискаха тази сутрин вътрешният министър Валентин Радев да се яви в парламента, за да даде разяснения. Тъй като Радев е в чужбина, в пленарна зала се яви главсекът. \r\n\r\n Сигналът за стрелбата е подаден след 22.00 часа. Сигналът е анонимен. Веднага е направен оглед на мястото на инцидента. След вземане на пръстови отпечатъци на убития е установено, че това е беглецът Владимир Пелов. \r\n\r\n Стрелецът по Пелов  Марио Панчев е в болница \"Пирогов\", където му е извършена животоспасяваща операция. \r\n\r\n През нощта срещу сряда в Ботевград бе убит избягалия затворник Владимир Пелов. Той и Радослав Колев избягаха от парадния вход на Централния софийски затвор на 3 април т.г. \r\n\r\n По първоначална информация Пелов е убит поради неуредени бизнес отношения между него и Марио Панчев. Пелов се е укривал в Ботевград в последния месец, съобщи по-рано директорът на ОДМВР - София старши комисар Георги Григоров на брифинг по повод убийството на Владимир Пелов в Ботевград - един от избягалите затворници от Централния софийски затворпрез април месец тази година. Вторият участник в стрелбата е 39-годишният Марио Панчев, с прякор Големия. \r\n\r\n Застреляният Владимир Пелов избяга от Централния софийски затвор на 3 април 2018 година. Тогава с него избяга и съучастникът му Радослав Колев, като двамата излязоха от затвора през централния вход, след като стреляха с пистолет по охраната. \r\n\r\n МВР веднага предприе действия по издирването на двамата бегълци, но без успех. Граждани подаваха стотици сигнали за това, че са забелязали затворниците на различни места в София, но те не бяха установени от властите. \r\n\r\n Според един от последните сигнали до полицията Владимир Пелов е бил забелязан в Ботевград. Заради сигнала на 2 юни в града беше проведена полицейска акция по издирването на затворника. Последният сигнал за Пелов е бил подаден преди 3 дни. \r\n\r\n На 17 май до президента и омбудсмана беше изпратено писмо от затворника. В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството. \r\n \n\t\t\t\t\t\t", "date": "2018.06.06", "title": "МВР напомня, че издирва и Радослав, втория беглец"}
{"url": "http://www.bnews.bg/article/243206-sofka_chaka_gringo_s_novi_zabi", "text": "\n С нова усмивка смята да посрещне любимия си Гринго Софи Маринова. Певицата няма търпение гаджето й да излезе от затвора, за да го зарадва с любими гозби. \r\nИзпълнителката от осем месеца чака гаджето си да напусне зандана. Гринго бе задържан за изнудване и рекет на бургаски бизнесмен, а в момента излежава присъдата си.  За да го сюрпризира приятно, изпълнителката всеки ден е на зъболекар, където си оправя зъбите. Тя иска да има нова усмивка, с която да заслепи любимия си. \r\n\r\n Маринова вече е планирала и лятната си почивка. Тя и Тодор Давидов, както е истинското име на Гринго, ще отмарят няколко седмици на морето. „Ще събираме тен. Ще си лежим и ще си почиваме. Имаме нужда от това”, разкрива Софка, като подчерта, че ще плажува на родното Черноморие. \r\n  \r\n \n\t\t\t\t\t\t", "date": "2018.06.06", "title": "Софка чака Гринго с нови зъби"}
{"url": "http://www.bnews.bg/article/243201-fenove_za_toni_storaro_uzhasen_e_prilicha_na_zastaryal_chichak_shokirashti_snimki", "text": "\n Тони Стораро не прилича на себе си след като стана дяд. Фолкаджията беше забелязан на участие в клуб в Студентски град, а феновете му буквално се потресоха от визията му. Стораро се е запуснал фатално, придобивайки внушителни размери и оставяйки в далечното минало спомена за някогашния секс символ, който редовно обитаваше неприличните сънища на тийнейджърките. \"Ужасен е... Прилича на застарял чичак. Сигурно отдавна е надхвърлил 100-те кила\", шушукат феновете. Снимки вижте  \r\n \n\t\t\t\t\t\t", "date": "2018.06.06", "title": "Фенове за Тони Стораро: Ужасен е, прилича на застарял чичак (ШОКИРАЩИ СНИМКИ) "}
{"url": "http://www.bnews.bg/article/243244-grazhdani_protestiraha_pred_parlamenta_sreshtu_aets_belene", "text": "\n Граждани протестираха  пред парламента срещу АЕЦ „Белене”. Новата дясна формация „Демократична България” се обяви срещу евентуалния рестарт на мащабния проект. \r\n\r\n Десните твърдят, че изграждането на втора атомна централа не е икономически изгодно за страната. \r\n\r\n Утре мораториумът за строителството на „Белене” влиза в пленарната зала и се очаква депутатите да дадат зелена светлина  за преговори с инвеститор. \r\n\r\n Официално са подадени няколко оферти, включително от  китайската национална ядрена корпорация. \r\n\r\n Протестите ще продължат и утре. \r\n\r\n „Същият министър обясняваше преди години, че това е корупционна схема, сега изведнъж казва, че е стратегически проект- това е демагогия. България няма нужда от „Белене” нито като производство на ток, а и това е най-сеизмологичната зона”, заяви Мартин Димитров от „Демократична България”. \r\n \n\t\t\t\t\t\t", "date": "2018.06.06", "title": "Граждани протестираха пред парламента срещу АЕЦ „Белене”"}
{"url": "http://www.bnews.bg/article/243241-defitsit_rusiya_tarsi_prostitutki_za_svetovnoto", "text": "\n \"Сериозен\" проблем мъчи Русия преди началото на световното първенство. Мондиалът стартира на 14 юни, а в страната има дефицит на проститутки. Това притесни немалко от хилядите фенове от чужбина, които ще се изсипят в Русия, за да подкрепят националните си отбори. \r\nЗа липсата на жрици на любовта свидетелстват купища завоалирани обяви в интернет с търсене на секструженички. Обикновено съобщенията изглеждат невинно като \"търси се помощничка на мениджър с трети размер гърди и знаеща английски език\". \r\n\r\n \r\n  \r\n \n\t\t\t\t\t\t", "date": "2018.06.06", "title": "Дефицит!  Русия търси проститутки за световното "}
{"url": "http://www.bnews.bg/article/243248-zversko_mele_mezhdu_bistritsa_i_zheleznitsa_kray_sofiya", "text": "\n Тежка катастрофа е станала в края на пътя между Бистрица и Железница край София, сигнализираха за БЛИЦ очевидци. Те са станали свидетели на челен удар между два леки автомобила. \r\n\r\n От зверското меле е заклещен единият шофьор и, по непотвърдена информация, е починал на място. Има още трима пострадали с различна степен на наранявания.  На мястото на инцидента има полиция, пожарни и линейки. Пожарните режат единия автомобил, за да извадят починалия.  \r\n\r\n \r\n. \r\n \n\t\t\t\t\t\t", "date": "2018.06.06", "title": "Зверско меле между Бистрица и Железница край София"}
{"url": "http://www.bnews.bg/article/243226-boyko_se_nakaral_na_mvr_i_vsichki_gafove_sa_zabraveni", "text": "\n \"Сутринта им се карах, но казаха, че много са се старали и са работили, 4-5 пъти им се измъквал. Ще направят анализи и ще се види. Чакам и министърът да се върне\". Така премиерът Бойко Борисов коментира пред журналисти и случаят с престрелката в Ботевград и избягалия затворник Владимир Пелов, който бе убит снощи. Такъв е и неговият начин на контрол. \r\n\r\n Според премиера проблемът бил, че вече има голям дефицит на желаещи да стават полицаи. “Надявам се да са извадили поука и особено тези, коитоработят в издирването. Ще говорим на тази тема”, добави Борисов. \r\n\r\n \"Накарах им се сутринта, събрах ги, сами да си направят изводите както МВР, така и директорът на областната дирекция. Ще изчакаме министърът да се върне от чужбина, има много какво да говорим\", подчерта Борисов. Той е гост на откриването на завод на германска фирма в Божурище. \r\n \n\t\t\t\t\t\t", "date": "2018.06.06", "title": "Бойко се накарал на МВР и всички гафове са забравени"}
{"url": "http://www.bnews.bg/article/243150-riana_skasa_s_arabskiya_miliarder", "text": "\n Риана и Хасан Джамел вече официално не са светска двойка. Според източници, споделили пред MediaTakeOut News, певицата е избрала да прекрати отношенията с милиардера, защото „понякога се уморявам от мъжете“. Според сайта, Риана и бизнесменът от Саудитска Арабия са били заедно за известно време, но именно певицата е решила да прекрати отношенията. \r\n\r\n „Беше добра връзка, но сега приключи. Разбира се, Риана му разби сърцето. Това прави тя – разбива мъжките сърца. Риана просто се измори от него. Тя се изморява от мъжете понякога“, коментира източник. Брюнетката в момента определено е доста заета в многобройните си кариери – освен покрай козметичната си колекция и заради участието си на голям екран. Според запознати, Риана просто няма достатъчно време, за да отделя внимание на друг човек до себе си. \r\n  \r\n \n\t\t\t\t\t\t", "date": "2018.06.06", "title": "Риана скъса с арабския милиардер "}
{"url": "http://www.bnews.bg/article/243172-rusata_zlatka_zaryazana_zaradi_iznevyara", "text": "\n Златка Райкова, която се сгоди пред очите на стотици хиляди българи в „Като две капки вода“, няма да се омъжва. Плеймейтката е скъсала с годеника си Георги Валентинов малко преди финала на шоуто. Причината била изневярата й с брата на на фолк звездата Борис Дали – Велислав Делибалтов. Изкусителката от Пазарджик се е отдала на страсти с минаващия за сексимвол Велислав директно зад сцената на шоуто. Това не е останало скрито за екипа, а оттам е стигнало до ушите на измамения годеник. Новината за поведението на любимата му, естествено, вбесила ММА боеца и станала причина годежът да бъде развален, пише „Уикенд“. Към днешна дата Злати е свободна жена. Бившата моделка намекна за раздялата с годеника си на финала на „Капките“. Запитана какво ще направи най-напред – дали ще се омъжи, или ще започне кариера на певица, тя отговори: „Нито едното, нито другото“. \r\n  \r\n \n\t\t\t\t\t\t", "date": "2018.06.06", "title": "Русата Златка зарязана заради изневяра"}
{"url": "http://www.bnews.bg/article/243233-intsident_nay_malko_chetirima_dushi_sa_raneni_pri_vzriv_v_siloz_v_strasburg", "text": "\n Най-малко четирима души бяха ранени при експлозия в силоз за зърно в Страсбург, съобщиха френските власти, цитирани от АП. \r\n\r\n В ход е голяма спасителна операция.Говорител на полицията заяви, че нараняванията дотук не са животозастрашаващи, но по думите му броят на пострадалите може да нарасне, тъй като спасителната операция все още не е приключила.  \r\n\r\n На мястото на експлозията в пристанище на граничната между Франция и Германия река Рейн работят 70 пожарникари. Областните власти призоваха чрез „Туитър“ гражданите да избягват района, за да не пречат на спасителните екипи. \r\n\r\n Според властите експлозията не е предизвикана от умишлени действия, отбелязва АФП. \r\n\r\n \r\n \n\t\t\t\t\t\t", "date": "2018.06.06", "title": "ИНЦИДЕНТ! Най-малко четирима души са ранени при взрив в силоз в Страсбург "}
{"url": "http://www.bnews.bg/article/243227-politsiyata_otkri_vzrivni_veshtestva_v_apartament_v_botevgrad", "text": "\n В апартамент в блок в Ботевград са намерени взривни вещества, които са опасни и за това са извикани специалисти от отряда за борба с тероризма, които да ги обезвредят\". Това каза главният секретар на МВР Главен комисар Младен Маринов, цитиран от БГНЕС. \r\n\r\n Главният секретар на МВР отрече появилата се в медиите информация, че апартаментът, в който взривните вещества са били открити е на съпругата на стрелеца срещу Пелов, но потвърди, че имат връзка със случая. Припомняме, че вчера късно вечерта в града бе застрелян избягалият от Централния софийски затвор Владимир Пелов, който от 2 месеца е издирван от полицията. Стрелецът се казва Марио Панчев и в момента е настанен с огнестрелни рани в „Пирогов“. \r\n\r\n „Работата на колегите е изключително сложна. Грешки може да открие всеки. Когато имаме тежко престъпление, ние правим анализ на всички действия. Там, където имаме пропуски, съответно взимаме мерки“, посочи гл. комисар Маринов. \r\n\r\n Той допълни, че в хода на издирването на Пелов в МВР на няколко пъти е постъпвала неточна информация за неговото нахождение. Вече са провеждани и няколко специализирани акции. Съучастникът на Пелов, с когото заедно осъществиха бягство от затвора, продължава да се издирва. \r\n\r\n Според главният секретар на МВР е изключено Пелов да е получавал информация от вътрешен човек от разследващия екип, която да е използвал при своето укриване. \r\n\r\n \r\n[Снимка: Shutterstock] \r\n\r\n Снимка: Shutterstock \r\n\r\n Това съобщи гл. комисар Младен Маринов \r\n\r\n \"В апартамент в блок в Ботевград са намерени взривни вещества, които са опасни и за това са извикани специалисти от отряда за борба с тероризма, които да ги обезвредят\". Това каза главният секретар на МВР Главен комисар Младен Маринов, цитиран от БГНЕС. \r\n\r\n Младен Маринов: Пелов и Панчев са били по-скоро врагове, а не приятели \r\n\r\n Главният секретар на МВР отрече появилата се в медиите информация, че апартаментът, в който взривните вещества са били открити е на съпругата на стрелеца срещу Пелов, но потвърди, че имат връзка със случая. Припомняме, че вчера късно вечерта в града бе застрелян избягалият от Централния софийски затвор Владимир Пелов, който от 2 месеца е издирван от полицията. Стрелецът се казва Марио Панчев и в момента е настанен с огнестрелни рани в „Пирогов“. \r\n\r\n Полицията получила сигнали, че Пелов от месец бил в Ботевград \r\n\r\n „Работата на колегите е изключително сложна. Грешки може да открие всеки. Когато имаме тежко престъпление, ние правим анализ на всички действия. Там, където имаме пропуски, съответно взимаме мерки“, посочи гл. комисар Маринов. \r\n\r\n Прокуратурата: Пелов е убит с три огнестрелни рани \r\n\r\n Той допълни, че в хода на издирването на Пелов в МВР на няколко пъти е постъпвала неточна информация за неговото нахождение. Вече са провеждани и няколко специализирани акции. Съучастникът на Пелов, с когото заедно осъществиха бягство от затвора, продължава да се издирва. \r\n\r\n Стрелбата между Пелов и Панчев - заради неуредени финансови отношения? \r\n\r\n Според главният секретар на МВР е изключено Пелов да е получавал информация от вътрешен човек от разследващия екип, която да е използвал при своето укриване. \r\n\r\n Показанията на Панчев вкараха Пелов в затвора, заяви техен познат \r\n\r\n „Екипът, който работи и има пълната информация, е малък и проверен. Спазени са всички изисквания на Закона за класифицираната информация. Нямам основания да смятам, че има изтичане на информация“, аргументира се той.  \r\n \n\t\t\t\t\t\t", "date": "2018.06.06", "title": "Полицията откри взривни вещества в апартамент в Ботевград"}
{"url": "http://www.bnews.bg/article/243228-ostavyat_v_aresta_52_godishen_retsidivist_iznasilil_vazrastna_zhena_v_dulovo", "text": "\n По искане на Районната прокуратура в Дулово съдът оставя в ареста 52-годишен мъж, обвинен в изнасилване на трудно подвижна възрастна жена. \r\n\r\n Престъплението е извършено на 1 юни в полунощ в село на територията на община Дулово. Обвинението е на база открити дактилоскопски следи, а и насилникът е разпознат от жената. \r\n\r\n Изнасилването е в изпитателния срок на предходно осъждане. След първоначалното му задържане до 72 часа с постановление на Районната прокуратура в Дулово, е внесено искане в съда за определяне на най-тежката мярка за процесуална принуда - задържане под стража, за 52-годишния обвиняем. Определението на Дуловския районен съд подлежи на обжалване пред Окръжния съд в Силистра. \r\n \n\t\t\t\t\t\t", "date": "2018.06.06", "title": "Оставят в ареста 52-годишен рецидивист, изнасилил възрастна жена в Дулово"}
{"url": "http://www.bnews.bg/article/243245-salmonela_v_3_detski_gradini_v_sofiya", "text": "\n Има доказателства за взрив от салмонела в три детски градини в София, обяви директорът на Националния център по заразни и паразитни болести проф. Тодор Кантарджиев в предаването \"Денят започва\" на БНТ. \r\n\r\n Основната причина за салмонела е недобре съхранена храна. Затова храните от животински произход трябва да са термично обработени, а ако храната е стояла повече от 4 часа на стайна температура, може да е опасна за здравето, обясни той. \r\n\r\n В началото на летния сезон проф. Кантарджиев припомни колко важни са ваксинациите при децата и препоръча деца под 1 година да не се водят на море, ако не са ваксинирани против морбили. Най-вече да не се ходи с тях в Северна Гърция, където има много случаи на морбили. \r\n\r\n Около 90% от инфекциите при децата са от бактерии, хигиената е много важна, каза проф. Тодор Кантарджиев. Той препоръча през лятото да се ползват мокри кърпи с хлор хиксидин, защото спиртът не действа на ентеровирусите. \r\n\r\n Проф. Кантарджиев коментира и ухапванията от кърлежи, като бе категоричен, че при подобно ухапване трябва да се пие антибиотик. \r\n\r\n В столицата например имаме заразени с Лаймска болест кърлежи и хората трябва да се информират за районите, в които има заразени кърлежи, отбеляза директорът Националния център по заразни и паразитни болести, каза той. \r\n \n\t\t\t\t\t\t", "date": "2018.06.06", "title": "Салмонела в 3 детски градини в София"}
{"url": "http://www.bnews.bg/article/243224-sadat_nakaza_s_obshto_15_g_zatvor_shofyorite_ubili_pri_katastrofa_6_dushi_kray_pleven", "text": "\n На 04.06.2018 г. за втори път беше произнесена тежка осъдителна присъда за смърт на пътя. По обвинителен акт на Военно-окръжна прокуратура - София, по който вече бяха произнесени присъди от 10 и 8 години лишаване от свобода, след разпоредено повторно разглеждане от апелативната инстанция, втори състав на Софийски военен съд, за втори път призна за виновни двамата подсъдими, съобщиха от пресцентъра на военната прокуратура. \r\n\r\n Двамата шофьори - старшина Румен Ц. от Министерството на отбраната и Мирослав Б. от гр. Славяново бяха признати за виновни, че поради грубо нарушаване на Закона за движение по пътищата на 14.09.2015 г. са предизвикали тежка катастрофа между служебен военен микробус и джип, довела до смъртта на шестима души. Тогава при тежкия челен удар край град Плевен, на място загинаха двама цивилни служители на МО и пътник от джипа, а други трима служители на МО починаха малко по-късно в болницата. \r\n\r\n Съдът наложи на военнослужещия наказание от 10 години лишаване от свобода при първоначален строг режим, а цивилният шофьор получи 5 години затвор при първоначален общ режим за двамата. Двамата подсъдими бяха лишени и от правото да управляват моторни превозни средства, съответно за 12 и 8 години. \r\n \n\t\t\t\t\t\t", "date": "2018.06.06", "title": "Съдът наказа с общо 15 г. затвор шофьорите, убили при катастрофа 6 души край Плевен"}
{"url": "http://www.bnews.bg/article/243199-gushterov_glezi_gonzovitsa_kato_kralitsa_vav_venetsiya", "text": "\n Любовна приказка! Така може да бъде описан животът на плеймейтката Светлана Василева и бъдещия й съпруг Християн Гущеров. Само месец преди сватбата им младоженецът не пести средства и заведе възлюбената си на романтично пътешествие в града на любовта - Венеция. \r\nСветлето не спира да се хвали в профилите си в социалните мрежи с всевъзможните скъпарски изненади, които Християн й подарява.  От шопинг за стотици хиляди в бутиците на \"Шанел\" и \"Луи Вютон\", през спиращи дъха воаяжи с гондола по Канале гранде, гурме вечери в тузарски ресторанти и не на последно място, с факта, че влюбените гълъбчета спят в петзвездния хотел \"Екселсиор\", който е сред най-скъпите хотели във водния град. \r\n\r\n \"Живот си живееш, Светле, а още дори не си г-жа Гущерова\", коментират приятелки на блондинката в интернет. \r\nГонзовица, както стана известна Василева преди време заради скандалната си връзка с футболиста Георги Иванов, и милионерският син ще си кажат заветното \"Да\" на 12 юли, когато Християн празнува и рожден ден. \r\nПред \"България Днес\" еротичната моделка наскоро призна, че само булчинската й рокля ще струва близо 60 бона, а годежният й диамантен пръстен надхвърля 100 хиляди долара. \r\n \n\t\t\t\t\t\t", "date": "2018.06.06", "title": "Гущеров глези Гонзовица като кралица във Венеция "}
{"url": "http://www.bnews.bg/article/243198-berbatov_izdarzha_mladata_lyubovnitsa_na_bashta_si", "text": "\n \r\nДимитър Бербатов издържа баща си Иван и по-младата му любовница Нора. \r\nТой им праща за харчене всеки месец по 10 000 лева, колкото дава и на майка си за джобни. Такава е била издръжката и на брат му Асен, но след изцепките му е спрял кранчето. \r\nС издръжката бащата на Бербатов и Нора се преместили да живеят в София. Запознати издават, че Нора е била първа приятелка на майката на Бербатов. Семействата им били близки, а мъжете другарували още във времето, когато били активни футболисти. Отношенията им се разтрогнали след като Иван и Нора признали, че са интимни. \r\nМащехата на Митко дълги години била чиновник в енергоразпределително дружество, пише „Телеграф“. \r\n  \r\n \n\t\t\t\t\t\t", "date": "2018.06.06", "title": "Бербатов издържа младата любовница на баща си"}
{"url": "http://www.bnews.bg/article/243231-idil_obuchava_detsa_za_dzhihadisti", "text": "\n Сирийската армия е разкрила детски лагер, управляван от ИДИЛ, твърди военен източник, предаде БГНЕС. \r\n\r\n \"Младите лъвове на халифата\" е военна база за обучение на млади терористи и се намира в източната провинция Хама. На входа на базата са намерени повредени бронирани автомобили Хъмви. \r\n\r\n Според военен източник, лагерът има всичко необходимо за военно обучение - пътеки с препятствия, бойни полигони и класни стаи. \r\n\r\n По-рано в южен Дамаск беше открит подобен учебен лагер за деца, след като сирийските войски освободиха лагера Ярмук от бойците.  \r\n \n\t\t\t\t\t\t", "date": "2018.06.06", "title": "ИДИЛ обучава деца за джихадисти"}
{"url": "http://www.bnews.bg/article/243215-bdzh_oshte_v_razkracheno_polozhenie_goranov_obeshta_reshenie_no", "text": "\n Отложихме частичното решение на проблема със заема на БДЖ, за да намерим цялостно такова в близките 10 дни. Това каза пред журналисти в Министерския съвет министърът на финансите Владислав Горанов във връзка със задълженията на БДЖ. \r\n\r\n „Цялостно решение се търси. Това означава интензивни разговори с облигационерите, от които ще се опитаме да постигнем по-добър резултат като цяло за компанията и да уредим еднократно окончателно всички взаимоотношения по повод на изтегления през 2007 г. облигационен заем в размер на 250 млн. лв. От него са останали около 103 млн. лв. Водим разговори“, коментира Горанов.  \r\n\r\n По думите му в полза на дружеството е тези разговори да останат конфиденциални, докато не намерят решение. „Затова днес отложихме частичното решение, за да намерим в близките 10 дни цялостно решение на проблема с този от всички заеми, които БДЖ има“, каза още той. \r\n \n\t\t\t\t\t\t", "date": "2018.06.06", "title": "БДЖ още в разкрачено положение, Горанов обеща решение, но..."}
{"url": "http://www.bnews.bg/article/243170-s_tazi_dieta_chudo_dzhey_lo_smakna_20_kilograma_sled_razhdaneto", "text": "\n Преди да роди, латино дивата Дженифър Лопес често се подлагаше на тази \"шоколадова\" диета. В продължение на една седмица ядеше по 2 шоколадови барчета на ден. Пиенето на вода става едва част след хранене. \r\n\r\n Но след като се омъжи отново и роди близнаците, Джей Ло реши, че трябва да започне да отслабва с помощта на професионални диетолози и висококвалифицирани треньори. Поставяйки си задачата да се втали максимално за кратко време, благодарение на помощниците си успя да свали 20 кг. за месец. \r\nХранителният режим на звездата е много лесен. А най-важното, което трябва да запомните, е: в продължение на седмица забравете за солта и захарта! \r\n\r\n Примерно дневно меню: \r\n\r\n Закуска: чаша вода, портокал, чаша какао. След 15 минути може да изядете някакъв плод. \r\n\r\n Обяд: Извара (не повече от 200 гр.) и много плодове. \r\n\r\n Следобедна закуска: шепа сушени плодове. \r\n\r\n Вечеря: 200 гр. птиче месо или риба със зеленчуци (300 гр.) \r\n\r\n \r\nПреди лягане може да хапнете обезмаслено кисело мляко. \r\n\r\n \r\nКъм диетата си Дженифър е прибави и 3-часови занимания със спорт. Резултатът от усилията й се увенча с успех, защото в момента горещата изпълнителка изглежда по-добре от всякога./jenata.blitz.bg \r\n \n\t\t\t\t\t\t", "date": "2018.06.06", "title": "С тази диета чудо Джей Ло смъкна 20 килограма след раждането"}
{"url": "http://www.bnews.bg/article/243216-hero_si_tragna_brazilets_poema_zadalzheniyata_mu", "text": "\n Ръководството на \"Лудогорец\" официално обяви раздялата си с Димитър Димитров - Херо. От вчера (5 юни) специалистът вече не е старши треньор на разградчани. \r\n\r\n На пресконференция днес (6 юни) изпълнителният директор на клуба Ангел Петричев обяви, че \"орлите\" вече няма да разчитат на Херо. Неговата функция ще изпълнява новият главен мениджър - бразилецът Пауло Аутори.  \r\n\r\n На Димитров е било предложено да остане на поста старши треньор, но той е отказал, предаде БТВ. \r\n \n\t\t\t\t\t\t", "date": "2018.06.06", "title": "Херо си тръгна, бразилец поема задълженията му"}
{"url": "http://www.bnews.bg/article/243217-botevgrad_kipi_politsiyata_evakuira_tsyal_blok", "text": "\n Цял жилищен блок в Ботевград е евакуиран. Предполага се, че в един от апартаментите има боеприпаси.  \r\n\r\n По информация на Канал 3 именно във въпросния блок живее приятелката на пострадалия при снощната престрелка в центъра на града Марио Панчев, за когото се предполага, че уби избягалия затворник Владимир Пелов. Жилищният блок се намира на бул. \"България 12\". Районът около него е отцепен.  \r\n\r\n Покрай стрелбата снощи в града има засилено присъствие на жандармерия, а полицията продължава с процесуално-следствените си действия. \r\n\r\n При стрелбата във вторник вечер беше убит Владимир Пелов, а Марио Панчев е тежко ранен. Според полицията Пелов е издебнал Панчев и е искал да го убие, но вторият е бил подготвен. Основната версия на разследващите е неуредени финансови взаимоотношения между двамата, които са се познавали от дълги години, но от известно време били \"по-скоро врагове\", предаде Канал 3. \r\n \n\t\t\t\t\t\t", "date": "2018.06.06", "title": "Ботевград кипи, полицията евакуира цял блок!"}
{"url": "http://www.bnews.bg/article/243223-vmesto_radev_v_parlamenta_otide_glavseka_na_mvr_kakvi_razkritiya_napravi", "text": "\n Отцепеният апартамент с намерени взривни вещества не е на приятелката на тежко ранения убиец на Владимир Пелов - Марио Панчев, опроверга неофициалната информация главният секретар на МВР Младен Маринов. \r\n\r\n Такава беше първоначалната версия покрай евакуирането на цял блок в Ботевград. Той изнесе цялата, вече известна фактология около убийството на затворника-беглец Владимир Пелов, който бе обявен за общодържавно издирване пред депутатите. Той дойде в пленарната зала вместо вътрешния министър Валентин Радев, който е в Брюксел. Изслушването на министъра бе поискано от БСП, които се възмутиха от поредицата от разстрели в страната. \r\n\r\n И обобщи, че продължава издирването на другия избягал затворник, а полицейското присъствие в Ботевград ще остане засилено именно заради този факт. Освен това снощи, непосредствено след стрелбата, възникнало напрежение и на мястото се събрали много хора, поради което главният секретар на МВР изпратил полиция и жандармерия. \r\n\r\n \"По отношение на издирвания Пелов, знаете, когато той се отклони от затвора, бяха образувани две досъдебни производства - за бягство и за опит за убийство\", каза Младен Маринов. \r\n\r\n Той каза още пред депутатите, че последният получен сигнал за местонахождението на Пелов е бил получен в МВР на 2 юни, когато е била проведена спецоперация. Тогава спецчастите проверили цяла сграда, но не намерили Пелов, предаде Канал 3. \r\n\r\n Междувременно стана ясно, че Пелов и Панчев са се гърмели с пистолети „Валтер”,“Макаров” и ТТ. \r\n  \r\n \n\t\t\t\t\t\t", "date": "2018.06.06", "title": "Вместо Радев в парламента отиде главсека на МВР, какви разкрития направи..."}
{"url": "http://www.bnews.bg/article/243214-sadat_ostavi_gerontofil_iznasilvach_v_aresta", "text": "\n Състав на Дуловския районен съд е уважил искането на Районната прокуратура в града и е взел мярка за неотклонение „Задържане под стража“ спрямо 52-годишен мъж. Той е бил привлечен като обвиняем за съвкупление  с трудно подвижна възрастна жена, която привел в безпомощно състояние  – престъпление по член 152, ал. 1, т. 3 от НК, информираха от държавното обвинение.                                                                                                                                                      \r\n\r\n Престъплението е било извършено на 1 юни тази година в полунощ в село на територията на община Дулово. Съпричастността на обвиняемия към деянието е установена по откритите дактилоскопски следи. Насилникът е бил разпознат от пострадалата. Той е извършил насилието в изпитателния срок на предходно осъждане. \r\n\r\n След първоначалното му задържане за срок до 72 часа с постановление на Районната прокуратура в Дулово, е било внесено искане в съда за определяне на най-тежката мярка за процесуална принуда – задържане под стража, за 52-годишния обвиняем. \r\n\r\n Определението на Дуловския районен съд подлежи на обжалване пред Окръжния съд в Силистра. \r\n\r\n   \r\n\r\n   \r\n \n\t\t\t\t\t\t", "date": "2018.06.06", "title": "Съдът остави геронтофил-изнасилвач в ареста"}
{"url": "http://www.bnews.bg/article/243219-bavarets_ubi_na_myasto_shofyor_na_mikrobus_dokato_smenyal_guma", "text": "\n 30-годишен шофьор на БМВ блъсна и уби на място 25-годишен водач на микробус, който сменял спукана гума, съобщиха от Областната дирекция на МВР в Ямбол. \r\n\r\n Сигналът за инцидента, който е станал на 308-ия километър от магистрала \"Тракия\" в посока Бургас, е подаден снощи малко преди 22 ч. на тел. 112. \r\n\r\n На място веднага са изпратени екипи на полицията. Установено е, че микробус \"Форд Транзит\" е спрян в бързата лента на пътното платно по посока на движението, заради спукана гума. Водачът, 25-годишен мъж, слязъл да отстрани повредата, но е бил блъснат от лек автомобил \"БМВ 740\", управляван от 30-годишен мъж. \r\n\r\n Блъснатият мъж е загинал на място. Пробите на водача на БМВ-то за употреба на алкохол и наркотични вещества са отрицателни. \r\n\r\n В авариралия бус са пътували още осем пътника, сред тях няма пострадали. На местопроизшествието е извършен оглед от дежурна оперативна група. Работата по случая продължава в рамките на образуваното досъдебно производство. \r\n \n\t\t\t\t\t\t", "date": "2018.06.06", "title": "Баварец уби на място шофьор на микробус, докато сменял гума"}
{"url": "http://www.bnews.bg/article/243208-lakardiite_na_mvr_zapochnaha_pelov_bil_s_brada_i_suitshart_imal_obuvki_za_prehod_znachi_ne_bil_v_botevgrad_a_ako_beshe_gol", "text": "\n МВР буквално бе спипано по долни гащи след показната стрелба в стил Дивия запад в Ботевград, при която бе убит избягалият на 3 април т.г. през парадния вход на Софийския затвор -  Владимир Пелов. \r\n\r\n Издънка след издънка излязоха от устите на МВР представители в опит да се оправдаят, защо не са заловили досега беглеца, който буквално им е бил под носа, а и да не забравяме, че им се подигра с нарочно писмо, което прати до президента Румен Радев. \r\n\r\n Да не забравяме, че и вътрешният министър Валентин Радев, когото сега БСП привика в парламента, но не е ясно дали ще отиде да дава обяснения, беше твърдо убеден, че ще го заловят. Е, заловиха го, но мъртъв. Браво на полицията! Бързи и яростни. \r\n\r\n На нарочната пресконференция на прокуратурата и полицията шефът на ОДМВР-София старши комисар Георги Георгиев призна, че знаели от месец и половина, че Пелов е в Ботевград, обаче не го открили на търсените от тях места. Внезапно установили, като намерили трупа, че той е с променена външност - брада и сутишърт с качулка. \r\n\r\n Този суитшърт се превърна, като че ли в основното алиби на МВР, за да не открият Пелов. Държавата гъмжи от момчета и мъже със суитшърти...трудно разпознаване ще падне. \r\n\r\n Главният секретар на МВР Младен Маринов също се хвана за тази сламка в Министерски съвет по повод стрелбата в Ботевград: \r\n\r\n \"Той бе с променена външност. Беше си пуснал брада, носеше шапка и суитшърт. Интересно бе, че имаше обувки за преход. Това показва, че той категорично не е живеел някъде в града. Там се е намирал, защото най-вероятно е трябвало да си уреди тези сметки с другия пострадал. Пелов намира човека, с когото трябва да си разчисти сметките”, обяви главният секретар. \r\n\r\n Ако Пелов щъкаше гол сигурно щяха да го разпознаят, но така облечен...Пелов е бил тотално неузнаваем. \r\n\r\n Дори и оставките на ръководството на МВР и всички отговорни по веригата няма да спасят разрухата в министерството. Угодно е обаче системата да не работи. \r\n\r\n   \r\n \n\t\t\t\t\t\t", "date": "2018.06.06", "title": "Лакърдиите на МВР започнаха: Пелов бил с брада и суитшърт, имал обувки за преход, значи не бил в Ботевград! А ако беше гол?"}
{"url": "http://www.bnews.bg/article/243213-spetsialisti_ot_vma_spasiha_zhena_s_ryadak_tumor", "text": "\n Специалисти от Клиниката по чернодробно-панкреатична и трансплантационна хирургия на Военномедицинска академия спасиха 43-годишна жена с рядък тумор, съобщиха от ВМА. \r\nПоредната изключително сложна оперативна интервенция бе извършена от екипа на проф. Никола Владов на пациентка с тумор на надбъбрека, с туморен тромб в долна празна вена и метастази в черния дроб. \r\nСлед тотално изключване на черния дроб от кръвообращението за около 40 минути, бе отстранена част от долна празна вена, като същата бе заместена със синтетична протеза. Наличието на метастази в черния дроб наложило отстраняването на дясната половина на органа. \r\nТова е един сложен процес, който изисква добре сработен екип, добър анестезиологичен екип и добра логистична подкрепа. На база над 10-годишния си опит в чернодробните трансплантации, ВМА и Клиниката по чернодробно-панкреатична и трансплантационна хирургия се специализира в операции на тази специфична зона, което изисква добра база за извършване на тежка хирургия, добра подготовка не само на чернодробните специалисти, но и на уролози, ендокринни хирурзи и други, коментира проф. Никола Владов. \r\nПациентката се възстановява нормално и вече е изписана. \r\n \n\t\t\t\t\t\t", "date": "2018.06.06", "title": "Специалисти от ВМА спасиха жена с рядък тумор"}
{"url": "http://www.bnews.bg/article/243221-loshoto_na_moreto_se_pokaza_tyalo_na_mladezh_izpluva_kray_arkutino", "text": "\n \r\nНа 5 юни около 14.50 ч. в Районно управление - Созопол е получено съобщение за открит на около 1 миля от Змийския остров във вода труп на млад мъж. \r\n\r\n Тялото е извадено от екип на „Гранична полиция” с бордова лодка, като е констатирано, че е на младеж по боксерки на видима възраст около 15-20 години и ръст около 170 см. \r\n\r\n При извършения първоначален оглед не са открити видими следи от насилие. Тялото на младежа е откарано в отделение „Съдебна медицина” при УМБАЛ – Бургас за аутопсия. \r\nРаботата по установяване на самоличността продължава от служители на Районно управление – Созопол. По случая е образувано досъдебно производство, съобщиха от ОДМВР-Бургас. \r\n  \r\n \n\t\t\t\t\t\t", "date": "2018.06.06", "title": "Лошото на морето се показа: Тяло на младеж изплува край Аркутино"}
{"url": "http://www.bnews.bg/article/243169-milko_smeni_zhaltite_zabi_s_beli_kastaneti", "text": "\n Чалга динозавърът Милко Калайджиев е решил да се погрижи за външния си вид. Няма вече следа от жълтите му зъби, които се подаваха изпод мустака му. По време на участието си в клуба на Николета Лозанова и Ники Михайлов той не спря да се усмихва, а белотата на зъбите му не остана незабелязана. Въпреки новата фасада на устата си Милко категорично отказва да се раздели с емблематичния си мустак. Именно чрез него стана разпознаваем и често е обект на имитации в различни комедийни предавания. Неслучайно бе един от малкото фолкизпълнители, чийто образ бе имитиран в култовото шоу „Като две капки вода“. Дни след като погреба доведения си син, Емилия... Похвално е, че Бате Милко е решил да си сложи фасети. Той и колежката му Камелия се отличаваха с неприятно оцветяване на резците, но и при двамата това е минало. \r\n\r\n Пайнерският певец наближава пенсионна възраст (Милко е на 66 г. – б.а.) и е помислил отрано за проблемите, които може да му създадат зъбите. Предпазва се отрано, за да не го сполети съдбата на колегата му Сашо Роман. Изпълнителят на „Мой ангеле“ прахоса хонорарите си през годините и в момента пее за жълти стотинки, от което не му остава да задели за зъби. Всичките му зъби са опадали и вече почти нищо не му се разбира, като пее. Така и не може да събере пари и да си направи изкуствени, а продължава да се мъчи. Все по-разочаровани са и дългогодишните му почитатели, които чакат всяка негова изява с голямо нетърпение. Те коментират, че участията му са под всякаква критика. Не така стои въпросът с Милко Калайджиев, който се оказа безспорно най-големият купонджия. Заедно с колежката си Мира взривили Студентски град и накарали всеки човек в клуба да танцува и да се забавлява от сърце. \r\n  \r\n \n\t\t\t\t\t\t", "date": "2018.06.06", "title": "Милко смени жълтите зъби с бели кастанети "}
{"url": "http://www.bnews.bg/article/243202-dzhambazki_prizna_kak_sa_izlagali_prevozvachite", "text": "\n \r\nСлед като късно снощи Би Нюз публикува по какъв начин   с уж извоювана от тях победа над законопроекта Макрон, днес на брифинг в Парламента Евродепутата Ангел Джамбазки призна за лъжата, която всички баджак медии обилно разпространиха. Единствения политик, който предупреди превозвачите да не се радват бе евродепутатът Николай Бареков. \r\n\r\n Бареков се оказа напълно прав в предупрежденията си, тъй като комисията по туризъм и транспорт е гласувала много по-тежкия вариант, при който на всеки 21 дни камионът ще трябва да се прибира там където е регистриран. \r\n\r\n Джамбазки отново пропусна да  обясни защо той и неговия колега са гласували този пагубен за българските превозвачи текст! \r\n  \r\n \n\t\t\t\t\t\t", "date": "2018.06.06", "title": "Джамбазки призна как са излъгали превозвачите!"}
{"url": "http://www.bnews.bg/article/243200-edin_merakliya_ima_da_vadi_goreshtite_kartofi_v_rayon_mladost_i_toy_e", "text": "\n Петър Кърджилов пък беше посочен от самата Иванчева за неин наследник на поста. Кърджилов, който е младши експерт в районната администрация, беше другият кандидат, който СОС можеше да избере, но това не стана. Днес той обяви в студиото на \"България сутрин\", че ще обжалва това решение на общинските съветници. \r\n\"Г-жа Иванчева издаде легална заповед за неговото отстраняване от длъжност, освен това издаде заповед човекът, който да я замести, да бъда аз\", заяви Кърджилов пред Bulgaria ON AIR. \r\nМладши експертът в район \"Младост\", който изпълнява и ролята на говорител на районната администрация, допълни също, че арх. Румен Русев е бил в конфликт на интереси преди да заеме поста на заместник-кмет с ресор \"Строителство\", защото е работил със строители. \r\n\"Това, което е по-важното е какви ще бъдат делата му. Това, за което аз го призовах, е да не предвижва никакви конфликтни строежи, където има категорично гражданско недоволство\", подчерта още Петър Кърджилов. \r\nТой коментира и развитието на делото срещи Десислава Иванчева и Биляна Петрова. По думите му Специализираната прокуратура няма качествени веществени доказателства срещу двете жени. \r\nОт думите му стана ясно още, че от няколко месеца Иванчева и Петрова са били заплашвани по телефона. \r\nПрипомняме, че Столичният общински съвет определи архитект Румен Русев за временно изпълняващ длъжността кмет на район \"Младост\". Официално СОС има право да назначи някой от заместник-кметовете на района. Това са Владимир Клисуров, Биляна Петрова и Румен Русев.  \r\nБиляна Петрова е в ареста, заедно с кмета Десислава Иванчева. Съдът все още не се е произнесъл по отстраняването и на двете от длъжност. Иванчева и Петрова протакат под претекст, че се запознават материалите по делото.  . \r\n\r\n Владимир Клисуров пък подаде молба за напускане малко след като Общинският съвет го избра. Единственият вариант остана архитект Русев, който е заместник-кмет по строителството \r\n  \r\n \n\t\t\t\t\t\t", "date": "2018.06.06", "title": "Един мераклия има да вади \"горещите картофи\" в район \"Младост\" и той е ..."}
{"url": "http://www.bnews.bg/article/243203-desi_tsoneva_ofitsialno_predstavi_poredniya_si_chichko", "text": "\n Деси Цонева официално обяви гаджето си. Тя  разкри кой е мъжът до нея, след като месеци наред кри самоличността му. Дъщерята на журналиста Димитър Цонев обяви на профила си във Фейсбук, че е обвързана с 54-годишния Явор Стефанов. Мъжът е собственик на транспортна фирма, пише „България днес”. \r\nДвамата са на почивка на Малдивите през март, откъдето Деси не спря да пуска екзотични снимки. От писанията й в интернет става ясно, че причината брюнетката да крие връзката си е нежеланието на Явор да обявят публично отношенията си. \r\nНа поздравления на приятелите си Деси отговаря с усмивка „Ако знаете откога чакам да се похваля”. \r\n  \r\n \n\t\t\t\t\t\t", "date": "2018.06.06", "title": "Деси Цонева официално представи поредния си чичко "}
{"url": "http://www.bnews.bg/article/243211-velikobritaniya_reshi_vaprosa_s_imeto_na_makedoniya_prisaedini_ya_kam_balgariya", "text": "\n С тази карта многотиражният британски таблоид \"Сън\" илюстрира статията си за превърналата се в световна новина сага с бягството на кравата Пенка в съседна Сърбия. \r\n\r\n На нея точно е указан маршрута, по който е минало добичето, над което е надвиснала смъртна заплаха. Само дето територията на Македония е присъединена към тази на България. \r\n\r\n За радост на националистично настроените у нас, така страната ни се е разпростряла отново до Охридското езеро и граничи с Албания и държава, която според графиците на изданието на мъгливия Албион се нарича Кососво. \r\n\r\n Грешката на \"Сън\" идва в момент, в който властите в Скопие и Атина продължават да водят интензивни преговори за името на югозападната ни съседка. Въпреки че не липсват куп екзотични варианти за име, те остават неприемливи за политиците и гражданите на двете държави, което на практика блокира приемането на Македония в НАТО и стартирането на евроинтеграционните процеси в страната. \r\n \n\t\t\t\t\t\t", "date": "2018.06.06", "title": "Великобритания реши въпроса с името на Македония: Присъедини я към България"}
{"url": "http://www.bnews.bg/article/243220-vzriv_raztarsi_strasburg", "text": "\n Взрив в силоз за съхранение на зърно в пристанищната зона на Страсбург рани най-малко четирима души тази сутрин, като трима от тях са в много тежко състояние. Някои информации сочат 11 пострадали при инцидента, съобщи Europe 1. \r\n\r\n Около 70 пожарникари и много полицейски автомобили са на мястото на експлозията. Задействан е оперативен център за координиране действията на службите при аварийна ситуация. \r\n\r\n Първите неофициални информации сочат, че взривът е станал поради небрежност на хората, които са били в силоза. Причините се изясняват и ще бъдат официално съобщени по-късно, обясниха от префектурата в Страсбург. \r\n \n\t\t\t\t\t\t", "date": "2018.06.06", "title": "Взрив разтърси Страсбург!"}
{"url": "http://www.bnews.bg/article/243242-do_2_hektara_ogranichiha_pozhara_kray_chernobilskata_aets", "text": "\n До 2 хектара ограничиха пожара в Чернобилската ограничена зона. Спасителите трябва да потушат тлеещите две огнища в горски отпадъци и трева, съобщиха от Държавната служба на Украйна за извънредни ситуации, цитирани от РИА Новости. \r\n\r\n По данни на министерството, около хектар суха трева пламнаха във вторник в Чернобилската ограничена зона. Образувано е наказателно дело за пожара в Чернобилската ограничена зона. \r\n\r\n \"Към 14 часа московско време на 6 юни в ограничената зона и безусловното (задължително) ограничение продължава потушаването на отделни огнища на пожара на общата площадка около 2 хектара. \r\n\r\n Ситуацията е под контрол. Няма открит огън, тлеят две огнища - горски отпадъци, треви, повалени дървета и пънове\", се казва в съобщението на пресслужбата на ведомството. \r\n\r\n Радиационният фон в Киев, Чернобил и на промишлената площадка на Чернобирската АЕЦ е в нормите, допълниха от пресслужбата. \r\n \n\t\t\t\t\t\t", "date": "2018.06.06", "title": "До 2 хектара ограничиха пожара край Чернобилската АЕЦ"}
{"url": "http://www.bnews.bg/article/243230-moshtna_gradushka_padna_v_rodopite", "text": "\n Близо 20 см градушка натрупа  в района на хижа \"Преспа\", която се намира в местността \"Хайдушки поляни\", в землището на смолянскато село Славейно, съобщава кореспондентът на bTV в региона. \r\n\r\n Ледените късове се сипаха дълго и унищожиха горските плодове. \r\n\r\n \"Един час не спря да вали градушка, образува се сериозна настилка.  Със сигурност не останаха вече боровинки в района\", каза хижарят Асен Апостолов.  \r\n \n\t\t\t\t\t\t", "date": "2018.06.06", "title": "Мощна градушка падна в Родопите"}
{"url": "http://www.bnews.bg/article/243196-bsp_pak_izpoti_valentin_radev_da_doyde_v_parlamenta_i_da_govori_za_ubiystvoto_na_pelov", "text": "\n Левицата поиска изслушване на вътрешния министър Валентин Радев заради престрелката в Ботевград и убийството на избягалия затворник Владимир Пелов. \r\n\r\n Това заяви от трибуната соцдепутатът Иван Иванов.  \r\n\r\n $Със съжаление искам да заявя пред народните представител, че беззаконието в държавата взе връх. За съжаление, вчера станахме свидетели на поредната саморазправа, резултат от бездействието на МВР. Грандиозен екшън, на който бяхме свидетели на бягството на двама затворници със стрелба, разстрел на центъра на Ботевград. Очевидно там е липсвала чистачка. Това нещо не може да продължава, разстрел след разстрел и накрая полицията мълчи безучастно\". \r\n\r\n Няма никакъв респект от държавата - всичко, което се прави в борбата с престъпността, не дава почти никакъв резултат, коментира междувременно и Георги Първанов, президент в периода 2002-2012 г., пред bTV тази сутрин. \r\n\r\n Ще предам, обеща председателят на Народното събрание Цвета Караянчева по повод искането на социалистите да бъде повикан вътрешният министър, предаде Канал 3. \r\n \n\t\t\t\t\t\t", "date": "2018.06.06", "title": "БСП пак изпоти Валентин Радев: Да дойде в парламента и да говори за убийството на Пелов!"}
{"url": "http://www.bnews.bg/article/243209-doklad_dokaza_nekadarnostta_na_agent_ivan_pod_negovoto_rakovodstvo_armiyata_ni_e_sasipana", "text": "\n \r\nДоклад за състоянието на въоръжените сили и отбраната изработен от 100 експерта недвусмислено доказва некадърността на агент Иван. \r\n\r\n Още в самото начало на доклада се разбира, че въоръжените сили на България са в състояние на затруднения и повишен риск да изпълняват конституционните си задължения по опазване на суверенитета, независимостта и териториалната цялост на страната. \r\n\r\n Докладът продължава с явно описване на некадърното управление от страна на агент Иван със следното твърдение: \"Въпреки усилията за набиране на нов и задържане на подготвен личен състав, проблемът с неокомплектоваността с военнослужещи в Министерството на отбраната, структурите на пряко подчинение на министъра на отбраната и Българската армия (20%) продължи да се задълбочава.\" \r\n\r\n Само това изречение е достатъчно министърът на отбраната да бъде незабавно освободен поради несправяне (некадърност) от заемания от него пост. Ясно се разбира, че за една година агент Иван е поставил националната ни сигурност под огромна заплаха! Все повече прозират подозренията, че така наречените Обединени патриоти обслужват чужди интереси, които целят превръщането на България в територия, а българския народ да бъде заличен. \r\n\r\n Ето и линк към убийствения доклад, който трябва да предизвика огромно негодувание в сърцето на всеки истински българин!  \r\n \n\t\t\t\t\t\t", "date": "2018.06.06", "title": "Доклад доказа некадърността на агент Иван! Под неговото ръководство армията ни е съсипана!"}
{"url": "http://www.bnews.bg/article/243243-voenen_s_btr_se_goni_s_politsiyata_v_amerikanski_grad", "text": "\n Движещо се с бясна скорост превозно средство с вид на танк и плътна колона полицейски коли с включени сирени след него – тази по-характерна за компютърна игра гледка впечатли жителите на Ричмънд, Вирджиния, съобщава местната телевизия Ен Би Си 12. \r\n\r\n Откраднатият бронетранспортьор е от база „Форт Пикет”, разположена недалеч. Водачът, който е служител на въоръжените сили, тръгнал с него по магистралата, за да стигне до града. \r\n\r\n По чудо преследването по улиците приключило без катастрофи и ранени. \r\n\r\n Все още не са ясни мотивите на военни, който в крайна сметка се предал на властите. \r\n \n\t\t\t\t\t\t", "date": "2018.06.06", "title": "Военен с БТР се гони с полицията в американски град"}
{"url": "http://www.bnews.bg/article/243174-pevitsata_irra_e_bremenna_krie_koy_e_bashtata_na_treto_dete", "text": "\n Позабравената певица Ирра сюрпризира всички с радостна новина, че очаква трето дето. Поп изпълнителката пусна първо снимка в Instagram с надпис „Три за щастие”. Макар в напредпанала бременност, тя не спира да работи по последната колекция на модния си бранд и да записва нови песни в студио. Все още блондинката не е разкрила какъв ще е пола на бебето, което се очаква да се появи на бял свят в началото на август, нито пък кой е бащата. Явно обаче тя ще е самотна майка, защото официално заявява, че планира да поеме изцяло грижите около отглеждането на третото си дете, както се случи с първите и две рожби, които са момчета. Двамата са най-екзалтирани и горди от новината, че съвсем скоро ще са батковци. 41-годишната блондинка, чието име е Ирина Русева, има един брак зад гърба си с Явор Георгиев, чието име носи един от синовете й. Преди година тя сподели, разводът може да бъде повод за щастие, когато се освобождаваш от нещо, което те е тормозило. По думите й човек не трябва да робува на стереотипи, наложени от обществото, за да бъде щастлив. \r\n \n\t\t\t\t\t\t", "date": "2018.06.06", "title": "Певицата Ирра е бременна, крие кой е бащата на трето дете "}
{"url": "http://www.bnews.bg/article/243191-golyamoto_pretsakvane_na_balgarskite_tiradzhii_e_fakt", "text": "\n Абсолютната и безусловна капитулация на плана \"Макрон\", срещу който протестираха българските превозвачи, се оказа...пълен провал на преговарящите от българска страна, начело с премиера Бойко Борисов. Часове по-късно засегнатите фирми обясниха на обикновен език, че всъщност много от приетите текстове на практика ще затруднят още повече тяхната работа и отново заплашиха с протести.  \r\nКакто BNews вече съобщи,  \r\n\r\n Двамата евродепутати  представиха като пълна победа вчерашното гласуване в транспортната комисия  на Европейския парламент на законопроекта \"Макрон\". Оказва се, че същите са гласували за много по-тежки условия за превозвачите ни, които ще ги докарат до фалит. \r\n\r\n Оказа се, че текстовете, одобрени от евродепутатите, привидно отразяват част от исканията на българските превозвачи, зад които застана и правителството. Към тях обаче са приети множество допълнения, които на практика поставят транспортните ни фирми в още по-неизгодно положение. \r\n\r\n Евродепутатът Николай Бареков коментира ужасната пр-акция на Борисов така: \r\n\r\n *Публикуваме без редакторска намеса: \r\n\r\n \"Малоумникът от ГЕРБ вика: Победихме и сега тираджиите ще си спят по кабините цели месеци, години. А ЕП вика: тираджията да си спи и под звездите, ако желае, но тирът да се връща в България обратно до 3 седмици. А жените на тираджиите кво викат?\" \r\n\r\n Част от българските превозвачи отново заплашиха с протести. \"Не сме се борили за това да стане по-лошо, а да изградим нещо по-добро\", заяви вчера Красимир Лалов, зам.-председател на Националното сдружение на българските превозвачи. \"Някой или не казва истината, или заблуждава общественото мнение\", смята той. Лалов посочи пред в. \"Сега\", че само включването на каботажа и комбинирания превоз в директивата за командированите работници ще извади от пазара 30% от българските транспортни фирми. \r\n\"В момента сме в по-лоша ситуация, защото в предишния вариант шофьорите трябваше да се прибират на 3 седмици, а камионите остават. Докато сега камионите трябва да се прибират на 3 седмици с товар до България и да излизат с товар. Това е измислица на чиновниците, недоумяваме какво се случва, тъй като очаквахме, че с приетата декларация ситуацията ще се подобри, а сега излиза, че с новия вариант дори и камионът да се прибере празен, не се признава\", обясни превозвачът Петко Ангелов пред агенция \"Фокус\". От Камарата на автомобилните превозвачи пресметнаха, че заради това ново изискване може да се окаже, че български камиони ще чакат с месеци зад граница, докато се намери товар за България и от България, или ще се извършват превози под себестойност само и само да отговори на това изискване. \r\n\"Не знаем в Европа да има паркинги, които да отговарят на изискванията на пакета \"Макрон\". Еврокомисарят по транспорта Виолета Булц ни обеща забраната да се спи в кабините на камионите да влезе в сила, след като на всеки 100 км бъдат изградени тези паркинги\", недоволства Димитър Димитров, изпълнителен директор на Камарата на автомобилните превозвачи в България.  \r\nВотът в транспортната комисия е само първа стъпка от дълга процедура за одобрение на правилата. Предстои пакетът \"Мобилност\" да бъде гласуван от европарламента, а след това да бъде дискутиран с Европейския съвет и Европейската комисия. В т.нар. триалог се търси компромис между тези три институции и едва тогава документът се превръща в закон. \r\n \n\t\t\t\t\t\t", "date": "2018.06.06", "title": "Голямото прецакване на българските тираджии е факт!"}
{"url": "http://www.bnews.bg/article/243164-lyubimata_na_fedi_bashur_se_sboguva_s_nego_s_trogatelen_post_v_sotsialnite_mrezhi", "text": "\n Любимата на трагично загиналия Феди Башур Деспина се сбогува емоционално с него в социалните мрежи. Красивата гъркиня се закле във вечна любов към доведения син на Емилия, загинал в ужасяваща катастрофа миналия месец на магистрала Тракия. \r\n\r\n Тя публикува обща снимка с Феди и написа: \"Завинаги и винаги в сърцето ми\". \r\n\r\n Постът й събра още много жалейки и думи на подкрепа към младата жена, която се познава с Феди от гимназията в София. Днес тя учи в Америка. Междувременно екипът на самата Емилия отново съобщи преди броени часове, че всички нейни ангажименти отпадат. \"Поради стеклите се обстоятелства, всички предварително поети ангажименти и всякакви публични изяви на Емилия са преустановени за неограничен период\", пише в официалното съобщение. \r\n  \r\n \n\t\t\t\t\t\t", "date": "2018.06.06", "title": "Любимата на Феди Башур се сбогува с него с трогателен пост в социалните  мрежи\r\n"}
{"url": "http://www.bnews.bg/article/243193-lyatno_vreme_da_ochakvame_i_gramotevitsi", "text": "\n Днес преди обяд над по-голямата част от страната ще бъде предимно слънчево. Около и следобед отново ще се развива купесто-дъждовна облачност и на много места, главно в югозападната половина от страната ще има краткотрайни, временно интензивни валежи и гръмотевични бури. Остават условията за градушки. Преобладаващите максимални температури ще бъдат между 28° и 33°. Това съобщи за Агенция „Фокус“ Красимир Стоев, дежурен синоптик в Националния институт по метеорология и хидрология (НИМХ) към Българската академия на науките (БАН). \r\nНад Черноморието преди обяд ще преобладава слънчево време. Около и след обяд ще се развива купеста и купесто-дъждовна облачност и на повече места, главно по южното крайбрежие ще превали и прегърми. Максимални температури на въздуха: 25-28°. Температурата на морската вода е 21-23°. Вълнението на морето ще бъде 1-2 бала. \r\n  \r\n \n\t\t\t\t\t\t", "date": "2018.06.06", "title": "Лятно време, да очакваме и гръмотевици"}
{"url": "http://www.bnews.bg/article/243194-prosta_aritmetika_zashto_bdzh_e_pred_falit_i_zashto_da_ne_patuvame_s_vlak", "text": "\n Във Фейсбук попаднахме на коментара на Емилиян Манолов, който кратко, точно и ясно обяснява защо БДЖ е на това плачевно финансово дередже и защо хората не биха избрали да пътуват с влак. Проста аритметика. \r\n\r\n *Публикуваме без редакторска намеса. \r\n\r\n \"По въпроса с БДЖ. \r\n\r\n Бързият влак от Плевен до Варна (втора класа със запазено място) струва 17,80 лв. \r\n\r\n С моята кола и при днешната цена на бензина пътуването ще струва около 25 лева. \r\n\r\n Моята кола е въшка, но е 4-местна въшка и не е по-тясна от мястото във вагон втора класа. Т.е. за 25 лева 4 души ще пътуваме до Варна с автомобил. \r\n\r\n Ако пътуваме с влак, това ще ни струва 71 лева. \r\n\r\n Съжалявам, но така управлявани/източвани и при такива цени, железниците ще са празни и вечно задлъжнели.\" \r\n \n\t\t\t\t\t\t", "date": "2018.06.06", "title": "Проста аритметика - защо БДЖ е пред фалит и защо да не пътуваме с влак!"}
{"url": "http://www.bnews.bg/article/243197-saprugata_na_tomislav_donchev_s_antiromski_post_vav_feysbuk", "text": "\n Съпругата на вицепремиера Томислав Дончев - Светлана, скандализира социалните мрежи с антиромски коментар, публикуван във Фейсбук. \r\n\r\n Тя написа: \r\n\r\n \"Морковите за циганите са на свършване, време е за тоягата!\" \r\n\r\n Публикацията набързо е насъбрала много негативни коментари и е била докладвана като реч на омразата до администраторите на социалната мрежа. Постът е свален, а това е провокирало вицепремиерската съпруга да публикува втори пост. \r\n\r\n Той гласи: \r\n\r\n \"Да блокирате публикацията ми бе лесен ход, действие на слаби и страхливи хора. Не ме страх от вас. Няма да ме накарате да мисля различно, да се изразявам свободно и да споделям, това, което мисля. Нахъсвайте се помежду си колкото искате. Изпращайте ми анонимните си гнусни извратени пожелания. Не ме трогвате. Само ме карате да си мисля, че вярата в интеграцията е илюзия, с която съм живяла дълги години.\" \r\n\r\n Почти всички мнения под публикацията на Светлана Дончева, която е експерт по еврофондовете в БСК, са, че думите ѝ са срамни и че, ако живеехме в северноевропейска държава, тя би била пратена на психотерапия и уволнена. Други пък обясняват на симпатичната дама, че дори да е ксенофоб или расист, като съпруга на министър е добре да се въздържа от подобни изказвания, чисто имиджово, пише OFFNews. \r\n\r\n Не липсват и откровено присмехулни мнения: \r\n\r\n \"Еми, либерално семейство - съпругът проевропеец, съпругата - расистка.\" \r\n \n\t\t\t\t\t\t", "date": "2018.06.06", "title": "Съпругата на Томислав Дончев с антиромски пост във Фейсбук"}
{"url": "http://www.bnews.bg/article/243189-kmetat_na_botevgrad_s_shokirashti_razkritiya_za_pelov_i_kilara_mu_panchev_dobre_izvesten_na_politsiyata", "text": "\n Кметът на Ботевград Иван Гавалюгов заяви пред Нова телевизия, че е изумен от факта, че затворникът Владимир Пелов е решил да се укрие в родния си град. Той разбрал от медиите за полицейската акция преди дни в града за издирване на Пелов.   \r\n\r\n „Когато разбрах, че се е случил този инцидент останах изключително изумен, че е възможно човек, който се издирва под дърво и камък да се укрива в родния си град“, каза той.  Очакванията на всички се, че човек, който се издирва, няма да се върне в родния си град“, добави той. По думите на Гавалюгов, в града е известно, че Пелов и простреляния Марио Панчев са били близки приятели. „Говорят едва ли не, че му е някакъв модел за подражание. Говори се из града, че Марио е доста близък, приятел, последовател на Владимир Пелов“, посочи той. \r\n\r\n Затова новината за стрелбата е още по-шокираща. „Изненадах се, защото знам, че са в добри отношения“, добави кметът. \r\n\r\n За Марио Панчев той каза: „Спортуваше момчето будно, но наистина нямам информация за някакви легални доходи. Основно съм чувал за лихварство. В Ботевград лихварството е най-силно разпространено като сив бизнес. И проституция и наркоразпространение“. \r\n\r\n  Разпространяват се слухове, че Панчев е бил информатор на полицията. „Преди повече от 25 години отново Марио Панчев беше прострелян при неволно боравене с оръжие в апартамент на Владо Пелов“, спомни си Гавалюгов.   \r\n\r\n Инцидентът снощи се е случил зад сградата на музея в Ботевград. Само там има видеонаблюдение, има поне 4 камери. Кметът изрази надежда, че те може да се заснели, ако не самата престрелка между Пелов и Панчев, то поне тяхното придвижване до мястото. На въпрос дали местните хора са живели в страх след бягството на Пелов от Централния софийски затвор кметът отговори: „Нямам усещането, че хората са живели в страх. По-скоро беше доста коментирана тема. Считам, че повечето от хората не са допускали, че Владимир Пелов може да се навърта именно в Ботевград“.  \r\n  \r\n \n\t\t\t\t\t\t", "date": "2018.06.06", "title": "Кметът на Ботевград с шокиращи разкрития за Пелов и килъра му Панчев - добре известен на полицията!"}
{"url": "http://www.bnews.bg/article/243188-izvanredno_gramnaha_vladimir_pelov_na_papa_na_botevgrad_mvr_nay_nakraya_go_izdiri", "text": "\n Избягалият на 3 април т.г. затворник Владимир Пелов е намерен убит в центъра на родния си Ботевград. Килърът му, Марио Панчев-Дебелия, е в \"Пирогов\" на апаратно дишане, опериран, приет с две огнестрелни рани. На мястото са били открити три оръжия. \r\n\r\n По неофициална информация причината за стрелбата между тях е била заради стара разправия за жена, предаде Нова тв и потвърди информация от МВР, че убитият е точно Пелов. \r\n\r\n По непотвърдена информация Пелов е бил идентифициран по пръстови отпечатъци, тъй като брат му е отказал да го разпознае. Панчев пък бил откаран до София след стрелбата с личен автомобил на негови приятели, съобщи директорът на Главна дирекция “Национална полиция” Христо Терзийски.  В дрехите на трупа не са били открити лични документи. Застреляният мъж е бил облечен с дънки и връхна дреха с качулка. \r\n\r\n Сигналът за стрелбата в Ботевград е подаден полицията малко след 23 час на 5 юни \r\n\r\n Последният сигнал, че Пелов се крие в Ботевград, е подаден преди 3 дни.  \r\n\r\n \"В събота беше направена поредната полицейска операция по издирването на Пелов. Беше получен сигнал, че Владимир Пелов се укрива на територията на изоставена постройка в центъра на Ботевград. Лицето обаче не беше установено\", коментира още Христо Терзийски. \r\n\r\n Панчев е криминално проявен за грабежи и незаконно притежавано оръжие, осъждан, но не е лежал в затвора.  \r\n\r\n \r\n\r\n   \r\n \n\t\t\t\t\t\t", "date": "2018.06.06", "title": "ИЗВЪНРЕДНО: Гръмнаха Владимир Пелов на пъпа на Ботевград! МВР най-накрая го \"издири\"!"}
{"url": "http://www.bnews.bg/article/243195-trapm_sheta_i_mete_ostrova_kadeto_shte_posreshtne_kim", "text": "\n Вече е ясно и мястото, където ще се проведе срещата на върха между американския президент Доналд Тръмп и севернокорейския лидер Ким Чен-ун. \r\n\r\n Двамата ще се срещнат в петзвезден хотел на сингапурския остров Сентоса на 12 юни, съобщи Белият дом. \r\n\r\n Тръмп вчера съобщи, че подготовката за историческото събитие върви много добре. \r\n\r\n Сентоса е един от 63-те острова в състава на Сингапур. Площта му е 500 хектара, върху които са изградени луксозни курорти, частни яхтклубове и голф игрища. \r\n\r\n Както вчера съобщихме,  дългоочакваната среща между американския президент Доналд Тръмп и севернокорейския лидер Ким Чен-ун вече има насрочен час. \r\n\r\n (21 ч. вашингтонско време на 11 юни, 4 ч. наше време на 12 юни, бел. ред.), обяви говорителката на Белия дом Сара Сандърс, цитирана от световните агенции. \r\n \n\t\t\t\t\t\t", "date": "2018.06.06", "title": "Тръпм шета и мете острова, където ще посрещне Ким"}
{"url": "http://www.bnews.bg/article/243212-bivshata_na_plevneliev_izbuhna_sprete_da_se_ligavite_s_banova_poshtadete_detsata", "text": "\n Бившата жена на Росен Плевнелиев Юлияна, която нито веднъж не застана до него, докато беше държавен глава, наруши дългогодишното си мълчание. Тя се обадила на екссъпруга си с молба да намали своите и на Деси Банова медийни изяви по повод раждането на бъдещия им наследник, защото те травмирали тежко двамата им синове, съобщи „Галерия“. \r\n\r\n Откакто са заедно, Плевнелиев и бившата синоптичка не спират да информират обществото как протича бременността на блондинката, с какво се храни бъдещата майка, с колко сантиметра седмично се увеличава коремът й. Хората вече знаят, че експрезидентът най-вероятно ще присъства на раждането. До третия месец на Банова й се е гадело по цял ден, но сега вече можела да пътува до града на любовта Париж. \r\n\r\n Деси наблягала на тестените изделия и затова е наддала повечко през петия месец, в който се намира. Зрителите са изумени от удоволствието, което Банова и Плевнелиев изпитват да вадят на светло съкровени тайни. ТВ изповедите им обаче се отразявали крайно негативно на двамата му синове от Юлияна. Момчетата са в деликатна възраст, а болката от неочакваната смърт на големия им брат Филип все още не е зараснала. \r\n\r\n Екстремната ситуация принудила избягващата всякакви публични изяви Юлияна да проведе тежък разговор с екссъпруга си и да му припомни, че е длъжен да мисли за доброто психическо здраве на всичките си наследници. \r\n \n\t\t\t\t\t\t", "date": "2018.06.06", "title": "Бившата на Плевнелиев избухна: Спрете да се лигавите с Банова, пощадете децата! "}
{"url": "http://www.bnews.bg/article/243218-novo_pelov_zaplashval_mario_otkakto_izbyagal_ot_zatvora", "text": "\n \"Владимир Пелов заплашваше Марио Панчев чрез общи познати, още откакто избяга от затвора\". Това каза за \"24 часа\" Георги, който от детинство е приятел с Марио. \r\n\r\n \"Пелов го е дебнел, стрелбата става на метри от дома на Марио\", каза Георги. Той обясни, че Панчев бил на заведение с приятели надолу по улицата и към 23.00 часа си тръгнал. Компанията чула изстрели и видяла телата на двамата да лежат на метри от дома на Марио. \r\n\r\n Той носел пистолет, защото го било страх от заплахите, които получавал от Пелов. Заради това и често сменял телефонния си номер. \r\n\r\n   \r\n \n\t\t\t\t\t\t", "date": "2018.06.06", "title": "Ново: Пелов заплашвал Марио, откакто избягал от затвора"}
{"url": "http://www.bnews.bg/article/243204-wc_ministarat_vbesi_i_emanuela_pevitsata_se_mesti_v_gartsiya", "text": "\n Среднощните изстъпления на Валери Симеонов отново са обект на подигравки. Освен че ядосват бизнеса и развалят купона на летуващите демонстративните среднощни проверки на вицепремиера Валери Симеонов за шум в морските курорти вълнуват и ангажираните в шоубизнеса. \r\n\r\n След като миналото лято фолк певицата Емилия посвети свое лайф изпълнение на парчето „Тихо ми пази“ на Симеонов и неговите „шумни акции“ срещу шума, сега Емануела взе отношение по темата. \r\n\r\n Певицата преди броени дни имаше участие в Слънчев бряг, където политикът започна акцията си и дори заплаши със събаряне няколко култови заведения.Бързият анализ на ситуацията от нейна страна води до изводите, че заведенията обект на симеоновия тормоз просто ще се преместят в Гърция: \r\n\r\n „Много важно, че ще затворят заведенията на Слънчев Бряг! Ще отворят Бедрум и Какао в Гърция и никой няма да ходи на Сл. Бряг и скапания Влас! Още по добре, ще ходим в Гърция, поне храната е вкусна и не носи зарази“, коментира публикация, че Симеонов иска затваряне на култовия комплекс на плажа, певицата. \r\n\r\n С думите си тя разбира се визира бащата на втория си син Димитър Динев, чието семейство на практика контролира курорта Свети Влас, който Емануела определи като „скапан”. \r\n\r\n За \"заразите\" пък тя визира скорошния скандал, в който певицата обвини бащата на малкия й син, че е натровил детето й. \r\n \n\t\t\t\t\t\t", "date": "2018.06.06", "title": "WC министърът вбеси и Емануела, певицата се мести в Гърция"}
{"url": "http://www.bnews.bg/article/243190-vizhte_palata_i_chastniya_plazh_na_veliko_zhelev_vav_varna_snimki", "text": "\n Пост на Теодор Михайлов във Фейсбук с въпроси към премиера Бойко Борисов и вицето му  - тоалетния министър Валери Симеонов, за съмнително законния палат на местен магнат във Варна взриви мрежата. \r\n\r\n Ето какво написа Михайлов и попита господа управляващите: \r\n\r\n *Публикуваме без редакторска намеса. \r\n\r\n \"Бойко Борисов, Valeri Simeonov, злите езици твърдят, че това е къщата на Велико Желев, шеф на Хидрострой, която усвоява една трета от бюджета на Варна или 90% от инфраструкторните проекти. Злите езици твърдят, че бюджетът на Варна е към 400 милиона лева на година. Злите езици твърдят, че Варна става Венеция (ама не в добрия смисъл) при всеки дъжд. Но това е съвсем друга тема. Питането ми е свързано с това как някой може да строи на брега на морето, да си има частен кей и т.н. след като на брега по закон не може да се строи? Или може и да може (щото големите момчета имат добри адвокати), но все пак аз си мисля, че брегът и морето са на всички, а така оградено е някакси подтискащо и някак несправедливо спрямо останалите граждани и гости на град Варна (и курорта Св. Константин и Елена, където тази масивна хасиенда е). \r\nГ-н Valeri Simeonov, как ви се струва това, което виждате?  \r\nП.П. И за сарая на Доган в Росенец ще ви питам, и за мола на Марешки на плажа на Кабакум, но по-натам, обещавам.\" \r\n\r\n Коментарите са повече от показателни има ли далавера и каква е тя. Сред тя е този на еколога Тома Белев, който прави следното разяснение кой и кога има право да строи във въпросната зона: \r\n\r\n *Публикуваме без редакторска намеса: \r\n\r\n \"В зона \"А\" извън територията на морските плажове се разрешават: \r\n1. изграждането на пристанища и пристанищни съоръжения, на брегоукрепителни, брегозащитни и геозащитни съоръжения, на пречиствателни станции, както и на други обекти на техническата инфраструктура, необходима за обслужване на урбанизираните територии, непопадащи в забраните по ал. 2; \r\n2. строителството на други обекти, извън посочените в т. 1, при спазване на следните нормативи за всеки поземлен имот: \r\nа) плътност на застрояване (П застр.) - до 20 на сто; \r\nб) интензивност на застрояване (К инт.) - до 0,5; \r\nв) минимална озеленена площ (П озел.) - най-малко 70 на сто, като половината от нея трябва да бъде осигурена за дървесна растителност; \r\nг) характер на застрояването - ниско, с височина до 7,5 м; \r\n3. поставянето на: \r\nа) преместваеми обекти за търговски, увеселителни и други обслужващи дейности, като в урегулираните поземлени имоти не могат да се надвишават установените в подробния устройствен план устройствени показатели - плътност на застрояване, коефициент на интензивност на застрояване и не се намалява определената минимална озеленена площ; \r\nб) елементи на градското обзавеждане - спирки на масовия градски транспорт, пейки, осветителни тела, съдове за събиране на отпадъци, чешми, фонтани и часовници; \r\nв) рекламни, информационни и монументално-декоративни елементи, при условия и по ред, определени в наредба на общинския съвет; \r\n4. осъществяването на дейностите по ал. 4, т. 5 - 8, както и на други дейности, непопадащи в забраните по ал. 2; \r\n5. изграждането на подводни или плаващи обекти в акваторията по чл. 3, т. 2, свързани с туристическата функция на крайбрежието.\" \r\n \n\t\t\t\t\t\t", "date": "2018.06.06", "title": "Вижте палата и частния плаж на Велико Желев във Варна! (СНИМКИ)"}
{"url": "http://www.bnews.bg/article/243192-ot_poslednata_minuta_pelov_e_gramnat_s_tri_kurshuma_finansovi_otnosheniya_sa_prichina_za_ubiystvoto", "text": "\n Основната версия, по която работят разследващите за престрелката между Владимир Пелов и приятеля му Марио Панчев, е неуредени финансови взаимоотношения, стана ясно от нарочен брифинг на МВР и прокуратурата за показната стрелба между двамата в Ботеград. \r\n\r\n Образувано е досъдебно производство за убийство на Пелов и опит за убийство на Марио Панчев, каза окръжният прокурор на София Наталия Николова. \r\n\r\n Тя каза още, че на местопрестъплението са били открити три пистолета - един в тревната площ, един до трупа на Пелов и един в чантичка на кръста му. \r\n\r\n Категорично починалият е Владимир Пелов, обясни Николова, доказано е с дактилоскопска експертиза рано тази сутрин. \r\n\r\n На място са намерени 7 гилзи, разпитани са различни лица – близки на двамата мъже и тези, които са закарали Панчев до болницата. \r\n\r\n Пелов е открит с три рани – една в лицето, под мустака и още две  - в дясното бедро и дясната подбедрица. \r\n\r\n Панчев, както вече е известно е с две прострелни рани, като състоянието му в момента не позволява извършване на порцесуално-следствени действия, обясни Николова. \r\n\r\n От полицията признаха, че са имали оперативна информация, че от около месец Пелов е на територията на Ботевград. Всеки сигнал бил проверяван, но той не бил откриван. \r\n\r\n Днес установили, че Пелов е с променена външност: имал брада, която досега не е носил, суитшърт с качулка, а над качулката - шапка. \r\n\r\n От година и половина убитият в Ботевград беглец от затвора Владимир Пелов и простреляният Марио Панчев са били в много обтегнати отнишения. Това съобщиха пред журналисти в МС директорът на националната полиция Христо Терзийски и главният секретар на МВР Младен Маринов, предаде БТВ. \r\n\r\n Преди години Пелов и Панчев са извършвали съвместно противозаконна дейност и е много вероятно Пелов да е издирвал и причакал нарочно Панчев, за да го ликвидира, за да не свидетелства срещу него. \r\n\r\n Припомняме, че  \r\n\r\n   \r\n \n\t\t\t\t\t\t", "date": "2018.06.06", "title": "От последната минута: Пелов е гръмнат с три куршума, финансови отношения са причина за убийството!"}
{"url": "http://www.bnews.bg/article/243205-sabaryat_skatove_po_am_lyulin_dvizhenieto_na_avtomobili_spira", "text": "\n Днес от 10 ч. до 18 ч. ще се спира движението на леките автомобили по АМ „Люлин“, в участъка от пътен възел „Даскалово“ до пътен възел „Мало Бучино“, за обрушването (събаряне -  бел. ред.) на скатове при 9-ти км. За пътуващите за София обходният маршрут е по път I-1 през Владая, а в посока Перник е по път I-1 през Владая и път III-1801 през Мало Бучино, съобщиха от АПИ. \r\n\r\n Камионите над 12 тона, преминаващи по АМ „Люлин“, ще бъдат спирани на интервали от два часа и ще изчакват на място. Първото спиране е от 10 ч. до 12 ч. Движението на тежкотоварния трафик ще бъде пуснато за един час от 12 ч. до 13 ч. След това преминаването на МПС над 12 т отново ще бъде спряно за два часа. \r\n\r\n   \r\n \n\t\t\t\t\t\t", "date": "2018.06.06", "title": "Събарят скатове по АМ \"Люлин\", движението на автомобили спира"}
