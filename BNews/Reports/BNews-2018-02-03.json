{"url": "http://www.bnews.bg/article/236389-tri_tira_se_obarnaha_ot_silniya_vyatar_na_patya_vratsa_mezdra", "text": "Три товарни автомобила са се обърнали от силния вятър на пътя Враца-Мездра. Движението в пътния участък се осъществява в една лента и в двете посоки, съобщиха от Областната дирекция на МВР във Враца.  В събота в почти цялата страна е обявен жълт код заради силните пориви на вятъра.   ", "date": "2018.02.03", "title": "Три тира се обърнаха от силния вятър на пътя Враца-Мездра"}
{"url": "http://www.bnews.bg/article/236391-mazh_strelya_po_chernokozhi_v_italianski_grad", "text": "Италианец откри огън по африкански имигранти в град Мачерата, централна Италия и рани най-малко 6 души, преди да бъде арестуван от полицията, съобщиха световните агенции. Мотивите за нападението все още не са известни, но то беше извършено няколко дни след като нигерийски мигрант беше арестуван във връзка с жестокото убийство на 18-годишна италианка, чието разчленено тяло беше намерено в два куфара близо до града, отбелязва Ройтерс. Нападателят е 28-годишен местен жител с чисто полицейско досие. Той обикалял с автомобила си по улиците на града с 42 хил. жители и стрелял по минувачи в различни райони, включително пред железопътната гара, в продължение на два часа. Накрая той спрял пред паметника на падналите във войните, излязъл от колата си и се оставил да бъде задържан от полицията без да окаже съпротива. При арестуването му той бил с италианското знаме, увито около раменете му, и отправил фашистки поздрав. В колата му бил открит пистолет. Кметът Романо Каранчини потвърди, че шестима чужденци – петима мъже и една жена – са ранени и че всички са чернокожи. Една от жертвите е с опасност за живота.", "date": "2018.02.03", "title": "Мъж стреля по чернокожи в италиански град"}
{"url": "http://www.bnews.bg/article/236385-anya_pencheva_zavisima_ot_hazarta", "text": "От години секс символът на родното кино и театър от Татово време Аня Пенчева се бори със зависимостта си към хазартните игри. Актрисата пръска луди пари по казината, а слуховете за обсесията й са публична тайна в гилдията. \r\nВъпреки че поне два пъти се е подлагала на терапия, уви, засега тя е неуспешна, убедиха се лично папараците на „Уикенд”. Тези дни те забелязаха звездата от „Време разделно” да паркира автомобила си до казино на пъпа на столицата, в близост до популярното кръстовище „Петте кьошета”. Аняя бе дегизирана с тъмни слънчеви очила, а на главата си бе нахлупила топла плетена шапка. \r\nБившата жена на Сашо Диков винаги се е откроявала със своята елегантност, но този път се бе издокарала като някой папагал – с късо черно яке на цветя и панталон в същия десен. Шаренията по тялото на 60-годишната звезда на Народния театър завършваше с черни чизми над коляното. Аня хлътна в казиното и остана в игралната зала около час. Вероятно останала без пукната стотинка, Пенчева отскочи до банков клон, където извади няколко 50-еврови банкноти. След като ги обмени, актрисата прояви благоразумие и не се върна повече в казиното, а се метна на автомобила си и отпраши към вкъщи.", "date": "2018.02.03", "title": "Аня Пенчева зависима от хазарта"}
{"url": "http://www.bnews.bg/article/236384-zhena_e_s_opasnost_za_zhivota_sled_kato_e_bila_napadnata_ot_tiyneydzhar", "text": "46-годишна жена от Дупница е с опасност за живота, след като е била нападната от 15-годишно момче, съобщава Агенция \"Фокус\". \r\nИнцидентът е станал около 22.30 часа в петък вечерта в кв. „Горна махала“. Младежът е задържан от полицията като заподозрян извършител на грабеж. \r\nЖертвата на нападението е настанена в столична болница с множество травми както от удари, така и от наранявания с нож и е с опасност за живота. Започнато е досъдебно производство.  \r\n ", "date": "2018.02.03", "title": "Жена е с опасност за живота, след като е била нападната от тийнейджър"}
{"url": "http://www.bnews.bg/article/236381-tramp_i_fbr_s_vzaimni_obvineniya_zaradi_skandalen_dokument", "text": "Война между институциите в САЩ.  Доналд Тръмп и ФБР излязоха с взаимни обвинения, а Конгресът разсекрети спорен документ, който показвал, че службите за сигурност работят срещу президента. Документът беше подготвен от републиканците в Конгреса. Според Тръмп и неговите съпартийци, той показва, че ФБР е настроено срещу президента. Документът се опитва да демонстрира, че Федералното бюро за разследван е подвело съдия, за да получи разрешение да подслушва негов съветник. От Федералното бюро за разследване твърдят, че разпространеният документ не бил пълен, а информацията била поднесена спекуалтивно. Те на свой ред обвиниха президента, че политизира работата им.  Тръмп и ФБР са в обтегнати отношения от самото начало на управлението на милиардера. Бюрото започна разследване дали кампанията на Тръмп е имала незаконни контакти с Русия. Демократите нарекоха документа \"срамен опит да се дискредитира ФБР\" и предупредиха, че това може да е извинение Тръмп да уволни специалния следовател, който води разследването на руската връзка.", "date": "2018.02.03", "title": "Тръмп и ФБР с взаимни обвинения заради скандален документ"}
{"url": "http://www.bnews.bg/article/236380-saytovete_za_sravnyavane_na_onlayn_krediti_nabirat_skorost", "text": "В последно време популярност набират сайтовете за сравнение на кредити онлайн.  Това са безплатни сайтове, които помагат на увеличаващия се все повече брой потребители, търсещи кредит онлайн. Тези платформи сравняват условията за кандидатстване, одобряване, усвояване и връщане на бърз кредит и заем на различните фирми. Представени са различни компании, които предлагат кредити на българския пазар и са регистрирани в Българска народна банка като банкови или небанкови финансови институции. Сайтовете разполагат с филтър, в който залагате параметрите на желания кредит и за секунди получавате информация за условията, при които може да го получите от различните компании. Ето и кратко резюме на различните сайтове за сравнение на кредити онлайн: Сайтът   събира вместо вас информацията за компаниите и я предоставя безплатно, функционално, спестявайки ценно време.  Уникална услуга, с която теглите бърз кредит с едно запитване, което отива до няколко фирми-кредитодатели. Не е нужно да се борите, за да бъдете одобрени, а за вашата заявка ще се борят няколко фирми. Многократно по-голям шанс за одобрение, по-бърза услуга и по-добри условия от всякога. Друг вариант е порталът  , който съдържа списък с фирми, които отпускат бърз, лесен кредит. Сайтът разполага с ревю и подробна информация за почти всички активни фирми, които са регистрирани в списъка с небанкови финансови институции на Българската народна банка. Порталът е напълно независим и предоставя реална информация, защото компаниите не заплащат участието си и съответно не могат да манипулират информацията за себе си. Някои сайтове залагат на конкретните финансови примери за бърз кредит онлайн. Целта на   е потребителите да се ориентират правилно в голямото разнообразие от фирми за кредити. Ето защо тук ще откриете конкретни финансови параметри за сумите, лихвите и таксите върху кредита, от който имате нужда. Сайтовете за сравнение са Вашият пътеводител в избора на най-подходящия бърз кредит.", "date": "2018.02.03", "title": "Сайтовете за сравняване на онлайн кредити набират скорост\r\n\r\n"}
{"url": "http://www.bnews.bg/article/236378-vesi_boneva_otkriva_shestite_hip_hop_nagradi", "text": "5-кратният носител на титлата “Най-добър рапър на годината” – 100 Kila е официалният водещ на церемонията, а ко-водещи са изкусителните Калина Паскалева и Елена Брусарска С разтърсващо шоу Веси Бонева и Live Band ще открият престижната церемония по раздаването на поредните награди за отличниците в Хип-Хоп жанра в България. На 8-и февруари, в сряда от  20.00 часа в зала EFE, на столичния хотел „Маринела” за първи път, на живо, ще прозвучат авторските сингли на певицата „Родината” и „Разпалвам микрофоните”.  За любителите на родния хип-хоп Веси Бонева и Светлин Къслев са подготвили изненадващ лайф пърформанс и танцово шоу, с които ще представят първия сингъл от новия си албум с неочакван featuring. Самата Весела Бонева ще се състезава за заветната статуетка в една от най-оспорваните категории Най-добра RNB артист жена 2017-а, където основната битка е между Гери-Никол и DARA. Авторът на най-горещите хитове на 2017-а, Светлин Къслев е номиниран в категорията Бийтмейкър мейнстрийм 2017-а. \r\nВ някои категории резултатите са почти равни, а гласуването е напрегнато, поради огромния интерес и желанието на феновете да подкрепят своите любими артисти. Големият пробив на миналата година е парчето на Боро Първи и NDOE  \"За тва съм роден\", а един от фаворитите в няколко категории е фючъринга на Гери-Никол и 100 Kila \"Напрао ги убивам\". Най-сериозната надпревара е в категории „Група на годината“ и „Най-добро МС“, където са номинирани групите СКАНДАУ,  MURDABOYZ, PAVELL& VENCI VENC', SILENT CITY, SO CALLED CREW и топ-MC-а SECTA, ЖЛЪЧ, ATILA, ЯВКАТА ДЛГ, IMP.  В категория Песен на годината 2017-а Боро Първи и NDOE “За тва съм роден”  и  СкандаУ с „Мафия” са с еднакъв брой гласове към момента. \r\nОн лайн и SMS гласуването за номинираните артисти и проекти на 6-е Годишни хип-хоп награди затварят на 6.02.2018   \r\nНоминираните са подредени от 1-во до 5-то място, според резултатите от гласуването към настоящия момент. А всички номинирани можете да си припомните тук: http://www.359awards.com/nominations/ \r\nУчастие в церемонията по раздаването на 6-е Хип-Хоп награди ще вемат  Dim4ou, ALEX P., SECTA official, Големия & Nomebuskeis, Murda Boyz. Организаторите от 359 Awards са подготвили незабарвимо афтър парти, в което ще се включат 100 KILA, Dim4ou, DIONA, DJ George и DJane Alexa, както и няколко специални награди, коите не са част от гласуването на феновете.  Официален фотограф на 359 Awards е Иван Ерменков. Ето всички категории и номинираните в тях: Най-добър рапър за 2017: 1. DIM4OU \r\n2. NDOE \r\n3. LITER JACK \r\n4. ALEX P \r\n5. SPENS \r\nПесен на годината за 2017: 1.    ГЕРИ НИКОЛ & 100 KILA - НАПРАО ГИ УБИВАМ \r\n2.    100KILA - НЯМА ТАКАВА ЖЕНА \r\n3.    БОРО ПЪРВИ & NDOE - ЗА ТВА' СЪМ РОДЕН \r\n4.    СКАНДАУ- МАФИЯ \r\n5.    DIM4OU – ИНТРО \r\nНай-добър албум за 2017: \r\n1. D-ZASTA - ПРОБИВЕН \r\n2. TR1CKMUSIC – TR1CKTAPE 3 \r\n3. MADMATIC - ВОЙНАТА НА УЛ. \"МИР\" \r\n4.  ГРИГОВОР/ГЕНА - ФАЛСТАРТ \r\n5 .SO CALLED CREW- ВОДА И ВИНО \r\nНай-добра група за 2017 \r\n1. СКАНДАУ \r\n2. MURDABOYZ \r\n3. PAVELL& VENCI VENC' \r\n4 SILENT CITY \r\n5. SO CALLED CREW \r\nНай-добър RNB артист мъж 2017 \r\n1. VENZY \r\n2. BOBO \r\n3. LEXUS \r\n4. STEVEN ACHIKOR \r\n5. YAVI \r\nНай-добра RNB артист жена 2017 \r\n1.ГЕРИ-НИКОЛ \r\n2.DARA \r\n3 ВЕСИ БОНЕВА. \r\n4. ДИОНА \r\n5. ЛОРА КАРАДЖОВА \r\nНай-добро МС 2017 \r\n1. SECTA \r\n2. ЖЛЪЧ \r\n3. ATILA \r\n4. ЯВКАТА ДЛГ \r\n5. IMP \r\nНай-добър бийтмейкър мейнстрийм 2017 \r\n1. D-PRESS \r\n2. RUSTY \r\n3. TR1CKMUSIC \r\n4. СВЕТЛИН КЪСЛЕВ \r\n5. ИСКРЕН ТОНЧЕВ - ИСКРАТА \r\nНай-добър бийтмейкър ъндърграунд 2017 1. MADMATIC \r\n2. PEZ \r\n3. ГЕНА \r\n4.WORST \r\n5. БОЯТА \r\nНай-добър видеоклип на годината мейнстрийм 2017 \r\n1. ГЕРИ-НИКОЛ FT. 100 KILA - НАПРАО ГИ УБИВАМ \r\n2. БОРО ПЪРВИ X NDOE - ЗА ТВА СЪМ РОДЕН \r\n3. ALEX & VLADI X YOUNG BB YOUNG - ИМАМЕ ЦЯЛОТО ВРЕМЕ \r\n4. ЪПСУРТ - ТОЗИ ТАНЦ \r\n5. МИХАЕЛА МАРИНОВА, PAVELL & VENCI VENC’ - ЛИСТАТА ПАДАТ \r\nНай-добър видеоклип ъндърграунд 2017 \r\n1.    АТИЛА, ЯВКАТА ДЛГ, ЖЛЪЧ - ОТ А ДО Я \r\n2.    ЖЛЪЧ/ ГРИГОВОР И ГЕНА – 128 \r\n3.    SILENT CITY - ПИСНА МИ \r\n4.    MADMATIC & ЯВКАТА ДЛГ - ИСКРЕНО ВАШ \r\n5.    YSG BOYZ - МЪРДАЙ \r\nНай-добър режисьор на годината 2017 \r\n1. BASHMOTION \r\n2. ДЕЯН ПАНАЙОТОВ \r\n3.НИКОЛАЙ ГЕОРГИЕВ NKFILM \r\n4.D-GRAPHIX \r\n5. ВАЛЕРИ МИЛЕВ \r\nНай-добро хип-хоп турне за 2017 1. ONE LOVE TOUR \r\n2. BORN 2 HIP HOP TOUR \r\n3. HIP HOP HISTORY REPEATING \r\n4. COCA-COLA THE VOICE HAPPY ENERGY TOUR \r\nДебют на годината за 2017 \r\n1.V:RGO \r\n2. FYRE \r\n3. MISH MASH \r\n4. АЛЕКС И ВЛАДИ \r\n5.DARYA \r\nНай-добра Хип-Хоп колаборация за 2017 1. АТИЛА, ЯВКАТА ДЛГ, ЖЛЪЧ- ОТ А ДО Я \r\n2.  MADMATIC, ЖЛЪЧ & F.0. - ГЛАВНИТЕ ГОТВАЧИ \r\n3. NEGY, WOSH MC, STARTERAS, FEEL LOGOS – MOVE \r\n4. СЕКТА, F.O. JAY & N.KOTICH - ВСЕ ТАЯ \r\n5. РУТ, БОЯН И ЖЛЪЧ - БЕЗТЕГЛОВНОСТ \r\nНай-добър Хост за 2017 \r\n1.DEE \r\n2 ГОЛЕМИЯ \r\n3. 2LICA \r\n4. NEGY \r\n5. DEO \r\nЛюбим Dj Selector – жена за 2017 \r\n1. DJ AKASHA \r\n2. CASS \r\n3. DJANE ALEXA \r\n4.  BAD & BOUJEE DJS \r\n5. DJANE NORA GOLD \r\nЛюбим Dj Selector – мъж за 2017 \r\n1. DJ GEORGE \r\n2. DJ SWED LU \r\n3. DJ STANCHO \r\n4. DJ RAY BON \r\n5. DJ RUD FELLAH", "date": "2018.02.03", "title": "Веси Бонева открива шестите Хип-Хоп награди"}
{"url": "http://www.bnews.bg/article/236392-arestuvaha_tineydzhar_prebil_46_godishna_zhena", "text": "Криминалисти от Кюстендил и Дупница задържаха 15-годишно момче за побой на 46-годишна жена. Криминалистите стигат до тинейджъра, работейки по горещи следи. Снощи около 22:30 часа в полицията в Дупница е получен сигнал за 46-годишна жена, която лежала в дома си в безпомощно състояние. Пристигналите на адреса полицейски и медицински екипи установили множество наранявания в областта на главата на жената, нанесени включително и с нож. Жената веднага била откарана в близа болница. При огледа на място е установено, че нападателят е нахлул с взлом в дома на жената и е избягал с дамската й чанта. В хода на разследването е задържан 15-годишен младеж от Дупница. Той е разпитан пред съдия и с постановление на прокуратурата мярката му за задържане е удължена до 72 часа. При процесуално-следствени действия са открити ножът и чантата на потърпевшата. По случая е образувано досъдебно производство, работата по него продължава под наблюдението на прокуратурата.", "date": "2018.02.03", "title": "Арестуваха тинейджър, пребил 46-годишна жена"}
{"url": "http://www.bnews.bg/article/236376-protestirashti_podpisvaneto_na_istanbulskata_konventsiya_e_darzhavna_izmyana", "text": "Днес по обед пред Народното събрание се проведе протест срещу спорната ратификация на Истанбулската конвенция. В демонстрацията пред парламента за пореден път участват недоволни от факта, че правителството е подписало документа, защото, според тях, тя е акт на държавна измяна. Протестиращите настояват Българската православна църква да организира референдум \"За\" и \"Против\" международния документ.  ", "date": "2018.02.03", "title": "Протестиращи: Подписването на Истанбулската конвенция е държавна измяна"}
{"url": "http://www.bnews.bg/article/236371-selena_gomes_bori_depresiya_s_pomoshtta_ba_biybar", "text": "След напрегната година Селена Гомес реши да обърне внимание на здравето си и се обърна към специалист. Тя обяснила, че страда от чувство за тревога и постоянна депресия, съобщават нейни приближени пред списание \"Пийпъл\". Според източник на изданието Селена изкарала двуседмичен курс за борба с депресията, който се е състоял в Ню Йорк. В продължение на това време певицата яла здравословна храна, медитирала и се занимавала с йога и пилатес. В момента звездата се чувства добре и изглежда великолепно. Сега работи и над нови песни, отбелязал източникът и добавил, че Джъстин Бийбър я поддържа и иска лечението ѝ да продължи. Също така я кара тя да се грижи предимно за себе си. През декември музикантите се бяха обърнали към семеен психолог. В отношенията им се появили проблеми, свързани с тяхното минало. Селена очевидно ревнувала своя приятел от бившите му прегрешения и това сериозно застрашавало доверието ѝ в него.", "date": "2018.02.03", "title": "Селена Гомес бори депресия с помощта ба Бийбър"}
{"url": "http://www.bnews.bg/article/236373-bradarat_patso_otarva_pandiza_za_nezakonen_hazart", "text": "Нашумелият покрай първите сезони на „Биг Бадър\" Панайот Кючуков- Пацо се размина с престой зад решетките за организиране на незаконни залагания. \r\n35-годишният плейбой сключи споразумение с наблюдаващият наказателното производство прокурор в родния му град Гълъбово и по този начин си осигури пробационен режим в рамките на половин година и задължителна регистрация по местоживеене. \r\nПацо бе задържан при акция на ТД БОП на 14 юли 2017-а, повдигнато му бе обвинение за това, че от януари е устройвал хазартни игри не по установения от закона начин, пише „България днес“.", "date": "2018.02.03", "title": "Брадърът Пацо отърва пандиза за незаконен хазарт"}
{"url": "http://www.bnews.bg/article/236374-lili_razkri_taynata_na_vechnata_si_mladost_zvezdata_gladi_brachki_s", "text": "Лили Иванова, която през април ще навърши 79 години издаде, ч3е опъва бръчки с кокосова масло, научи Тайната си тя издаде пред екипа на дамско списание. Примата споделя, че започва деня си с кафе, в което вместо сметана, капвала малко кокосово масло. Тя открила, че новата съставка в кафето й действа по-ободряващо и се чувства по-жизнена. \r\nОсвен това Лили сменила и крема си за лице с такъв, който съдържа по-голям процент кокосово масло и откакто е започнала да го ползва открила, че бръчките й не изглеждат толкова дълбоки. Подмладеният си външен вид тя ще покаже на предстоящото си турне в страната, което ще завърши с 3 поредни концерта в зала 1 на НДК през октомври. Ако има интерес, вечната Амбър на родната естрада е запазила и четвърта дата.", "date": "2018.02.03", "title": "Лили разкри тайната на вечната си младост, звездата глади бръчки с..."}
{"url": "http://www.bnews.bg/article/236386-silniyat_vyatar_sabori_pokriva_na_malkiya_tsum_v_stolitsata", "text": "Силният и бурен вятър нанесе щети в цялата страна. В групата във Фейсбук \"Видяно в София\" граждани публикуваха снимки на пораженията от вятъра. Вятърът събори покрива на малкия ЦУМ, който се намира на пешеходната ул. \"Пиротска\" в центъра на столицата. Към момента няма информация за пострадали, а екипи са на място, за да разчистят улицата. В групата през днешния ден са публикувани и други снимки от пораженията, които нанася силният вятър. Скършено дърво препречва едното платно на улица до \"Площад на авиацията\", като създава проблеми при преминаване на автомобили. В кв. \"Студентски град\" пък светофарна уредба е паднала в кофа за боклук. Освен в София силните ветрове нанесоха поражение и във Враца. Кметът на Враца Калин Каменов в своя публикация във Фейсбук призовава жителите на града да ограничат излизането навън и да преустановят движението с лични автомобили на територията на цялата община. \"Всички екипи на пожарната, полицията, Гражданска защита и БКС работят за справяне с десетките материални щети. Силата на вятъра в града достигна 115,2 км. в час.\", пише Каменов в поста си. В града е свикан и кризисен щаб, който заседава в момента.", "date": "2018.02.03", "title": "Силният вятър събори покрива на малкия ЦУМ в столицата"}
{"url": "http://www.bnews.bg/article/236377-intsident_tezhka_katastrofa_s_avtobus_na_gradskiya_transport", "text": "14 души пострадаха при тежка катастрофа с автобус на градския транспорт в Белград рано тази сутрин. Трима от ранените са в тежко състояние. Лек автомобил е ударил автобуса, след което тежката машина е счупила светофар, който на свой ред паднал върху камион. Инцидентът се разследва от полицията в сръбската столица.   ", "date": "2018.02.03", "title": "ИНЦИДЕНТ! Тежка катастрофа с автобус на градския транспорт"}
{"url": "http://www.bnews.bg/article/236393-otide_si_obichan_balgarski_aktyor", "text": "Черна вест долетя от „Пирогов“. Обичаният актьор Николай Кимчев е издъхнал този следобед. Кимчев бе бивш шеф на театъра в Благоевград, съобщава struma.bg. Един месец лекарите в София се бориха за живота му, след като изпадна в кома. Кимчев беше опериран по спешност на 5 януари вечерта след силен кръвоизлив в мозъка.   Вчера сутринта в черквата „Въведение Богородично“ в Благоевград бе отслужен маслосвет за обичания благоевградчанин. Семейството му и приятелите избраха специално празника Сретение Господне за най-тежката и силна молитва, която се прави само в много специални случаи и се извършва от трима свещеници. Отец Андон води маслосвета, изпълни го заедно с отец Петър и отец Кирил.   На 14 декември Кимчев навърши 65 години.   Участвал е във филмите „Прилив на нежност“, „Време разделно“, „ Кмете, кмете“, „Жребият“, а последната му поява е във „Воевода“. \r\n ", "date": "2018.02.03", "title": "ОТИДЕ СИ обичан български актьор! "}
{"url": "http://www.bnews.bg/article/236379-vidin_protestira_sreshtu_loshite_patishta_trafika_i_chestite_katastrofi", "text": "Жители на Видин излязоха на пореден протест срещу лошите пътища в района, натоварения трафик и честите катастрофи. Протестиращите настояват да се изградят магистрала Видин-София. Гражданско обединение \"Единни за промяна\" организира протеста с настояване за конкретни ангажименти от страна на правителството. \"Ние искаме решение на МС, в което ясно да е разписано, че започват неотложни спешни действия за изграждане на магистрала Видин-София и тунел под Петрохан, за което може да бъде направен разчет, график и краен срок на завършване 2021 година\", обяснява председателят на организацията Росица Кирова. Организаторите ще се обърнат и към Европейския парламент: \"Искаме директно да се свържем с всеки един от тях. Ще ги поканим да дойдат до Видин, да минат по този път да видят как живеят хората в този регион на България. В този регион на Европа.\" Протестът започна от булевард \"Панония\" и продължава с шествие към изхода на Видин. Все още не е ясно дали протестиращите ще блокират международния път за \"Дунав мост 2\". Втори сборен пункт е пред паметника на Скърбящия воин - там всички желаещи, които са без автомобили могат да се присъединят в посока път Е79. Няма да обикалят околовръстния път до разклона за Капитановци, Видин и Дунав мост 2, защото за там не получават разрешение за протест. ", "date": "2018.02.03", "title": "Видин протестира срещу лошите пътища, трафика и честите катастрофи"}
{"url": "http://www.bnews.bg/article/236345-rayna_razkri_s_kogo_e_v_rumaniya", "text": "Райна е заклет пътешественик и не пропуска случай да обикаля непознати земи на близо и далеч, защото както самата тя казва: “След всяко пътешествие се завръщам с муза и имам вдъхновение да работя. Затова и често си позволявам да си го “причинявам”, защото след това имам много повече хъс за работа, имам повече мотивация.” Последната покорена дестинация в списъка на изпълнителката се оказа Румъния. Райна споделя, че за първи път е в нашата северна съседка и й харесва: “Тук съм с една много мощна група близки хора. Много ми харесва архитектурата на сградите в Румъния, има много пространство, много въздух и времето ни се оказа слънчево. Обиколих всички замъци, които са по-известни, естествено бях и в този на Граф Дракула близо до Брашов. Представях си това място по-страховито, отколкото всъщност е... Пресякохме и Сребърната планина, както наричат Карпатите и видяхме всички по-забележителни неща тук. Сега сме в Букурещ, разходихме се до прословутия Парламент и Триумфалната арка.” Толкова за личния живот на Райна, защото певицата в последното си интервю за “Звездно” бе предизвикана да говори за любов и тя защити своето интимно пространство с финес на истинска дама: “Аз имам личен живот, просто не го натрапвам, колкото и актуалност да носи това в днешно време, аз имам съвсем друга концепция за любовта и си я следвам. Смятам, че щастието е като чашата – колкото по-лъскава е, толкова по-чуплива е. Същото смятам и за любовта. Това са неща, които нямат уста, които не говорят. Те се излъчват. Едни щастливи очи можеш да ги видиш от километри, същото важи и за един празен поглед”, казва Райна. \r\n ", "date": "2018.02.03", "title": "Райна разкри с кого е в Румъния"}
{"url": "http://www.bnews.bg/article/236367-patriotite_se_narekoha_edin_drug_glupatsi_valeri_bil_batko_na_shishko_voyvodata", "text": "Тотален раздор между слугите. Симеонов нарече Каракачановата идея за референдум за го браковете \"глупотевина\"! Искал от Шишко да му вика \"батко\". Вицепремиерът Валери Симеонов и съпредседател на Обединени патриоти нарече глупотевина идеята на колегата си Красимир Каракачанов за референдум за гей браковете, съобщи Дир бг. Лидерът на НФСБ беше категоричен, че няма да подкрепи предложението на своя колега от ВМРО за такова допитване. \"Тук няма никакво единодушие, ВМРО малко истерясват, за да събират още малко медийни дивиденти, нито е обсъждано от Обединени патриоти, нито ще се съглася да издухаме още 40 млн. лева заради някакви глупотевини. Да правим референдум за щяло и не щяло, ми дайте да направим за Терез и Масуд - дали да ходят в Холандия. Може ли за такива глупости да се харчат държавни пари? Това ли е голямата тема - гей браковете, че да го решаваме с референдум. Нищо няма да излезе от тоя референдум, както с оная глупотевина за \"Белене\" и после другата - на Слави Трифонов\", откровен беше той пред телевизия Bulgaria ON AIR . Той дори предположи, че Каракачанов, който бил три дни на посещение в Израел, още не се е бил аклиматизирал и са го \"хванали\" още като е кацнал, затова е казал това. По повод Истанбулската конвенция той каза, че трябва да се признае, че ГЕРБ не подкрепят гей браковете, но тъй като са голямата управляваща партия попадат между ударите на обществото и на Европа. \"Истината е, че Европа ни натиска, тъй като това ? е ориентацията… малко по-модерна. А ние 5 века не сме променели традициите си, нравите си и фолклора си. Но за гей браковете, лъвчетата и подобни теми ли трябва да харчим държавни пари?\", попита той.   \r\nСимеонов коментира и оставката на шефа на Националната служба за охрана (НСО) ген. Ангел Антонов, след като започна проверка на прокуратурата. Засега срещу него няма никакви обвинения, той дори отива консул в Санкт Петербург. \"Още 2015 г. съм изразил позицията си за НСО. Трябва да има служба към полицията, или към жандармерията - към МВР, а не да има държава в държавата – със собствен бюджет и никой да не знае какво правят\", подчерта вицепремиерът . На въпрос дали НСО е заплаха за висшите хора в държавата, той отговори, че с тези правомощията, които им дава законът - да. \"Да не говоря, че с този закон, който приехме тогава и ние много остро реагирахме, в момента те могат като ви огледат, да преценят, че сте терорист, и ако не сте видимо бременна ще ви сложат ръцете отзад, ще ви хванат с белезниците. Или пък само към малолетни не могат да прилагат сила - ти как ще разбереш дали някой е малолетен?\", коментира той. Симеонов посочи още една \"идитощина\" - че служителите на НСО могат да дойдат да ти проверяват всичко на фирмата - счетоводни баланси, наличности, активи, без да има прокурорско разрешение и заповед на НАП, под претекст, че заплашвате президента. \"Няма контрол, работещите нощем могат например да работят в дискотеки и да се правят, че не виждат, че се продават наркотици\". Преди дни и президентът Румен Радев коментира, че в момента началникът на НСО по закон няма пряк началник. Валери Симеонов коментира и други актуални теми, като например борбата с корупцията и коментара на баварския вътрешен министър, че не сме готови за Шенген заради високата корупция. \"Възможно е да се сведе корупцията до границите, в които съществува в западните държави. И в Германия има корупция, но е в много по-малки мащаби. Това може да стане, но да се ликвидира корупцията е нелепо. Облагодетелстването е втъкано в подсъзнанието на всеки индивид\", каза вицепремиерът. \r\nЗа протестите срещу застрояването на Пирин пък изтъкна: \"От построяването на втори лифт концесионерът няма финансова изгода. Той само ще подобри достъпа до пистите. Това е сходно с пускането на промоция в магазините. Това прави и фирмата концесионер. Хората, които ходят в Банско, ще останат същите, но ще престанат да чакат като говеда на опашка за лифта. С протестите сме свидетели на митингите на лъжата\". По повод факта, че фирмата, която държи концесията за пистите в Банско, е офшорна, Симеонов поясни, че това се прави, защото в тези зони е значително по-нисък процентът на разпределение на дивиденти, а всички останали данъци се плащат в България.  \r\nВицепремиерът и военен министър Красимир Каракачанов не се отказва от идеята си за референдум за гей браковете, въпреки че колегата му Валери Симеонов е против. „Валери Симеонов е с 10 години по-голям от мен, държи да му викам батко. Този път съм пропуснал да се консултирам с него, но смятам, че съм прав. Ако смята, че въпросът не трябва да се изяснява, е негово лично мнение, аз имам свое“, каза Каракачанов. Според него ако българските граждани кажат \"Да, ние сме за еднополови бракове\" - чудесно, ако кажат \"Не\" - още по-добре. \"Нацията е в демографска криза, а ние ще учим децата как да си сменят пола, вместо да ги учим на морални, човешки, български ценности. Има разлика между хомосексуализма и еднополовите бракове, както и между хомосексуализма и трети пол. Не се бъркам на никого какви са сексуалните му предпочитания, не налагам на никой какво ще прави под юргана и не искам някой да ми налага на мен, че има трети или 14-ти пол. Крайно време е да спрат да ми налагат и обясняват, че имало трети пол“, каза още лидерът на ВМРО. Той беше категоричен, ако искаме да успокоим обществото бързо, трябва да хванем бика за рогата и да направим референдум \"за\" или \"против\" \"еднополовите бракове, три и повече пола, джендър идеологията в учебните програми\". \"В Хърватия и в Унгария са \"заковали\" въпроса с един референдум - \"за\" или \"против\" третия пол, еднополовите бракове, да направим като тях. Веднъж завинаги трябва да се приключи \"с тази безсмислица\", а отговорът на обществото е начинът темата да бъде затворена\", подчерта Каракачанов. Според него с Истанбулската конвеция и впоследствие с други законодателни промени ще ни бъде наложено да приемаме еднополови бракове, джендър идеологията и трети пол. \"Това е политика, която се налага не много демократично от определени европейски кръгове на страните-членки на ЕС\", посочи вицепремиерът.  \r\nПреди това в кулоарите на НС лидерът на БСП Корнелия Нинова, която вече заяви, че подготвят референдум за конвенцията, коментира, че предложението на Каракачанов и въпросите ще бъдат обсъдени от социалистите на заседание на парламентарната група. Как ще бъде формулиран въпросът в референдума ще реши пленарната зала, подчерта тя, след като вчера от партията го коригираха. \r\n ", "date": "2018.02.03", "title": "\"Патриотите\" се нарекоха един друг \"глупаци\". Валери бил \"батко\" на Шишко войводата"}
{"url": "http://www.bnews.bg/article/236368-vitseto_pak_se_nahvarli_na_mediite", "text": "Възмутен от медиите вицепремиерът Валери Симеонов пак ги атакува. Заместникът на Бойко Борисов е пословичен с отношението си към журналистите и честичко иска извинения от тях. За последно на прицел бяха медиите, отразили \"клеветнически\" в \"организирана кампания\" изказването му по адрес на водещия на Нова тв Виктор Николаев - \"Утре, ако съм злонамерен, ще разработя един \"Викторгейт\". Днешната му акция е с акцент бТВ.  Според вицето БТВ е собственост на \"селски фризьорски салон\" в офшорка. “Ами знаете ли, например, че бТВ е регистрирана в офшорна зона и когато отидохме да видим адреса, се оказа фризьорски салон. бТВ е собственост на фризьорски салон!\", оповести резултата от разследването си Симеонов.”, нахвърли се Симеонов. Симеонов тръгна от журналистически и граждански питания кой е реалният собственик на концесионера на ски зоната в Банско - \"Юлен\" АД, мина през собствеността на националната телевизия бТВ и стигна до възмущение от всички медии, които не отразили в пълнота (разбирай, според него избирателно) сутрешното участие на вицепремиера в тв \"България он ер\". Критики и препоръки отнесе и прокуратурата, която иначе е в рамките на независимата (би трябвало поне) съдебна власт.", "date": "2018.02.03", "title": "ВИЦЕТО пак се нахвърли на медиите"}
{"url": "http://www.bnews.bg/article/236340-dzhina_na_piknik_s_bebeto", "text": "Певицата Джина Стоева едва дочака да се позатопли и се юрна отново по планини. Този път младата майка отиде на пикник на открито с приятели насред Витоша, като център на вниманието беше, естествено, дъщеричката й Ивая, която този месец навършва годинка. \"Ивая беше много щастлива в снега\", сподели пред \"България Днес\" Джина, която е известна катерачка и планинарка. Очевидно екссървайвърката предава любовта си към планинските изживявания и на малката си наследничка, с която е нонстоп на разходки сред природата, дори си я носи на гръб.", "date": "2018.02.03", "title": "Джина на пикник с бебето"}
{"url": "http://www.bnews.bg/article/236390-bozhinov_si_nameri_14_i_otbor", "text": "\r\nБългарският нападател Валери Божинов ще играе през тази пролет в хърватския шампион Риека, научи Sportal.bg. Бившият клуб на Георги Иванов - Гонзо се договори с родния футболист, който прекара една седмица с тима на зимния му лагер в Португалия. Ръководството на хърватите е останало доволно от физическото състояние и професионалното отношения на Божинов, като е взело решение да парафира договор с него. В понеделник Божинов ще подпише с новия си клуб до края на сезона, но най-вероятно контрактът ще има опция за удължаване с още един сезон. \r\nПочти 32-годишният футболист изигра две проверки с първенеца на Хърватия. Първо бе титуляр при поражението с 0:2 от четвъртодивизионния германски тим Манхайм, а вчера дори се разписа от бялата точка при успеха с 6:4 над шведския ИФК Норкьопинг след изпълнение на дузпи. \r\n  \r\nНай-резултатният българин в Серия \"А\" беше резерва, но влезе в 69-ата минута, а малко по-късно пропусна да се разпише с хубав изстрел от 20 метра. Двубоят завърши 1:1, а Божинов отбеляза първата дузпа за бъдещия си клуб, като прати топката в горния ляв ъгъл на вратата. След това играчите на Риека напуснаха португалския курорт Фаро и заминаха за Лисабон, откъдето днес летят за Триест, а оттам се прибират с автобус до Риека. \r\nКогато договорът е факт, Божинов ще подобри собствения си рекорд, след като това ще бъде неговият 14-и клуб, а същото така ще играе в осма държава. Голаджията се е разписвал в рекордните за роден футболист 13 различни клуба - Лече, Фиорентина,Ювентус, Манчестър Сити, Парма,Спортинг (Лисабон),Верона, Виченца,Левски, Тернана,Партизан, Мейджоу Хака и Лозана, като е играл в седем различни държави - Италия, Англия, Португалия, България, Сърбия, Китай и Швейцария. \r\nВалери Божинов разтрогна с Лозана на 4 октомври миналата година, като досега се готвеше индивидуално в Белград. Именно затова словенският треньор Маташ Кек, който е буквално легенда на клуба, искаше да го види на живо в Португалия. \r\nБившият селекционер на Словения пое хърватите през 2013 година, като ги изведе до историческа първа титла през май миналата година и до първи златен дубъл. Така той се превърна в кошмар на Ивайло Петев, който водеше Динамо (Загреб) и остана на второ място в двата турнира. Словенецът има общо четири трофея начело на тима - титла, две купи и суперкупа на Хърватия. \r\nПрез този сезон Риека няма да може да защити титлата, тъй като заема четвърто място и изостава на цели 15 точки от Динамо (Загреб), който води убедително след 20 кръга с актив от 50 точки. Отборът ще се опита да защити Купата на Хърватия, където ще играе на полуфинал срещу Динамо (Загреб) на \"Максимир\" в края на месец февруари.  Преди по-малко от два месеца Риека вгорчи дебюта на Дженаро Гатузо като треньор на Милан в евротурнирите, след като го победи с 2:0 в мач от груповата фаза на Лига Европа. Това не се оказа достатъчно за хърватите да се класират на 1/16-финалите, където пък \"росонерите\" ще срещнат Лудогорец. Интересното е, че в първата среща на \"Сан Сиро\" Риека навакса два гола пасив, но в 96-ата минута отстъпи с 2:3. \r\n ", "date": "2018.02.03", "title": "БОЖИНОВ си намери 14-и отбор "}
{"url": "http://www.bnews.bg/article/236366-premestiha_tri_detsa_ot_dom_hrizantema_v_gabrovo", "text": "Един младеж и две деца с увреждания от центъра за настаняване от семеен тип в Габрово са преместени в други два центъра в града, съобщава БНТ. Те са лежащо болни и имат нужда от медицинска грижа, която няма как да получат в \"Хризантема\". Почти целият персонал на габровския дом \"Хризантема\" е уволнен, след разпространените кадри на насилие. Двама младежи и пет деца остават в дома, а за тях се грижат служители, командировани от други градове на страната.  Припомняме, кметът на Габрово Таня Христова прие оставката на Директора на дирекция \"Образование и социални дейности\" в Община Габрово Даниела Василева. Припомняме, по случая бе образувана една преписка по четири сигнала. Полицията продължава работата си. В срок от един месец резултатите от проверката ще бъдат ясни. Припомняме, стари видеозаписи, които показват насилие над децата в дома в Габрово, станаха публично известни през януари 2018 г.", "date": "2018.02.03", "title": "ПРЕМЕСТИХА ТРИ деца от дом \"Хризантема\" в Габрово"}
{"url": "http://www.bnews.bg/article/236375-obir_v_zookata_v_pernik_koy_otkradna_zhivotnite", "text": "Охранителни камери са заснели как неизвестен мъж с качулка краде на 10 гълъба и един заек от зоокъта в Перник. Престъплението е извършено през нощта на 1-ви срещу 2-ри февруари.  Това обаче не е първата кражба в зоокъта. Към момента обаче няма заловен извършител за нито едно от престъпленията.   ", "date": "2018.02.03", "title": "ОБИР в зоокъта в Перник! Кой открадна животните? "}
{"url": "http://www.bnews.bg/article/236365-zhiteli_na_dzherman_izlizat_na_protest_video", "text": "Жители на Джерман излизат на протест заради намеренията в района да бъде изградено депо за отпадъци. Около 12.00 часа те дори смятат да блокират главния път Е79, за да привлекат повече внимание върху сериозността на проблема.  Жителите на Джерман се притесняват, че изграждането на депото ще доведе до замърсяване на въздуха, почвата и водата в региона и ще застраши здравето на местните хора.  ", "date": "2018.02.03", "title": "Жители на Джерман излизат на протест! (ВИДЕО)"}
{"url": "http://www.bnews.bg/article/236370-rumaniya_prevaorazhava_voenno_morskite_si_sili", "text": "Военно-морските сили на Румъния ще бъдат снабдени с нови подводници. Това съобщи министърът на националната отбрана Михай Фифор, който посети фрегатата „Крал Фердинанд” в пристанище Констанца, предаде Радио Румъния.  „Искаме да представим на Върховния съвет по отбрана и парламента нова мащабна програма за окомплектоване с три подводници в средносрочен и дългосрочен план”, каза министърът и допълни:  „Зная, че този проект може да изглежда прекалено амбициозен, но той е осъществим и можем да го реализираме в румънската корабостроителница. Сега сме на етап определяне на техническите параметри на този тип подводница”.  Според министър Фифор изпълнението на тази програма може да започне през 2020 г., уточнява БГНЕС. В момента Румъния разполага с една подводница, построена в бившия СССР, която не е излизала в морето от 1996 г. Фифор съобщи още, че в сряда ще представи на правителството проект за решение за програмата за снабдяване на ВМС с 4 многофункционални корвети, така че договорът да бъде подписан до края на годината. Той напомни, че „едно от условията за предоставяне на този договор е корветите да се строят в румънска корабостроителница”.  Тази година е запланувано модернизирането на румънските фрегати „Крал Фердинанд” и „Кралица Мария” и начало на изпълнение на програма за снабдяване на ВМС с брегови батареи с противокорабни ракети.  Министърът посочи, че по този начин 2018 г. ще стане година на стартирането на мащабни програми за техническо оборудване на МВС.  „Желаем румънската армия да играе важна роля в региона”, каза военният министър.  Той съобщи също, че ще бъде разширена базата на ВВС „Михаил Когелничану” в окръг Констанца. „Поискахме постоянно присъствие на американски военни в тази база по полски образец”, уточни министър Фифор.  \r\n ", "date": "2018.02.03", "title": "Румъния превъоръжава военно-морските си сили"}
{"url": "http://www.bnews.bg/article/236369-dimitar_rachkov_lapva_100_bona_za_3_chasa", "text": "Актьорът стартира свое шоу - не в телевизията, а в театъра. Комикът, който разсмива публиката със скечове и вицове от малкия екран в тв предаването \"Господари на ефира\", се заканва да разкрие на сцената мръсните тайни на телевизията. Любопитното в случая е, че най-евтиният билет за постановката във Варна е 50 лева. Два месеца преди двата премиерни спектакъла в морската столица билетите са изкупени. Отсега Рачков си е гарантирал общо 2000 души зрители на 28 и 29 март, а скечовете му ще донесат сигурна печалба от над 100 000 лева, пише седмичник. В рамките на своето 100-минутно театрално шоу Димитър Рачков ще забавлява публиката със скечове от типа на \"Лъжат ли ни рекламите?\", \"Какво се случва зад кулисите на новините?\", \"Какво работи продуцентът?\", \"Имат ли край сапунените сериали?\". ", "date": "2018.02.03", "title": "Димитър Рачков лапва 100 бона за 3 часа!"}
{"url": "http://www.bnews.bg/article/236356-silen_vyatar_v_23_oblasti_obyaven_e_zhalt_kod", "text": "Жълт код за силен вятър в събота (3 февруари) е обявен за почти цялата страна. Предупреждението е в сила за областите Монтана, Враца, Ловеч, Габрово, Велико Търново, Търговище, Разград, Силистра, Добрич, Варна, Шумен, Бургас, Сливен, Ямбол, Хасково, Пловдив, Смолян, Пазарджик, София-град, София-област, Перник, Кюстендил, Благоевград. Остава топло за февруари с минимални температури между 3° и 8°, максимални – между 13° и 18°, малко по-ниски в крайните северозападни райони. Атмосферното налягане е по-ниско от средното за февруари и ще продължи да се понижава. \r\n  \r\nНад планините ще преобладава облачно време с превалявания от дъжд, над 2200 метра – от сняг. Ще е ветровито, със силен по билата – бурен югозападен вятър. Температурите ще се повишат и максималната на височина 1200 метра ще е около 11°, на 2000 метра – около 4°.", "date": "2018.02.03", "title": "Силен вятър в 23 области! Обявен е жълт код!"}
{"url": "http://www.bnews.bg/article/236339-grigor_i_nikol_otnovo_zaedno_v_monte_karlo", "text": "Григор Димитров се наслаждава на престоя си в Монте Карло и дори получи възможността да прекара малко време с любим човек - Никол Шерцингер, научи Спортал.бг. Двамата се снимаха във фризьорски салон в Княжеството в последния ден на януари, макар да изглежда сякаш единствено певицата ще се възползва от услугите на коафьора. Хасковлията все още очаква потвърждение дали контузията в рамото му е достатъчно отшумяла, за да участва в турнира в София, но възможността за това изглежда все по-нищожна. \r\n ", "date": "2018.02.03", "title": "Григор и Никол отново заедно в Монте Карло"}
{"url": "http://www.bnews.bg/article/236387-silno_zemetresenie_udari_harvatiya", "text": "Земетресение с магнитуд 4,5 по скалата на Рихтер е регистрирано на територията на Хърватия, усетено е и в Босна и Херцеговина, съобщиха от Европейския сеизмологичен център.   Земният трус е бил регистриран малки преди 14:00 ч. местно време с епицентър на 9 км западно от Доня Брела в Хърватия, на 35 км югоизточно от Сплит, Хърватия и на 134 км западно от Сараево в Босна и Херцеговина, с дълбочина 10 км.   Няма данни за пострадали и материални щети. \r\n ", "date": "2018.02.03", "title": "Силно земетресение удари Хърватия"}
{"url": "http://www.bnews.bg/article/236364-neshka_robeva_e_noviyat_trenyor_na_ansambala_na_germaniya", "text": "Нешка Робева поема ансамбъла по художествена гимнастика на Германия. Това обявиха от федерацията в страната. Легендарната българска треньорка, при ръководството на която родните грации завоюваха 7 световни и 10 европейски титли, както и два сребърни медала от олимпийските игри, най-вероятно ще направи промени в състава на германките. Ансамбълът ще покаже съчетанията си на Световната купа в София, която ще се проведе в края на март. Пред официалния сайт на германската федерация Робева обяви, че е започнала вече работа по новите композиции и в момента с момичетата отработват последните детайли. \"Радваме се, че можем да разчитаме на много опитната и успешна в международен план треньорка Нешка Робева. Смятам, че с нея ще успеем да постигнем нужния стимул, който е необходим, да направим решителната крачка на международната сцена\", заяви спортният директор на германската федерация Волфганг Уилям. На поста Робева сменя друга българка - Екатерина Дуламова. Тя беше треньор на ансамбъла в последните две години и успя да го класира на олимпийските игри в Рио де Жанейро. Там грманките станаха 10-и. ", "date": "2018.02.03", "title": "Нешка Робева е новият треньор на ансамбъла на Германия"}
{"url": "http://www.bnews.bg/article/236372-za_kakvo_mu_e_da_se_razvezhda_stoyan_aleksiev_zhivee_v_otvoren_brak_i_varti_mlada_lyubovnitsa", "text": "„Няма да се развеждам! Никога дори не сме говорили със съпругата ми на тази тема.“ \r\nТака Стоян Алексиев сложи край на темата за папарашките фотоси, в които бе хванат да бърка в гащите на 24-годишната студентка от НАТФИЗ Ивана Бобойчева. А нея той бил само приятел и такъв щял да остане според думите му. \r\nАктьорът споделя, че снимките едва не го убили и моли медиите да спрат да ги разпространяват. \r\nСлед стреса и високото кръвно, днес Стоян Алексиев е добре. Той все още е семеен човек, с която от години живеят в отворен брак. На снимките с девойката реагирали и двамата синове и дъщерята на актьора. Според тях нямало нищо непристойно в поведението на баща им, пише „България днес“. \r\n ", "date": "2018.02.03", "title": "За какво му е да се развежда? Стоян Алексиев живее в отворен брак и върти млада любовница"}
{"url": "http://www.bnews.bg/article/236383-folkfuriyata_krisi_zagoli_seksi_dupe_goreshti_snimki", "text": "Фолк дивата Криси запали страницата си във Фейсбук с кадри от последната си официална фото сесия.  Изпълнителката спря дъха на своите последователи, показвайки им горещо фото, на което предизвикателно е показала апетитните си задни части. На друг кадър тя позира като фатална изкусителка. Снимките са дело на фотографа Костадин Кръстев – Коко. Освен с провокативните кадри, в момента певицата радва своите почитатели в Лондон, където има серия от концерти. След невероятния успех на песента „Момичето на тати“, която се превърна в тотален хит, Криси обещава още една изненада за феновете си. Навръх Св. Валентин ще е премиерата на прочувствена балада, която засега фолкаджийката пази в тайна.", "date": "2018.02.03", "title": "Фолкфурията Криси заголи секси дупе (Горещи снимки)\r\n"}
