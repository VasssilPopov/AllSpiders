{"url": "http://www.bnews.bg/article/247463-neymar_i_mbape_pred_prodazhba", "text": "\n УЕФА може да принуди \"Пари Сен Жермен\" да продаде Неймар или Килиан Мбапе, съобщава испанското радио \"Онда Серо\". \r\n\r\n Френският шампион е разследван за нарушаване на правилата за финансов феърплей и сред вариантите е Европейската футболна централа да накара клуба да се раздели с един от двамата си най-скъпи играчи. \r\n\r\n Ако парижани не приемат, те са заплашени от много сериозна глоба и дори от забрана за покупка на нови футболисти за определен период. \r\n\r\n \"Реал\" Мадрид има сериозен интерес към Неймар и към Мбапе, като желанието на испанците е един от двамата да замени на \"Сантиаго Бернабеу\" напусналия в посока \"Ювентус\" португалски ас Кристиано Роналдо.  \r\n\r\n Бразилецът Неймар премина в ПСЖ от \"Барселона\" срещу рекордните 222 милиона евро през миналото лято, а Мбапе, който през юли стана световен шампион с Франция, беше привлечен под наем от \"Монако\" преди година с опция за задължително закупуване срещу 180 милиона евро през това лято. \r\n \n\t\t\t\t\t\t", "date": "2018.08.23", "title": "Неймар и Мбапе пред продажба?"}
{"url": "http://www.bnews.bg/article/247464-london_podgotvya_brekzit_bez_dogovorka_s_es", "text": "\n Великобритания ще отдели 3 млрд. бр. лири за подготовка на излизането от Европейския съюз в случай, че Брюксел и Лондон не успеят да договорят сделка за Брекзит. Това заяви днес отговарящият за този процес британски министър Доминик Рааб.  \r\n\r\n \"Финансовият министър на Великобритания е одобрил отпускане от бюджета на допълнителни 3 млрд. бр. лири към вече предоставените 700 млн. бр. лири\" за излизане на Обединеното кралство от ЕС, посочва Рааб в изявление, публикувано на официалния сайт на британското правителство.  \r\n\r\n Официалните преговори между Лондон и Брюксел по условията на излизането на Великобритания от ЕС започнаха на 19 юни 2017 година. Преговорите по Брекзит трябва да продължат до ноември 2018 година, след което постигнатото споразумение трябва да бъде одобрено от британския и Европейския парламент. За дата на Брекзит е определена 29 март 2019 година, след което трябва да започне преходен период до 31 декември 2020 година. \r\n \n\t\t\t\t\t\t", "date": "2018.08.23", "title": "Лондон подготвя Брекзит без договорка с ЕС"}
{"url": "http://www.bnews.bg/article/247461-novite_kokainovi_krale_zadarzhaha_blizo_2_tona_ot_beliya_prah_v_belgiya_na_korab", "text": "\n Властите в Белгия задържаха почти 2 тона кокаин, съобщи ДПА, цитирано от bTV. \r\n\r\n По информация на говорителя на белгийската полиция униформените са хванали наркопратката в град Гент във вторник, 21 август. Наркотикът бил натоварен на борда на кораб, идващ от Бразилия. Плавателният съд акостирал на пристанището в Гент, след което бил проверен. \r\n\r\n Това е рекордно количество дрога, което се задържа наведнъж в белгийския град. \r\n\r\n Наркотикът възлиза на обща стойност около 100 милиона евро. \r\n\r\n Белгия е най-важният разпределителен център за кокаина към Европа, допълват от ДПА. Според властите в ЕС за 2016 г. там са били задържани общо 30 тона наркотици при общо 71 тона в европейски мащаб. \r\n\r\n Дълго време най-популярният град за внос на дрога в Европа бил белгийският град Антверпен. Според говорителя на полицията обаче заловената във вторник пратка е красноречиво доказателство, че Гент изисква повече внимание в това отношение. \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.08.23", "title": "Новите кокаинови крале? Задържаха близо 2 тона от белия прах в Белгия на кораб"}
{"url": "http://www.bnews.bg/article/247465-nyakoi_klienti_na_olimpik_oshte_ne_sa_si_podmenili_zastrahovkite", "text": "\n От днес КАТ вече глобяват застрахованите в \"Олимпик\", които не са сключили застраховки „Гражданска отговорност” с друг застраховател. От 200-те хиляди автомобила, застраховани във фалиралата кипърска компания, почти 82 хиляди са без валидни полици към 13 ч. днес. Това сочи справка на Гаранционния фонд. \r\n\r\n Въпреки скандала, който доведе до политически трусове и свикване на извънредно заседание на парламента, се оказа, че сред шофьорите има такива, които не са догледали и едва днес установиха, че полиците им са към „Олимпик”. \r\n\r\n Всеки, хванат в нарушение, остава без книжка, а автомобилът му се спира от движение – докато не се сключи валидна „Гражданска отговорност”. Глобата е 250 лв. за физическо лице, спиране на колата и отнемане на книжка, предаде БТВ. \r\n \n\t\t\t\t\t\t", "date": "2018.08.23", "title": "Някои клиенти на \"Олимпик\" още не са си подменили застраховките"}
{"url": "http://www.bnews.bg/article/247462-eto_koy_e_noviyat_shef_na_telenor", "text": "\n Джейсън Кинг бе назначен за главен изпълнителен директор на \"Tеленор България\", част от PPF Group, считано от 1 септември 2018 г., съобщиха от компанията. \r\n\r\n Кинг е заемал различни мениджърски позиции в Deutsche Telekom, UPCLiberty Global и Veon и е изпълнявал консултантски роли в CME и Теленор Дания.„Щастлив съм да се присъединя към екипа на Теленор в България и очаквам да имам възможността да приложа опита си от региона и света,” коментира Джейсън Кинг. \r\n \n\t\t\t\t\t\t", "date": "2018.08.23", "title": "Ето кой е новият шеф на Теленор"}
{"url": "http://www.bnews.bg/article/247460-eto_gi_basnoslovnite_zaplati_v_kfn_vapreki_koito_karina_ralitsa_i_sie_prospaha_sriva_na_olimpik", "text": "\n   \r\n\r\n Вместо досегашните 5000 лв., новата държавна заплата на шефката на Комисията за финансов надзор Карина Караиванова става 13 146 лв. Новината не е с днешна дата, а от февруари 2018 г., припомня сайтът “19 минути”.  \r\n\r\n Припомняме, че на пресконференция на 27.11.2017 г. председателят на КФН Карина Караиванова пое публично ангажимента да оповести новите възнаграждения на ръководството и служителите на комисията след промяната в закона и в модела на финансиране на КФН, осигурявано изцяло от събираните от бизнеса такси, съобщиха от КФН. \r\n\r\n В изпълнение на този неин ангажимент ви информираме, че председателят на комисията ще получава основно месечно възнаграждение в размер на 13 хиляди 146 лева.  Основното възнаграждение на заместник-председателите ще бъде в размер на 12 хиляди 003 лева. Членът на КФН ще получава 11 хиляди 432 лева. \r\n\r\n В специализираната администрация средното възнаграждение на директориите на дирекции ще възлезе на 5 хиляди 133  лева. \r\n\r\n Актюерите, на които ще се разчита да вдигнат ефективността на застрахователния надзор, ще получават средно по 4 хиляди 500 лева, след като бъдат наети от комисията. Средното основно възнаграждение на главните експерти е определено на 2 хиляди 893 лева, на старши експерти на 1 989 лева, а на младши експерти на 1 472 лева. \r\n\r\n Възнагражденията в КФН са определени чрез Вътрешни правила за работна заплата, публикувани на сайта на комисията, обясняват още Регулатора най-невинно. \r\n\r\n За работата му съдим най-малко по произвола и издевателствата на застрахователите при забавянето или неизплащането на ангажиментите им към потребителите, на които милиони българи са жертви. Тази заплата е с 428 лв. по-висока от възнагражданието на президента на репубиката. Който, за разлика от Савов, няма възможност за многохилядни бонуси. \r\n\r\n Чиновниците оправдават наглостта си с промените в закона, прокарани от това мнозинство, които им позволиха да се финансират и от бюджета, и от такси върху подопечните си финансови институции, които в крайна сметка също идват от джоба ни, защото се отразяват в по-високи такси – например предстоящото вдигане на Гражданската отговорност, която на практика си е данък, но в частна полза. Били си удвоили приходите от 11млн. на 20 000 000 лева и явно се чудят какво да ги правят. \r\nВ същото време заради суми по 200 000 – 300 000 лв. затварят областни болници със стотици хиляди хора контингент. \r\n\r\n А Караиванова и бившата й заместничка Ралица Агайн се чудя коя коя да обвини, че е виновна за липсата на информираност и в обществото, и помежду им какво става с фалита на кипърската компания, както и какво може да донесе това на клиентите на застрахователя. \r\n\r\n За такива огромни суми са мълчали и спали. За сметка на нещастието на обикновените хора. Скрити в кабинетчетата си и прибирайки пачките, са спали спокойно. Пари от джоба на същите тези, които сега останаха излъгани и измамени. \r\n \n\t\t\t\t\t\t", "date": "2018.08.23", "title": "Ето ги баснословните заплати в КФН, въпреки които Карина, Ралица и сие проспаха срива на \"Олимпик\"!"}
{"url": "http://www.bnews.bg/article/247448-vizhte_kakvo_se_sluchva_s_potroshenata_ot_divna_kristin_aktualni_snimki", "text": "\n Моделката Кристин Илиева, която претърпя тежка катастрофа с певицата Дивна и едва оцеля след инцидента, прекара своя 21-и рожден ден в гипс. \r\n\r\n Това съобщи самата тя в профила си във \"Фейсбук\". Въпреки тежките травми, красавицата изглежда се възстановява по план. Изпотрошената след катастрофа моделка Кристин пусна СНИМКА от болницата - краката й са в бинт, а тя... Тя благодари на всички за пожеланията и отправи послание към своите приятели. \"21...и с гипс Трудна година беше, но ще става по-леко! Благодаря на всички за страхотните пожелания,любовта и подкрепата! Сега аз ще ви пожелая да бъдете здрави, много обичани, Бог да ви пази и не забравяйте да бъдете благодарни за прекрасния живот, който имате и да се радвате и на най-малките неща!!! А аз си пожелавам, все така да бъда заобиколена от истински страхотни хора, любов, загриженост и да се изправя на крака и да имам силата да покоря света!\", написа Кристин, която публикува три снимки с гипсиран крак и патерици. Снимките вижте  \r\n \n\t\t\t\t\t\t", "date": "2018.08.23", "title": "Вижте какво се случва с потрошената от Дивна Кристин (Актуални снимки)"}
{"url": "http://www.bnews.bg/article/247426-lyusi_dyakovska_pee_v_pamet_na_todor_kolev_v_plovdiv", "text": "\n Люси Дяковска, Станимир Гъмов и Славин Славчев излизат на сцената на Летния театър в Пловдив за концерт в памет на Тодор Колев. Освен музикални изпълнения в памет на големия ни актьор Любен Дилов, Мая Бежанска и Александър Сано ще четат историите на тема “Опасен чар”. Концертът трибют ще е на 24 август от 19 ч. \r\n \n\t\t\t\t\t\t", "date": "2018.08.23", "title": "Люси Дяковска пее в памет на Тодор Колев в Пловдив"}
{"url": "http://www.bnews.bg/article/247459-ne_patuvayte_do_los_andzhelis_havay_yuzhna_koreya_ili_yaponiya_opasnost_ot_uragani_i_tayfuni", "text": "\n По информация на Генералното консулство на Р България в Лос Анджелис се очаква ураганът „Лейн“ да достигне сушата на остров Хавай с интензитет от четвърта степен. \r\n\r\n МВнР отправя препоръка на българските граждани, които живеят постоянно или пребивават временно на остров Хавай, да следят съобщенията за препоръчителна и задължителна евакуация. \r\n\r\n При нужда, българските граждани могат да се обръщат за съдействие към Генералното консулство на Република България в Лос Анджелис на следния дежурен телефон за спешни случаи: +1 310-437-3606. \r\n\r\n Посолството на Р България в Сеул информира, че по данни на корейските метеоролози се очаква по-късно през тази седмица тайфунът “Soulik” да причини големи щети при преминаването си през Корейския полуостров. Очакват се проливни дъждове, силни ветрове и високи морски вълни. При своето движение през полуострова в посока юг-север, се очаква тайфунът да достигне централните райони на полуострова и привечер днес, 23 август, да премине през югоизточната част на Сеул, като неговата кулминация за района на столицата може да се очаква рано сутринта в петък /24 август/ и това може да доведе до значителни затруднения и щети в сутрешните пикови часове. \r\n\r\n Ако тайфунът Soulik запази досегашната си скорост и направление, се очаква да навлезе на полуострова към 9.00 ч. в четвъртък /23 август/. Има вероятност, обаче, тайфунът да се отклони директно към Жълто море и да не премине през Корейския полуостров. \r\n\r\n МВнР препоръчва на българските граждани, които пребивават или живеят постоянно на Корейския полуостров : \r\n\r\n   \r\n\r\n ∙             да следят предаванията на местните радио и телевизионни станции с цел получаване на актуална информация; \r\n\r\n ∙             да се информират своевременно за движението на тайфуна и да следят препоръките, които местните власти издават; \r\n\r\n ∙             да стоят далеч от опасни зони като реки, водопади, вълноломи, стари сгради и др.; \r\n\r\n ∙             да бъдат готови да се евакуирате бързо при необходимост и да узнаят местоположението на местните аварийни подслони; \r\n\r\n ∙             да проверят своя комплект за първа помощ и раница с най-необходими вещи; \r\n\r\n ∙             да попълнят всички липсващи или в недостатъчно количество артикули от първа необходимост /особено медикаменти или други медицински консумативи/. Да се снабдят с фенер, свещ, портативно радио и резервни батерии; \r\n\r\n ∙             да приготвят разумно количество питейна вода /за предпочитане бутилирана/ и храна; \r\n\r\n ∙             да затворят прозорците и вратите на домовете си; \r\n\r\n ∙             да изключат газоподаването; \r\n\r\n ∙             да напълнят резервоарите на автомобилите си. \r\n\r\n   \r\n\r\n Информация за движението на тайфуна може да намерите на интернет-адрес: http://www.kma.go.kr/eng/weather/typoon/typhoon_5days.jsp \r\n\r\n Подробна публикация /на корейски език/ може да откриете на следния линк: \r\n\r\n http://www.weather.go.kr/weather/warning/status.jsp \r\n\r\n Допълнителна информация ще бъде публикувана на Facebook-страницата на посолството на Република България в Сеул: Embassy of the Republic of Bulgaria in Seoul, Republic of Korea \r\n\r\n При необходимост и допълнителни въпроси, българските граждани могат да се обръщат към посолството на Р България в Сеул на дежурния мобилен телефон 010 3549 8625. \r\n\r\n Посолството на Р България в Токио съобщава, че по данни на японските информационни агенции се очаква нов тайфун, който да навлезе в западната част на японския архипелаг. Тайфунът „Симарон“ е двадесетият поред за тази година и към момента се движи в посока север-северозапад със скорост 35 км/час, като очакванията са тази вечер да връхлети регионите Шикоку и Кансай (включващ префектурите Мие, Нара, Уакаяма, Киото, Осака, Хиого и Шига). \r\n\r\n Съгласно прогнозите на Японската метеорологична агенция (Japan Meteorological Agency), най-силно ще бъдат засегнати и регионите Чугоку (префектури: Хирошима, Окаяма, Шимане, Тотори и Ямагучи) и Токай (префектури: Шизуока, Аичи, Мие и Гифу). Отправени са предупреждения за проливни дъждове, придружени със силен вятър, и опасност от свлачища и наводнения. \r\n\r\n МВнР препоръчва на българските граждани да избягват пътувания в районите, които се очаква да бъдат най-силно засегнати, да следят редовно уебстраницата на Японската метеорологична агенция и да изпълняват указанията на местните власти. \r\n\r\n   \r\n \n\t\t\t\t\t\t", "date": "2018.08.23", "title": "Не пътувайте до Лос Анджелис, Хавай, Южна Корея или Япония, опасност от урагани и тайфуни"}
{"url": "http://www.bnews.bg/article/247452-eto_ot_kogo_e_sinat_na_nelina_istinata_lasna_sled_15_godini_snimka", "text": "\n Вече 15 години фолк звездата Нелина пази в тайна кой е таткото на нейния син Кристиан \r\n\r\n Мистерията, в която изпълнителката на античния чалга хит „Бял мерцедес ме преследва в живота” обви появата му на бял свят, само подклаждаше слуховете, че русенката е родила от Коко Динев. Да, но не е той, писа „Уикенд“. \r\n\r\n Заради спекулациите бизнесменът се сдоби с прозвището осеменител на попфолка, макар че има 3 деца от две жени – тийнейджърката Ивон от певицата Анелия, а от колежката й Емилия – Иван и Мира. Голяма част от днешните звезди на лекия жанр са стартирали кариерата си във взривения преди 6 години ресторант „Кошарите”. Според мълвата именно Динев бил човекът, който решавал коя певица, която пее в заведението му, да направи фолк звезда. Любовта й с Коко била като сценарий за филм на Педро Алмодовар – пълна с домашно насилие, изневери, лъжи и драматични обрати. Искрата между Нелина и Коко пламнала докато извивала глас в „Кошарите”.  \r\n\r\n Русата изпълнителка останала под опеката на бизнесмена около 5 години. Окрилена от любовта си към него, певицата създала хита „Бял мерцедес”. Казват, че по онова време Динев имал бял „Мерцедес” и именно неговата кола била възпята в култовия през 90-те години хит. Нелина сама избрала да сложи край на кошмарната си връзка с Коко, но той продължил да тича след нея. Скоро след края на бурната им връзка, певицата родила момче, но и до днес пази в тайна кой е бащата на 15-годишния й син. Фактът, че Нелина кръстила сина си с името Кристиян още повече засилил спекулациите, че детето й е от Динев, чието рожденно име е Константин.  \r\n\r\n Баща на порасналото вече момче обаче е друг. Това е женения бизнесмен от Гълъбово Даниел Димитров. Нелина не знаела, че върти любов с обвързан мъж и изпаднала в шок, когато разбрала, че приятелят й има друго семейство. Фолк изпълнителката предвидливо запазила в тайна от него, че е бременна.  \r\n\r\n „Предпочетох да съм самотна майка, вместо да живея с мъж, който ме лъже. Казах му едва в началото на деветия месец, че чакам дете от него, тъй като не исках да ме притеснява с мисли за аборт. Беше потресен. След като разбрах, че е полигамен и ме лъже, реших да отгледам детето си сама. Запазих го, тъй като ми бе време да родя, а знаех, че трудно мога да намеря моногамен мъж. Прецених, че ще успея сама да се справя в живота и нямам нужда от партньор до себе си. Бащата на Криско обаче до ден днешен ми помага за него и знам, че мога да му имам доверие”, признава днес певицата.  \r\n\r\n Нелина така и не срещнала истинската любов, но се гордее със своя пораснал син. След раждането на Кристиан отношенията на Нелина и Даниел били доста обтегнати, което пречело на пълноценния контакт между баща и син. Нещата днес обаче са коренно променени. Също като майка си, Кристиан бил артистичен, но активно се занимавал със спорт. Доскоро тийнейджърът тренирал източни бойни изкуства, но предпочел да се занимава професионално с футбол. Крис е вратар в юношеския отбор на „Левски” и мечтае един ден да стане като своя кумир Боби Михайлов. Снимката вижте  \r\n \n\t\t\t\t\t\t", "date": "2018.08.23", "title": "Ето от кого е синът на Нелина! Истината лъсна след 15 години (СНИМКА)"}
{"url": "http://www.bnews.bg/article/247453-napadatelyat_ot_parizh_psihichno_bolen_ne_i_terorist", "text": "\n Френската полиция засега не разглежда нападението с нож в парижкото предградие Трап като терористично.  \r\n\r\n Според полицията убитите са майката и сестрата на нападателя. Раненият не е член на семейството. \r\n\r\n Френският министър на вътрешните работи Жерар Колон заяви, че мъжът е имал сериозни психиатрични проблеми, предаде Асошиейтед прес, цитирана от БТА. \r\n\r\n Министърът заяви, че полицията е застреляла мъжа, след като той излязъл от дома на майка си с нож в ръката и пренебрегнал предупрежденията на полицията. \r\n\r\n \"Изглежда престъпникът е имал сериозни психиатрични проблеми. Бил е известен (на полицията) заради подкрепа за тероризма, но изглежда е бил емоционално неуравновесен, а не човек, който би откликнал на призивите за действие на терористични организации като Даеш\", заяви Колон и добави, че засега антитерористичната прокуратура не ръководи разследването, но го следи внимателно. \r\n\r\n Терористичната организация \"Ислямска държава\" пое отговорност за атаката, но не представи доказателства нападателят да е ставал неин член. \r\n \n\t\t\t\t\t\t", "date": "2018.08.23", "title": "Нападателят от Париж - психично болен, не и терорист"}
{"url": "http://www.bnews.bg/article/247455-nishto_novo_pilotite_na_katastrofiraliya_kugar_sa_bez_dostatachno_letatelni_chasove", "text": "\n Следващата седмица ще завърши разследването на авиационния инцидент, при който военнотранспортен хеликоптер преряза жици на електропровод и кацна аварийно край Цалапица. \r\n\r\n Това заяви в интервю за bTV командирът на военновъздушните сили генерал Цанко Стойков. \r\n\r\n Хеликоптерът \"Кугър\" вече е прибран във вертолетната авиобаза „Крумово” за окончателен оглед.  \r\n\r\n Според генерал Стойков, действията на екипажа са били адекватни, но се изясняват детайлите около инцидента. Той допълни, че екипажът не е имал достатъчно летателни часове. \r\n\r\n „Явно полетът е бил особен, има ситуации във въздуха свързани с дефицит на време и екипажа с малко нальот не е в състояние да предприеме правилните действия. Но това което са предприели все пак е адекватно и след събитието, за да запазят вертолета, са взели най-правилното решение”, подчерта генералът. \r\n \n\t\t\t\t\t\t", "date": "2018.08.23", "title": "Нищо ново: Пилотите на катастрофиралия \"Кугър\" са без достатъчно летателни часове"}
{"url": "http://www.bnews.bg/article/247457-sadat_ne_pozhali_politseyskiya_sin_georgi_popstoyanov_i_go_ostavi_postoyanno_v_aresta", "text": "\n Състав на Благоевградския окръжен съд е потвърдил взетата мярка за неотклонение „задържане под стража“ от Районен съд – Петрич по отношение на обвиняемия Георги Попстоянов. Той е бил привлечен към наказателна отговорност за предизвикано от него пътно-транспортно произшествие, в резултат на което пострадали двама младежи, съобщиха от прокуратурата. \r\n\r\n Инцидентът станал около 00:00 ч. на 16.08.2018 г. на ул. „Цар Борис III“ в гр. Петрич. Осемнадесетгодишният водач управлявал лек автомобил „Опел Астра“ с несъобразена с пътните условия скорост, вследствие на което изгубил контрол над МПС, излязъл вдясно от пътя и се качил на тротоара, на който в този момент се намирали пешеходци. \r\n\r\n Съдът е приел доводите на прокурора от Окръжна прокуратура – Благоевград, че съществува обосновано предположение, че лицето би могло да осуети или затрудни провеждането на разследването и събирането на доказателства по делото, както и опасност от укриването му и извършване на друго престъпление. \r\n\r\n   \r\n \n\t\t\t\t\t\t", "date": "2018.08.23", "title": "Съдът не пожали полицейския син Георги Попстоянов и го остави постоянно в ареста"}
{"url": "http://www.bnews.bg/article/247458-spetsprokuraturata_poryaza_toaletnoto_vitse_otkaza_da_razsledva_angelkova", "text": "\n Спецпрокуратурата е отказала да образува досъдебно производство по сигнала на вицепремиера Валери Симеонов срещу туристическия министър Николина Ангелкова за плажните дискотеки в Слънчев бряг, съобщава “24 часа”. \r\n\r\n Според магистратите няма основания да се образува досъдебно производство, защото липсват данни за извършено престъпление от страна на туристическото министерство, което да е в компетенциите на Специализираната прокуратура. \r\n\r\n В сигнала си Валери Симеонов твърдеше, че служителите на Николина Ангелкова са дали категории на петте плажни дискотеки незаконно. Според вицепремиера Симеонов петте плажни дискотеки на “Слънчев бряг - юг” нямат място на плажа, тъй като не са временни постройки, а монолитни. Тогава пред медиите той твърдеше, че от петте заведения идвал наднормен шум. Това обаче не бе споменато в сигнала му до прокуратурата, защото той е само срещу категоризацията на заведенията. \r\n\r\n Валери Симеонов сезира спецпрокуратурата в началото на юни. Малко след това строителният контрол съвместно с Министерството на туризма и с геодезисти направиха проверка на същите плажни заведения и установиха, че заведенията THE ONE, La Cubanita, Cacao beach, Del Mar и BEDROOM са законни постройки. Причината - конфигурацията, която заемат и мястото, на което са разположени, съответстват на схемата, утвърдена от министъра на туризма и главния архитект на Несебър. \r\n\r\n При действията си министърът на туризма не е допуснал нарушения на Закона за устройство на Черноморското крайбрежие, нито на други закони, е заключението на спецпрокуратурата. \r\n \n\t\t\t\t\t\t", "date": "2018.08.23", "title": "Спецпрокуратурата поряза тоалетното вице -  отказа да разследва Ангелкова"}
{"url": "http://www.bnews.bg/article/247447-nay_blizkiyat_do_shumaher_razkri_tayni_za_intsidenta_s_pilota", "text": "\n Бившият най-близък човек до легендата на Формула 1 Михаел Шумахер - Вили Вебер разказа разтърсващи факти покрай инцидента с германеца. \r\n\r\n Вебер е до Шумахер в ранните години на кариерата му и минава за един от най-доверените му хора, но това явно не е така за семейството на пилота и най-вече за съпругата му Корина. \r\n\r\n \"След инцидента отидох у тях, за да видя Михаел, но ме спряха на прага. Корина се страхуваше, че ще се разприказвам пред медиите и не ми даде да вляза. След този ден се заклех повече да не се интересувам за състоянието му. Опитах се да изключа темата, защото щях да полудея\", разкри Вебер в интервю за немското издание \"Бунте\", като призова семейството на Шумахер да каже истината за състоянието на пилота. \r\nПрипомняме, че на 29 декември 2013 година Михаел Шумахер претърпя тежко падане, докато караше ски във френския курорт Мирабел. След това изпадна в кома. По-късно рекордьорът със седем световни титли във Формула 1 бе транспортиран в дома си в Швейцария и оттогава семейството му не дава много информация за неговото здравословно състояние, съобщи БЛИЦ. \r\n \n\t\t\t\t\t\t", "date": "2018.08.23", "title": "Най-близкият до Шумахер разкри тайни за инцидента с пилота"}
{"url": "http://www.bnews.bg/article/247423-tanya_boeva_sled_zaplahite_za_poboy_i_otvlichane_strah_me_e", "text": "\n Бившият мъж и свекър на изпълнителката са разследвани от полицията, те се заканват да я съдят. \r\n„Да, вярно е! Наистина съм заплашена с побой и отвличане и ситуацията е особено тревожна. Притеснявам се за сигурността си, защото тези неща не са никак безобидни, а дори и на шега подобни закани не се изричат. За съжаление не мога да говоря нищо повече по темата, тъй като в момента се води следствие и имам забрана да давам изявления. Адвокатите ми също са на мнение, че докато полицията събира доказателства и не бъде образувано дело, не трябва да се дават никакви интервюта!”.  Това заяви фолк певицата Таня Боева пред „Уикенд” дни след като самата тя разпространи писмо до медиите, в което алармира, че е била заплашвана с отвличане и побой от бившия си съпруг – композитора Михаил Бургуджиев, и баща му – известния бизнесмен Тодор Бургуджиев, който е в борда на директорите на компанията „Екопак”. Подобни закани са отправяни и към нейния нов партньор, с когото тя живее от 2 години, малко след раздялата със съпруга й. Позабравената чалга изпълнителка е подала жалба в полицията и в момента се води досъдебно производство. \r\nФакт е, че миналия петък, 17 август, в МВР-София е образувано досъдебно производство за поръчителство за побой и отвличане срещу Михаил Бургуджиев, композитор и музикален продуцент на „Ара мюзик” и срещу баща му Тодор Бургуджиев. Именно свекъра й, който е състоятелен човек, стоял в основата на агресията, убедена е певицата. Проверяват се и още две замесени лица, които очевидно са приели поръчката Таня Боева и новия й приятел да бъдат малтретирани. Обвинените в пъкления план, разбира се, категорично отричат и от своя страна възнамеряват да дадат на съд фолк изпълнителката за набеждаване в тежко криминално престъпление. Особено гневен от обвиненията бил бизнесмена Тодор Бургуджиев, който вероятно ще съди певицата за опетнената си репутация. \r\nСпоред запознати, до острата ситуация се стига след делото за развод, което стартира на 17 декември миналата година. Съдът определи месечна издръжка на Таня Боева в размер на 400 лева, предназначени за сина им Росен. Явно претенциите на звездата на фолка са по-големи, а освен това очевидно тече спор и за попечителството на детето. Така уж изгладили противоречията си, певицата и бившия й мъж днес са в състояние на свирепа война. Преди това пък се носеха слухове, че по време на брака им, Таня е била жертва на домашно насилие от страна на половинката си. В бранша не могат да повярват, тъй като познават Мишо като деликатен човек. \r\nВ момента Таня Боева има нова връзка, но не съобщава името на човека, с който е. Тя се е запознала с мускулестия мъж по време на снимките на свой клип – „Зодия Любов”, където той участва. Неотдавна певицата и новата й тръпка бяха на почивка в Монте Карло. Таня почти е замразила кариерата си на певица и не записва нови песни в момента. \r\n  \r\n \n\t\t\t\t\t\t", "date": "2018.08.23", "title": "Таня Боева след заплахите за побой и отвличане: Страх ме е! "}
{"url": "http://www.bnews.bg/article/247432-pri_aktsiya_otkriha_540_l_nelegalen_alkohol_na_tavansko_pomeshtenie_vav_varna", "text": "\n 540 литра нелегален алкохол откриха митничари в таванско помещение в частен имот във Варна. \r\n\r\n Нелегалният алкохол е задържан на 21 август при проверка срещу нерегламентирано съхранение и търговия с акцизни стоки в района на Черноморието. \r\n\r\n В таванското помещение са открити 5 ПВЦ бидона и 12 туби, съдържащи общо 540 литра жълтеникава течност с мирис на етилов алкохол. \r\n\r\n Съдържанието на алкохол е 49 - 62 % vol, като за него не са представени документи за плащане на акциз. \r\n\r\n След излизане на резултатите от иззетите проби ще бъде образувано административнонаказателно производство по случая. \r\n\r\n Митничари в Лом пък откриха половин тон нелегална ракия в частен имот в село Ружинци, Видинско. \r\n\r\n В имота е действало и нелегално съоръжение за дестилиране на етилов алкохол. \r\n\r\n Проверката е извършена на 21 август, като по това време дестилаторът е бил в работен режим, а от охладителя течал високоградусов алкохол. \r\n\r\n Открити са общо 482 литра ракия на територията на имота, без документи за произход и платен акциз. \r\n\r\n Дестилаторът и цялото количество алкохол са задържани. \r\n\r\n Работата по случая продължава. \r\n \n\t\t\t\t\t\t", "date": "2018.08.23", "title": "ПРИ АКЦИЯ: Откриха 540 л. нелегален алкохол на таванско помещение във Варна"}
{"url": "http://www.bnews.bg/article/247450-liderat_na_idil_e_zhiv", "text": "\n След няколкото съобщения, че е бил убит на различни места в Сирия и Ирак, лидерът на \"Ислямска държава\" Абу Бакр Ал-Багдади се обърна с аудиозапис към терористите и призив \"да продължим джихад\". Това съобщи Агенция \"Франс прес\", като уточни, че записът е с продължителност 55 минути. \r\n\r\n Само преди 10 дни арабска телевизия съобщи, че  \r\n\r\n За последен път Ал-Багдади направи обръщение към терористите през септември 2017 година. Ако гласът на последния запис наистина е негов, лидерът на терористите пак е оцелял от опитите да бъде ликвидиран и вероятно се крие в Сирия. \r\n\r\n Няма съмнение, че самият запис е правен наскоро, защото в него се споменават събития от последните седмици-например ареста в Турция на американския проповедник. Но доказателство, че гласът е на лидера на \"Ислямска държава\" няма. \r\n\r\n Последното съобщение за смъртта на Ал-Багдади дойде от иракското контраразузнаване, което съобщи за масирана бомбардировка над команден център на терористите в Източна Сирия, където вероятно е бил и техния лидер. Но преди месец кюрдски източници опровергаха това съобщение и посочиха, че Ал-Багдади е жив. \r\n \n\t\t\t\t\t\t", "date": "2018.08.23", "title": "Лидерът на ИДИЛ е жив?"}
{"url": "http://www.bnews.bg/article/247446-eto_koi_sa_oshte_svobodnite_mesta_za_studenti_v_alma_mater", "text": "\n 850 са местата, останали незаети след трите класирания в Софийския университет „Св. Климент Охридски“ за следващата учебна година. \r\nДопълнителен прием е обявен за специалности, сред които право, компютърно инженерство, археология, публична администрация, педагогика, българска, френска и италианска филология. \r\nОт 10 до 14 септември е срокът за подаване на документи за участие в допълнителния прием.Класирането ще бъде обявено на 18 септември, а записването на новоприетите студенти ще е на 19, 20 и 21 септември. \r\nПълният списък със свободните места и формата на обучение, в която се предлагат, може да се види на сайта на Софийския университет. \r\n \n\t\t\t\t\t\t", "date": "2018.08.23", "title": "Ето кои са още свободните места за студенти в Алма Матер!"}
{"url": "http://www.bnews.bg/article/247451-palna_naglost_zhivotnite_izbiti_chuma_nyama_porozhanov_otkazva_da_podade_ostavka_svarshil_sam_si_rabotata", "text": "\n След пресконференцията на БСП, на която червената лидерка Корнелия Нинова поиска оставката на Борисов, В. Радев и земеделския министър Румен Порожанов, последният отвърна с пресконференция. \r\n\r\n \"Оставка няма да подавам.\", заяви той. \r\n\r\n „Не съм имал „удоволствието“ да слушам изявлението на БСП, затова не мога да коментирам“, беше лаконичният коментар на министърът. Единствената му препоръка беше да не се политизира и спекулира с темата за усвояването на еврофондовете. \r\n\r\n „Ако си подам оставката, значи че не съм си свършил работата“, заяви и директорът на Българската агенция по безопасност на храните Дамян Илиев. \r\n\r\n Той съобщи още, че Агенцията по храните е започнала да взима втори проби от засегнатите райони в Странджа. Ще бъдат направени 8000 проби. Ако има нови положителни проби, най-вероятно ще бъдат удължена възбраната на общините в Странджанско. \r\n\r\n Директорът на БАБХ разясни, че през цялото време работата на агенцията се следи стриктно от френски експерт. Към него са посочени забележки. Единствената препоръка е да се увеличи периметъра на пробите. „Нямаме симптоми за нови случаи на чума в района. В момента има ограничение на търговията само в района на възбраната. След като станат ясни резултатите и след вторите проби, ако са отрицателни, търговията с месо и мляко ще бъде разрешена и в останалите райони на страната“, обясни Илиев. \r\n\r\n   \r\n \n\t\t\t\t\t\t", "date": "2018.08.23", "title": "Пълна наглост: Животните избити, чума няма, Порожанов отказва да подаде оставка: Свършил съм си работата!"}
{"url": "http://www.bnews.bg/article/247442-volen_razmaza_valeri_i_go_izkara_biznes_ortak_s_oligarsi", "text": "\n Страстите между коалиционните партньори в \"Обединени патриоти\" Волен Сидеров и Валери Симеонов отново достигнаха висок градус на напрежение. Вчера лидерът на \"Атака\" и председател на ПГ на ОП даде пресконференция пред Министерски съвет по време на заседанието на парламента и показа снимка на шефа на РПУ-Созопол Милен Гайдарджиев в неугледен вид в работно време, като продължи да твърди, че Симеонов извършва проверките по Черноморието избирателно. \r\n\r\n Днес вицепремиерът   подкрепяна от Сидеров и \"Атака\" на шефския пост в Агенцията по вписванията. Сидеров пък обясни пред ПИК, че лично той се е договорил с Борисов за Козарева и пак намекна за връзките на тоалетното вице с братя Диневи. \r\n\r\n - Г-н Сидеров, Валери Симеонов ви нападна заради назначението на вашия кадър Габриела Козарева за шеф на Агенцията по вписванията. Как си обяснявате тази нова атака в редиците на Патриотите? \r\n\r\n - Валери Симеонов реагира остро срещу това назначение, за да отклони вниманието от факта, че има обща фирма с олигарсите Диневи, което вече излезе публично. Вместо да обяснява това ръководството на НФСБ, ако обича, да ни обясни този факт, а не да ни занимава с назначението на много добри, квалифицирани кадри, за които не може да се каже нищо негативно. Ако обичат, да ми покажат нещо негативно за Габриела Козарева. \r\n\r\n - Симеонов ви обвинява, че това назначение е станало без решение на вашия коалиционен съвет. \r\n\r\n - Така ли? Че зам.-министрите и зам.-областните, които той сложи, изобщо не ги е съгласувал с мен. Действията, които върши като вицепремиер, никога не ги е съгласувал с мен. Това е първо. Второ, сега сме във ваканционен период, парламентът е във ваканция, парламентарната група е във ваканция, а аз съм в парламентарната група, не съм в Министерския съвет. Така че няма как да съгласувам при разпуснат парламент с някого нещо. Щом свърши ваканцията, ще се съберем и ще съгласуваме, но на първо място ще бъде зададен въпросът какви са тези фирми с олигарси и има ли конфликт на интереси. Това е важното. \r\n\r\n А ако господин премиерът не харесва нещо в Габриела Козарева, ако тя не е добър кадър, ако не е подходящ, да я смени. Той е началникът, той се разпорежда. \r\n\r\n - А вие консултирали ли сте се предварително с премиера за това назначение? \r\n\r\n - Разбира се, премиерът е в течение. Той много добре е наясно, че зам.-министърът знае, че добре ще се справи и с регистъра. Просто са нужни няколко дни, за да се види, че това е изключително кадърен човек с много добра подготовка, от прекрасно семейство, не е наш партиен активист. Тя наистина е демократ и човек с много качества и наистина ще ги покаже. Аз я подкрепям и не крия това, защото аз подкрепям кадърни кадри. Не такива като зам.-министъра на транспорта Ангел Попов, приятел на Валери Симеонов, който е обвиняем за злупотреби. Не такъв като оня с нацисткия знак, който също е приятел на Валери. Не такъв като този на метрологията, който той го сложи - Горновски, негов състудент ли е, какъв е и за който имам куп оплаквания, както и сегашния Войнов, който е предложен от Валери. Нищо не казвам за тези хора, макар да има и още - зам.-областни управители, областният управител на Стара Загора и т.н. Те изобщо не са съгласувани с мен, така че, ако обича, да говорим по същество. \r\n\r\n А по същество означава да изясним нещата. Аз нямам фирма с Диневи, с други братя и сестри и братовчеди. Той има. Да обясни как така застава срещу едни олигарси и уж се бори с олигарсите, а има фирми с олигарси. Това е измама, това е подвеждане на избирателя, на хора и той е длъжен да отговори на този въпрос. \r\n\r\n   \r\n \n\t\t\t\t\t\t", "date": "2018.08.23", "title": "Волен размаза Валери и го изкара бизнес ортак с олигарси"}
{"url": "http://www.bnews.bg/article/247441-golyamata_lyubov_na_dalgiya_koy_beshe_toy", "text": "\n Бившата изгора на Слави Трифонов – уволнената танцьорка в балет „Магаданс” Мартина Огнянова, буквално не прилича на себе си. 4 години след раздялата й с най-богатия ерген и шоумен у нас, липсата на луксозния живот, който й осигуряваше Дългия, се е отразила пагубно върху визията й. От блясъка и суетата на кръшната балерина, днес няма и помен, пише „Уикенд“. \r\n\r\n Мартина видимо е погрозняла, напълняла е и се е състарила с 10 години. Покрай грижите за мъжа си Николай Колев-Коко, двете им деца и общия им бизнес, варненката нямала никакво време да обърне внимание на външния си вид. Логично, се е позанемарила доста. Докато беше гадже на Слави, Мартина бе в топ форма и предизвикваше завист със стройната си фигура.  \r\n\r\n Лъскавият празен живот на държанка на един от най-богатите и влиятелни хора в България обаче никак не й липсвал. Днес Мартина се чувствала щастлива с боксьора Коко. Всеки път, когато познати и приятели зачекнели темата за връзката й с Трифонов, Мартина видимо се изнервяла и отрязвала любопитните въпроси с репликата: „Кой Слави?”. После добавяла, че го е изтрила от живота си и сякаш любовта им никога не се е случвала. \r\n\r\n Днес драстично напълнялата Мартина и Коко, заради когото варненката окичи с рога Слави, въртят успешен бизнес с био козметика от Мъртво море, на която са дистрибутори. \r\n \n\t\t\t\t\t\t", "date": "2018.08.23", "title": "Голямата любов на Дългия: Кой беше той? "}
{"url": "http://www.bnews.bg/article/247443-tramp_za_impiychmanta_tova_shte_prati_ikonomikata_na_sasht_v_kriza", "text": "\n Президентът Доналд Тръмп проговори за евентуалното му отстраняване от поста. За подобна стъпка се заговори усилено в САЩ след като бившият адвокат на президента Майкъл Коен се призна за виновен в престъпления, свързани с укриване на данъци и нарушаване на финансовата дисциплина, извръшвани по заповед на Тръмп. \r\n\r\n \"Ако ми обявят импийчмънт, това ще прати икономиката ни в криза. Пазарът ще рухне и всички американци ще обеднеят. Не разбирам, как могат да отстранят човек, който се справя прекрасно с работата си, аз направих толкова много за Америка\", каза Тръмп. \r\n\r\n Обсъждането на евентуален импийчмънт на президента се засили, след като Коен призна, че е платил на две жени по няколкостотин хиляди долара, за да не споделят за интимните си отношения с Тръмп. При това парите са взети от фирмата на настоящия президент, което също е нарушение на финансовата дисциплина по американските закони. Бившият адвокат е категоричен, че е действал по лична заповед на Тръмп. \r\n \n\t\t\t\t\t\t", "date": "2018.08.23", "title": "Тръмп за импийчмънта: Това ще прати икономиката на САЩ в криза"}
{"url": "http://www.bnews.bg/article/247444-tsaryat_zagubi_vrana_zasega", "text": "\n Дворецът \"Врана\" е собственост на държавата, реши съдия Петя Алексиева от Софийския градски съд. Уважен е искът на държавата, съобщиха от съда. \r\n\r\n Дворецът и парка или иначе казано целият комплекс, в който влиза централна сграда на двореца с площ от 2013 кв.м., още над 20 постройки, оранжерии, е почти 1000 дка. \r\n\r\n Решението на СГС не е окончателно и може да бъде обжалвано пред Софийския апелативен съд. \r\n\r\n Това е поредна съдебна битка, която бившият премиер Симеон Саксгобургготски и сестра му Мария Луиза Хробок губят. \r\n\r\n Миналия месец Върховният касационен съд (ВКС) не допусна за разглеждане жалбата им за възстановяването на собственост върху земеделското стопанство \"Врана\". Така в сила остана решението на Софийския апелативен съд, че то е на държавата. \r\n\r\n Делото за стопанството \"Врана\" е различно от това за двореца \"Врана\", но днешните мотиви на съда са сходни с тези на предходните дела за \"царската реституция\". Дворцовият комплекс \"Врана\" не е бил лична собственост на монарсите, а на Интендантството на Цивилната листа на Царя, която е била държавна институция. Това означава, че имотите не са били лична собственост на царете, а на държавата, мотивира се съдът, пише Дир.бг. \r\n \n\t\t\t\t\t\t", "date": "2018.08.23", "title": "Царят загуби \"Врана\". Засега"}
{"url": "http://www.bnews.bg/article/247445-mateo_salvini_e_proti_natsionalizirane_na_magistralite_v_italiya", "text": "\n Вицепремиерът на Италия и вътрешен министър Матео Салвини заяви, че е против национализиране на магистралите в страната, но може да се обмисли смесено управление от държавата и частния сектор, информира \"Ройтерс\". \r\n\r\n Представители на италианската управляваща коалиция, в която участват партия \"Лига\" на Салвини и Движение \"Пет звезди\", предложиха държавата да поеме контрол над магистралите след трагедията с рухналия мост в Генуа през миналата седмица, при която загинаха 43 души. \r\n\r\n \"Не подкрепям национализация\", каза Салвини в радиоинтервю, но добави, че условията за даване на концесии трябва да бъдат преразгледани. Той отбеляза, че не изключва възможността за \"смесица от публично и частно управление\". \r\n\r\n Салвини също атакува компанията Atlantia, която контролира оператора Autostrade per l'Italia, отговорен за поддръжката на падналия в Генуа мост Моранди. Силовият министър коментира, че с всеки изминал ден е по-смутен от поведението на компанията. \r\n\r\n В сряда от Atlantia заявиха, че са поискали да се направи оценка на коментарите на политиците и тяхното отражение върху цената на акциите. \r\n\r\n \"...Вчера (Atlantia) обявиха, че проверяват направените коментари, тъй като смятат, че отражението върху акциите не е причинено от срутването на моста, а от мои и от на (лидера на \"Пет звезди\") Ди Майо изявления\", коментира Салвини. \r\n\r\n Докато правителството продължава да дебатира бъдещето на магистралите, транспортният министър Данило Тонинели опроверга информация, че държавната инвестиционна банка Cassa Depositi e Prestiti може да вземе дял от Autostrade per l'Italia. \r\n\r\n \"Не зная за тази идея и научих, че вече е отхвърлена от икономическото министерство\", коментира Тонинели, член на \"Пет движение\", пред вестник La Verita. \r\n\r\n Източник заяви пред \"Ройтерс\" във вторник, че управляващата коалиция обмисля възможността държавата да вземе контролен пакет от магистралите чрез Cassa Depositi e Prestiti. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.08.23", "title": "Матео Салвини е проти национализиране на магистралите в Италия"}
{"url": "http://www.bnews.bg/article/247435-rayanear_may_se_sporazumya_s_pilotite_si", "text": "\n От Райънеър заявиха, че са \"постигнали споразумение \" с ирландския синдикат на пилотите. Това може да доведе до край на стачките, заради които се наложи отмяната на много полети в Европа. \r\n\"Райънеър днес потвърждава, че през нощта е постигнато споразумение със синдиката ФОРСА и ирландския комитет на пилотите, които преговарят от името на пилотите базирани в Ирландия\", написаха от компанията в профила си в Туитър. \r\nВтората най-голяма авиокомпания в Европа се бори с вълненията на персонала, откакто за първи път призна профсъюзите през декември 2017 г., за да отблъсне широко разпространените стачки през коледния период. \r\n \n\t\t\t\t\t\t", "date": "2018.08.23", "title": "Райънеър май се споразумя с пилотите си"}
{"url": "http://www.bnews.bg/article/247436-ninova_probite_doydoha_i_chuma_nyama_borisov_porozhanov_i_v_radev_da_poemat_otgovornost_za_strandzha", "text": "\n Пробите дойдоха и няма чума - отговорност трябва да поемат премиерът Бойко Борисов и двамата министри Валентин Радев и Румен Порожанов. Надявам се някой ден прокурор да погали премиера Бойко Борисов по главата, включително за това, което причини на Странджа. Такава надежда изрази лидерът на БСП Корнелия Нинова на брифинг в централата на партията, предаде Канал 3. \r\n\r\n Нинова разкритикува Борисов, че управлява 10 години с лакърдии, което според нея води до срив на държавата и държавността. \"Ще посетим Ямболско и Странжда. Този път ние ще го организираме - не преврат, но ред, права и закон в държавата. \r\n\r\n Ще се срещнем с хората и всички желаещи ще организираме и подпомогнем да подадат искове в български и европейски институции“, коментира Нинова. Според нея всеки лично трябва да си поеме отговорността за проблема с чумата. \r\n\r\n По думите й двамата министри - на вътрешните работи Валентин Радев и на земеделието Румен Порожанов, трябва да си ходят веднага. \r\n\r\n \"Днес се явявам пред вас в лицето и качеството си на главен превратаджия в държавата по думите на Цветан Цветанов: \"Корнелия Нинова е виновна за чумата по животните\". Докъде стигна преврата, до официалната информация, че изследваните проби в 3-километровата зона в Странджа няма чума. Два месеца след началото на проблема няма умряло животно от чума. Единствените умрели са убитите от режима на правителството“, каза Нинова. \r\n\r\n Тя поясни, че когато от БСП са казали, че няма доказателства за чума, са се задали въпроси кой ще понесе отговорността, ако чумата тръгне из страната. Лидерът на БСП посочи, че тя ще поеме тази отговорност, ако е причината да се разнесе. \r\n\r\n \"Хайде сега да видим кой ще си понесе отговорността. Днес г-н Порожанов се опита да прехвърли всичко върху директора на БАБХ. Трябва да се спре с този цирк. \r\n\r\n За Търговския регистър отговорността пое бушонът, г-жа Цачева си седи. За фалита на застрахователната дружество отговорността пое Ралица Агайн. Председателката на комисията видите ли не знаела. Сега насочват всички отговорности и стрели от сутринта към г-н Илиев“, каза Нинова.  \r\n \n\t\t\t\t\t\t", "date": "2018.08.23", "title": "Нинова: Пробите дойдоха и чума няма! Борисов, Порожанов и В.Радев да поемат отговорност за Странджа! "}
{"url": "http://www.bnews.bg/article/247438-sadat_ne_pusna_na_svoboda_choveka_na_mityo_ochite_ot_nesebarskata_obshtina_peyko_yankov", "text": "\n С определение от днес  - 23.08.2018 г., състав на Апелативния спецсъд потвърди взетата на Пейко Димитров Янков мярка за неотклонение „Задържане под стража“ по воденото срещу него досъдебно производство, добило медийна известност като делото срещу групата на Димитър Желязков - Очите. \r\n\r\n Съдът отхвърли жалбата на Янков за освобождаване като прие, че е налице обосновано предположение по всички повдигнати обвинения, включително и за участие на Янков в горепосочената престъпна група. \r\n\r\n Според апелативните магистрати е налице реална опасност Янков да извърши друго престъпление ако бъде освободен. \r\n\r\n   \r\n \n\t\t\t\t\t\t", "date": "2018.08.23", "title": "Съдът не пусна на свобода човека на Митьо Очите от несебърската община Пейко Янков"}
{"url": "http://www.bnews.bg/article/247425-izbili_zhivotnite_v_strandzha_na_slyapo_dokazano_ot_probite_chuma_nyama", "text": "\n \r\n\r\n \r\n    Припомняме, че при първите партиди през юли, бяха констатирани 22 положителни проби, 10 съмнителни и 142 отрицателни проби от български животни. На сайта на Българската агенция за безопасност на храните (БАБХ) през юли бяха качени два документа от френската лаборатория с резултати от 13 кръвни проби и 1 носова натривка от 23 юни и с 466 кръвни проби, от които 174 са изследвани по спешност на 9 юли. От БАБХ коментираха, че част от останалите 281 проби са пристигнали, но не уточниха каква част точно. Не са оповестявали новината, тъй като нямало положителни резултати. \r\n\r\n \r\n   През цялото време, в което очаквахме развитие по темата, много ветеринари се съмняваха има ли чума по дребните преживни животни в районите, където бяха избити хиляди овце и кози, а много стопани останаха без препитание. \r\n\r\n \r\n  „Положителните проби означават зараза, само ако съотвестват на клиничната картина, на инкубационния период или на аутопсията на болните животни. И трите фактора ги няма в случаите на избитите животни, тъй като в инкубационния период, който трае от 3 до 7 дни, трябваше да има бурно цъфтяща клинична картина и над 1000 овце и кози трябваше да са умрели от болестта и хиляди да са с ярки симптоми, видими за всеки”. Това каза за „Труд” ветеринарят Пламен Пасков. А по думите му умрелите животни са само избитите. \r\n\r\n \r\n  Болестта чума по преживните животни преминава чрез липса на апетит, висока температура, поражения и изтичания от очите и носа и кървава диария. А такива ярки симптоми не са забелязани от стопани и фермери в местата, в които имаше масово избиване на стадата. \r\n  „При първите умрели две животни е имало аутопсия, като тя не е съответствала на характерните признаци на болестта. Тези животни са имали част от признаците на чумата, но само по тях не може да се постави диагноза и да се обяви зараза, защото те съответстват и на симптомите на други болести, в тази част незаразни или предадени чрез паразити”, заяви Пламен Пасков. \r\n\r\n \r\n  „Няма чума по овцете и козите”, категоричен бе той и допълни, че ако наистина имаше зараза, според протокола за действие и пакета от мерки, които прилагат Българската агенция за безопасност на храните (БАБХ), трябваше да бъдат избити само болните животни”, каза той. Но в Страджа се избиваше масово. Припомняме, че бившият министър на земеделието Мирослав Найденов коментира за „Труд”, че според него се работи на сляпо, като животните се избиват без да се знае какъв щамът на болестта. \r\n\r\n \r\n   „Кръвните проби от животните могат да се изследват за няколко часа, а се бавят с дни”, коментира ветеринарят Пламен Пасков.  „Само от Болярово до София са пътували с дни, показват документите на Българската агенция по безопасност на храните (БАБХ), а в режим на чума, възникват много въпроси – първо дали някой наистина е искал да направи проверки и дали наистина са спазени правилата за взимане, транспортиране и съхранение на пробите. Изпращането им до Франция също трае още няколко дни”, допълни той, а това е предпоставка за по-различно интерпретиране на резултатите. Самата лаборатория пише в свой документ, че дългото и хаотичното пътуване между лабораториите е деградирало едната проба. \r\n- Не изследват щама, а изследват епизацията на вируса, чрез която се уточнява произходът на заболяването. Например, ако в същото време има вирус на друго място, се проследява от там ли е тръгнала заразата. \r\nВъзможно е от тях доста вече да са проверени, но ние ще оповестим, ако имаме положителни проби, засега нямаме и затова не коментираме и не излиза никаква информация. Надзорът не е преустановен. Наложи се да увеличим зоната за взимане на проби от 10-километрова на 20-километрова. В момента имаме последни 8000 проби, заради които пишем писма до ЕС къде могат да бъдат изследвани. И на „Сирад” ще изпратим и те ще минат през същата процедура. По една или друга причина няма да имаме наши възможности за изследване. \r\n- Все още го правят, но според нашите нормативни документи, на Световната здравна организация и регламентите на ЕС вземането на втори проби по никакъв начин не е задължително, даже може да компрометира и да засили разпространяването на болестта, даже взимането на втора проба означава изчакване на резултатите. \r\n\r\n \r\nФермери със забрана за продажба на месо и мляко \r\n Все още няма информация кога ще падне забраната за продажба на месо и мляко. В началото на месеца недоволни животновъди блокираха пътя Елхово – Шарково с искания тя да бъде отменена. От БАБХ вдигат карантината само в определени ферми, докато останалите стопани остават без информация какво се случва. През цялото време те търпят загуби. \r\n\r\n \r\n   Относно обезщетенията за засегнатите фермери стана ясно, че 75% ще се изплатят от Европа, а останалите 25% ще дойдат от бюджета на държавата. \r\n  До момента Държавен фонд „Земеделие” е изплатил по помощта de minimis за общините в Ямболско и Бургаско обезщетения на 364 стопани. Според тях пари ще получат и останалите фермери, които подлежат на възбрана за реализитане на млечни и месни продукти извън ограничената зона. \r\nСпоред научно становище \r\nЛипсват основни симптоми в някои от избитите стада \r\n  Според научното становище на Центъра за оценка на риска по хранителната верига още през месец юни при съмнение в една от фермите за поява на клинични признаци при 10 животни, свързани с болестта, „нито едно от животните не е имало диария, която е характерна за заболяването. Не са наблюдавани болестни симптоми при нито една от козите в стадото. \r\n\r\n \r\n  Смъртността е била 0%. Направена е аутопсия на 1 животно”. Въпреки това на 28 юни около 300 животни в две ферми в село Кости, Бургас, са убити и загробени. Описано е още, че „при направената аутопсия, на ветеринарния лекар му е направило впечатление, че не е имало никакви гастроинтестинални промени. При убиването и загробването също не са установени характерните изменения или кръвоизлизиви в дебелите черва”. Отново в доклада е споменато, че „решение за прилагане на спешна ваксинация може да се вземе уведомяване на ЕК, при условия, че основните интереси на Общността не са засегнати”. \r\n\r\n \r\n  „Избиването има смисъл само тогава, когато е в строго съответствие с пакета от мерки на агенцията и се убиват точно определени животни с клинична картина. Труповете трябва или да се изгорят или да се погребат по точно определен начин, не както в Странджа на 20-30 сантиметра в почвата, които само от гниенето през лятото, щяха да разнесат заразата”, допълни Пасков. \r\n\r\n \r\n  За метода „PCR” за изследване на пробите ветеринарят обясни, че хваща антителата – на заразено, ваксинирано или преболедувало и изградило имунитет животно”, уточни Пасков. Той уточни, че овцете и козите, които са в контактната зона, е възможно да са пасли на места, на които хищници са разнесли части от изхвърлени турски животни. Тъй като Турция не е в ЕС, няма ограничения за ваксинация на животни, което означава, че това е един от възможните начини да се констатират антитела в някои от пробите от овце и кози. \r\n При козите смъртността при заболяване е между 50-70%, тоест първите животни, които трябва да реагират на заразата би трябвало да са точно козите. \r\nЧумя няма \r\nОтмениха карантината в две ферми в Пиринско, чиито стада бяха поставени в изолация, заради съмнения за чума. Животните в село Филипово и Мосомище не са заразени от чума, сочи официално съобщение от БАБХ. \r\n\r\n \r\n Повторните проби от умрели животни в общините Банско и Гоце Делчев са отрицателни. \r\n От БАБХ обявиха, че изследванията са направени в специализирана лаборатория във френския град Монпелие. Симптоматиката на чумата е близка до тази на пневмонията, затова бяха взети проби, които бяха изследвани първо от българската лаборатория и повторени във Франция, което изисква време, уточняват от агенцията. \r\n\r\n \r\nЖивотните нямаха право да напускат оборите и да пасат на открито,  а от стопанствата не можеше да се изнася мляко и месо. Стадата бяха под ежедневно наблюдение от ветеринарните лекари. \r\n  \r\n \n\t\t\t\t\t\t", "date": "2018.08.23", "title": "Избили животните в Странджа на сляпо! Доказано от пробите чума НЯМА!"}
{"url": "http://www.bnews.bg/article/247434-meyzer_s_novi_namaleni_prisadi_i_po_dvete_obvineniya", "text": "\n И с присъда Анита Мейзер продължава да се радва на медиен интерес. След като вчера правосъдното министерство опроверга информацията, че Мейзер ше влиза във ВИП Брадър, днес от прокуратурата съобщиха, че има решение на съда за нова присъда на обвинената в причиняване на смъртта на съпруга си Николай по непредпазливост и предлагане на подкуп. \r\n\r\n С решение на Апелативния съд във Варна присъдата на подсъдимата за причиняване по непредпазливост смъртта на съпруга си и за подкуп Анита Ж., призната за виновна от Варненския окръжен съд, е била изменена. \r\n\r\n В наказателно-осъдителната част присъдата на първата съдебна инстанция е била намалена от 4,5 г. на 3 години лишаване от свобода за престъплението по член 122, ал. 1 от НК. За предложения подкуп на полицейски служител – престъпление по чл.304а от НК, Апелативният съд е намалил също наказанието й също от 4,5 г. на 2 години лишаване от свобода и глоба в размер на 4000 лева. \r\n\r\n След групиране на двете наказания състав на Апелативния съд е наложил най-тежкото от двете, а именно 3 години лишаване от свобода при първоначален общ затворнически режим, като е присъединена и глобата в размер на 4000 лева. \r\n\r\n В гражданско-осъдителната част на присъдата на Варненския окръжен съд също има изменения. Апелативният съд е намалил размера на присъденото обезщетение на майката на починалия съпруг на Анита от 150 000 лева на 100 000 лева с дължимите лихви от датата на причиненото увреждане – 14 август 2016 г., до окончателното му изплащане. Искът над 100 000 лева е бил отхвърлен. \r\n\r\n Остава в сила мярката за неотклонение  на Анита Мейзер  - парична гаранция в размер на 5000 лева, взета с определение на Апелативния съд на 25 юни тази година. \r\n\r\n Подсъдимата Анита Ж. е осъдена да заплати в полза на държавата направените разноски по делото в Апелативния съд в размер на 2435 лева. \r\n\r\n Решението може да се обжалва или протестира пред Върховния касационен съд в 15-дневен срок, съобщават от държавното обвинение. \r\n\r\n   \r\n \n\t\t\t\t\t\t", "date": "2018.08.23", "title": "Мейзер с нови намалени присъди и по двете обвинения"}
{"url": "http://www.bnews.bg/article/247429-rumen_radev_nesluchayno_es_izmislya_novi_mehanizmi_za_da_ni_kontrolira_snimki", "text": "\n Казусите с фалита на \"Олимпик\" и срива на Търговския регистър имат много по-дълбоки измерения. Не е немарливост, некомпететност. Така президентът Румен Радев коментира най-актуалните проблеми на държавата към момента. \r\n\r\n \"Става въпрос за липса на прозрачност и отчетност. без които няма как да имаме ефeктивна администрация\", заяви Радев. \r\n\r\n Според него в изпълнителната власт има абдикация от отговорност, което води до криза в доверието и държавността. Радев изтъкна, че всичко това се случва в момента, в който правителството поема ангажименти, свързани с влизането в еврозоната, като един от тях е засилен контрол над застрахователния сектор. \r\n\r\n \"В същото време гърми Търговският регистър. На практика няма надзор\", каза Радев. \r\n\r\n И допълни, че неслучайно ЕС измисля всякакви нови критерии и механизми за непрекъснат контрол над България и за Шенген, и за еврозоната. \r\n\r\n В държави, в които има равпоставеност, при изпращане на оферти за придобиване на самолет, се спират всякакви срещи, каза още Радев. Така той коментира скорошно пътуване до САЩ на делегация от Министерството на отбраната и съмненията, че така се дава предимство на някои от офертите по проекта за придобиване на нов самолет. \r\n\r\n \"Разбира се, трябва да се водят всякакви срещи, посещения и това е добре, за да има повече информация. В държавите, в които има равнопоставеност, от момента, в който се изпрати искането за предоставяне на оферти до неговото получаване, спират абсолютно всякакви срещи, посещения и договорки\", обясни Радев. \r\n\r\n Той поясни, че пътуването до САЩ е решение на Министерство на отбраната и не е съгласувано с него. Президентът изтъкна, че рисковите фактори пред българските ВВС продължават да съществуват - недостатъчно техника, недостатъчно ресурси за подготовка, ниско количество летателни часове, риск от произшествия на неприемливо високи нива. \r\n\r\n Президентът присъства на тържествена церемония по повод 70 от създаването на военнотранспортната ни авиация.  \r\n\r\n \r\n \n\t\t\t\t\t\t", "date": "2018.08.23", "title": "Румен Радев: Неслучайно ЕС измисля нови механизми, за да ни контролира(СНИМКИ)"}
{"url": "http://www.bnews.bg/article/247424-barekov_ako_ne_bade_ozapten_navreme_ivan_ivanov_ot_kevr_shte_zastrelya_uspeshno_pravitelstvoto_v_glavata_oshte_tazi_zima", "text": "\n Днес във Фейсбук попаднахме на коментар на евродепутата Николай Бареков по повод поредните драми в сектора на енергетиката и повишаването на цените на тока. Вижте какво написа Бареков в личният си профил в социалната мрежа. \r\n\r\n \r\n\r\n Ако не бъде озаптен навреме, Иван Иванов от КЕВР ще застреля успешно правителството в главата още тази зима. ПатрЕотите ще бъдат изметени завинаги от властта заради непоносимите сметки за ток и парно, както злополучния опит на ГЕРБ през 2013. Въпросът е, че тези измамници бяха избрани от наивните българи с обещанията да се справят с монополите в енергетиката. \r\n \n\t\t\t\t\t\t", "date": "2018.08.23", "title": "БАРЕКОВ: Ако не бъде озаптен навреме, Иван Иванов от КЕВР ще застреля успешно правителството в главата още тази зима"}
{"url": "http://www.bnews.bg/article/247418-rusata_zlatka_spi_s_blago_georgiev", "text": "\n Плеймейтката Златка Райкова окончателно се е разделила с годеника си Георги Валентинов. ММА боецът бил ужасно огорчен от блондинката и многобройните й изневери, а това довело до поредица от скандали и необратим край на отношенията им. \r\nОще докато участваше в шоуто за имитации „Като две капки вода”, Златка сложи рога на годеника си с брата на певеца Борис Дали – Велислав Делибалтов. Плейбоят, по когото блондинката отдавна си падала, бил в публиката на предаването седмица преди полуфинала, за да подкрепи фолк идолът Константин. Райкова веднага го фиксирала с поглед, а след края на изпълнението си го завлякла зад кулисите, където консумирали страстта си в тоалетната. Двамата даже не се опитали да бъдат дискретни, защото пъшкането им се чувало надалеч, а хората от екипа останали безмълвни от това, което достигнало до ушите им, пише \"Уикенд\". \r\nСлуховете за пикантната авантюра бързо се разпространиха в светските среди и не останали тайна за самия Георги, който се почувствал засрамен и обиден. Вместо да стяга сватба с плеймейтката и отношенията им да процъфтяват, те се разделили с гръм и трясък. Райкова настоявала, че не му е изневерила и се заклела, че това са само клюки, но така или иначе връзката й с Валентинов вече била пропукана. \r\nПроваленият годеж сякаш донесъл облекчение на Златка, която и бездруго не искала да се обвързва с брак. Тя нямала никакво намерение да става примерна съпруга, камо ли да ражда и възпитава деца. Приела предложението на Георги само за да не го изложи в национален ефир, а и за да вдигне рейтинга на шоуто „Като две капки вода”. \r\nОткакто се изпокарала с ММА боеца, Райкова изобщо не си поплювала и вече е записала ново име в секс тефтерчето си. Актуалната й тръпка бил футболистът Благой Георгиев – Джизъса, който в началото на годината се разведе с рускинята Есмер Омерова. Първоначално спортистът флируваше с тийн звездата Гери-Никол, но напоследък 20-годишната фурия била твърде заета, за да му обръща внимание, а той пък не оставал дълго без женска ласка. Отлично осведомени източници издават, че Джизъса и Златка от няколко седмици мачкат чаршафите, въпреки че плеймейтката е приятелка на Гери-Никол. Това не й попречило да омотае Благо, който пък е известен със слабите си ангели и не се е случвало да откаже на красива жена. \r\nБлизки до Райкова предполагат, че едва ли от връзката й с футболиста ще излезе нещо сериозно. Двамата само се забавлявали, без да имат каквито и да било очаквания. „Златка никога не е искала да се обвързва сериозно и сега е доволна, че отново е свободна”, твърдят приятели на плеймейтката. \r\n  \r\n \n\t\t\t\t\t\t", "date": "2018.08.23", "title": "Русата Златка спи с Благо Георгиев"}
{"url": "http://www.bnews.bg/article/247413-vip_bradar_spasyava_eva_ot_falit", "text": "\n Геновева Найденова, по-известна като Ева от „Тоника“, ще се престраши да прекрачи прага на „ВИП Брадър“ на 10 септември. Това се шушука все по-упорито преди началото на най-коментираното ТВ шоу. Вдовицата на Гого без съмнение ще бъде лидер на женското царство, което ще властва тази година в Къщата, писа „Галерия“. \r\n\r\n Тя винаги е умеела да командва макар че покойният й съпруг никога не е бил мъж под чехъл. Ева притежава железен характер, тъй като съдбата й е поднесла абсолютно всичко – опитала е и от меда, и от жилото на тоталната слава. \r\n\r\n Ако продуцентите успеят да й дръпнат правилно конците, тя би разкрила доста вълнуващи истории около най-известните хора в държавата – от музиканти, до политици. \r\n\r\n Най-важната предпоставка за нея около влизането й е да закрепи дупките в семейния бюджет. Всичките авоари са използвани за лечението на Гого. Ева продаде апартаментите в София и Бургас, за да може той да се лекува. Сега иска да помогне на сина си Димитър, който е завършил философия, но е принуден да работи като строителен работник в Англия по няколко месеца в годината. \r\n\r\n „Имах частен бизнес, който уж се развиваше добре. В един момент всичко се срина. Татко си отиде, а аз трябваше да започна от нулата. Хванах се да нося чували на гарата в Бургас – имаше някакъв голям ремонт и търсеха бачкатори. На четвъртия ден ме разпознаха. След това заминах за Англия“, разказва Димитър, който все още не се е отказал да се посвети на музиката. \r\n \n\t\t\t\t\t\t", "date": "2018.08.23", "title": "ВИП Брадър спасява Ева от фалит "}
{"url": "http://www.bnews.bg/article/247430-prokuraturata_publikuva_obvinitelniya_akt_sreshtu_ivancheva", "text": "\n Прокуратурата представи информация за обвинителния акт срещу отстранената кметица на столичния район \"Младост\" Десислава Иванчева, заместничката ѝ Биляна Петрова и бившия районен кмет Петко Дюлгеров. Тримата са обвинени за получаване на подкуп в особено големи размери - тежък случай, извършен чрез изнудване, посредством злоупотреба със служебно положение. \r\n\r\n В сряда Иванчева, Христова и Дюлгеров бяха дадени на съд, а делото бе разпределено на ХІV състав с председател съдия Иво Хинов. \r\n\r\n Ден по-късно държавното обвинение представи подробна информация за събраните към момента доказателства. \r\n\r\n Предстои Специализираният наказателен съд да насрочи делото за разглеждане в разпоредително заседание.  \r\n\r\n Иванчева и Петрова бяха задържани при показна акция в центъра на София на 17 април.  \r\n\r\n Ето и пълният текст за събраните от Специализираната прокуратура доказателства: \r\n\r\n На 24.11.2016 г., след проведени частични избори, обвиняемата Десислава Иванчева, положила клетва като кмет на район „Младост“- Столична община, а на 09.12.2016 г. назначила обвиняемата Биляна Христова-Петрова за заместник кмет с ресор „Култура“. От 19.04.2017г. на обв. Христова – Петрова бил възложен ресор „Управление на общинската собственост и жилищния фонд“ и „Регистрация и контрол на търговската дейност“. \r\n\r\n Обв. Иванчева лично резюлирала преписките и определяла служителите, на които ги възлагала за работа. Това довело до забавяне движението на множество преписки и натрупването им в кабинета на обвиняемата. \r\n\r\n Общият брой на откритите неразпределени преписки при извършените неотложни процесуално – следствени действия надвишавал 1000. Преобладаващата част от тях касаели административни процедури, свързани с изграждане на строителни обекти на територията на район „Младост“ - СО. \r\n\r\n Едно от дружествата със забавена административна процедура по съобщаване на заповед за одобряване на изменение на плана за регулация и застрояване /ИПРЗ/ и на работния устройствен план /РУП/ било „Ваклин груп“ ООД, с управител Александър Ваклин. Всяка седмица представител на „Ваклин груп“ ООД посещавал сградата, в която се помещава районната администрация и се интересувал за движението на заведената на 16.06.2017г. преписка. Служителите в деловодството съобщавали, че преписката е при кмета на район „Младост“- СО и все още не е резолирана за работа на конкретен служител. \r\n\r\n На 09.10.2017 г. от името на дружеството била депозирана писмена молба до кмета на район „Младост“-СО с искане за предприемане на действия, а на 18.10.2017 г. „Ваклин груп“ ООД депозирало заявление за съдействие и до главния архитект на Столична община, с цел преодоляване бездействието на компетентния орган. \r\n\r\n Въпреки така предприетите действия, съобщаването на заповедта на главния архитект на СО продължавало да се бави, поради което на 12.12.2017 г. представляващият „Ваклин груп“ ООД подал жалба в Административен съд – София град срещу мълчаливия отказ на кмета на район „Младост“ – СО. В жалбата е отправено искане за издаване на задължителни указания на административния орган относно разгласяването на заповедта от 14.06.2017г. на главния архитект на СО. \r\n\r\n Наред с това Александър Ваклин търсил начин да проведе лична среща с кмета на район „Младост“ – СО. Неуспешните му опити го мотивирали да сезира и Комисията за противодействие на корупцията и отнемане на незаконно придобито имущество /КПКОНПИ/. \r\n\r\n При разговор с изпълнявалия функциите на кмет на район „Младост“ – СО, в периода 2007 г. -2011 г. - обв. Петко Дюлгеров, обвиняемата Иванчева му заявила, че е приела „лично“ случая на „Ваклин груп“ ООД, заради заведеното от свид. Ваклин административно дело срещу общината. Изразила категоричното си намерение да изчака да приключи съдебното производство и едва тогава да предприеме действия по преписката. \r\n\r\n Казусът на „Ваклин груп“ ООД бил основна тема на разговор и на проведената на 16.03.2018 г. среща между тримата обвиняеми – Десислава Иванчева, Биляна Христова – Петрова и Петко Дюлгеров в пицария в ж. к. „Борово“. Постигнали съгласие да поискат подкуп от свид. Ваклин в размер на 250 000 евро, като обв. Дюлгеров поел ангажимент да му съобщи за размера на сумата и да осъществява по-нататъшната комуникация. \r\n\r\n На 19.03.2018 г. в изпълнение на общата цел – да се облагодетелстват неправомерно, обв.Дюлгеров се срещнал и съобщил на Александър Ваклин, че обв. Иванчева иска да получи сумата от 250 000 евро, за да изпълни задълженията си по административната процедура на обявяване на заповедта за одобряване на изменението на плана за регулация и застрояване /ИПРЗ/ и на работния устройствен план. Уклончивият отговор на Ваклин, че ще помисли, улеснил обв. Петко Дюлгеров при реализиране на намеренията да посредничи при преговорите. При поредната среща между Ваклин и Дюлгеров на 23.03.2018 г., последният предложил плащанията да бъдат на три пъти по около 70 - 80 хиляди евро. \r\n\r\n На 03.04.2018г. около 14:00ч. тримата обвиняеми се срещнали отново, за да обсъдят предложението, което обв. Дюлгеров отправил към Александър Ваклин - плащане на части на исканата като подкуп сума. Постигнато било съгласие 20 % от общата сума да остане за Дюлгеров, а плащанията да са 3 по 75 000 евро. \r\n\r\n При проведената среща с Ваклин в същия ден /03.04.2018 г./, обв. Дюлгеров узнал, че „Ваклин груп“ ООД притежава и други недвижими имоти, отредени за застрояване на територията на район „Младост“ - СО, за които предстои да се предприемат административни процедури. Двамата коментирали, че ако заплати поисканата сума като подкуп - по 20 евро на кв. м. застроена площ, за останалите имоти Ваклин ще трябва да заплати около 1 000 000 евро. Затова обв. Дюлгеров поел ангажимент да предложи на обв.Иванчева да намали цената на 10 евро за кв. м. или общата сума, която Ваклин да плати, да е в размер на 500 000 евро. \r\n\r\n Така се стигнало и до общото съгласие на тримата обвиняеми постигнато на срещата им на 11.04.2018 г. да бъде увеличен размера на първоначално поискания подкуп от 250 000 евро на 500 000 евро. \r\n\r\n Вечерта в понеделник, на 16.04.2018 г., обвиняемият Дюлгеров потърсил Александър Ваклин, за да му каже, че Иванчева лично му е заявила, че няма да придвижи процедурата, докато не си вземе парите. Така се стигнало до уговорката предаването на първата част да се осъществи на следващия ден - 17.04.2018 г., в кафене „Мементо“ на ул. „Георги С. Раковски“ № 106 в гр. София. \r\n\r\n Около 11.00 часа на предварително договореното място Ваклин предал на Дюлгеров предварително белязаните от органите на разследването банкноти в евро на обща стойност 70 000 евро. В тоалетната на заведението обв. Дюлгеров отброил от дадените му, парична сума в размер на 14 000 евро и ги прибрал отделно в чантата си. Непосредствено след това - в 11:14 ч. Дюлгеров провел разговор по телефона с обв. Биляна Христова-Петрова и се разбрали да се видят в 11:30ч. в заведението „Марая“, на ъгъла при градинката на „Кристал“. \r\n\r\n Малко след разговора пострадалият Ваклин и обвиняемият Дюлгеров напуснали кафене „Мементо“ като Дюлгеров се отправил към кафене „Марая“. На мястото на срещата пристигнали обвиняемите Иванчева и Биляна Христова - Петрова. Тримата седнали на външна маса и говорили около час за различни неща. Обсъдили отново и случая на Ваклин. След като обв. Дюлгеров потвърдил, че е получил първата част от исканата парична сума, тримата заедно напуснали заведението и тръгнали към паркирания в близост до ул. „Славянска“ № 11 служебен автомобил, с който пристигнали обвиняемите Иванчева и Христова-Петрова. \r\n\r\n Иванчева заела шофьорското място, обв. Дюлгеров седнал на предната седалка до нея, а обв. Биляна Петрова - на задната седалка. Вътре в автомобила, обв. Иванчева попитала Дюлгеров дали е взел своята част от парите, предварително договорените 20 % и след като той потвърдил, двете обвиняеми поискали да се премести на задната седалка до обв. Петрова. Обв. Дюлгеров седнал отзад и предал три пачки банкноти, захванати с ластик - две от тях с банкноти с номинал от по 100 евро и една пачка с банкноти с номинал от по 500 евро, всички белязани от органите на разследването, на обща стойност 56 000 евро. След като обвиняемите Иванчева и Биляна Петрова-Христова се уверили, че и трите пачки съдържат банкноти в евро, последната ги поставила в бял кашон с лого на кафе „Илли“. Веднага след това, в 12:50 ч. Иванчева се обадила по телефона на служителка в общинската администрация и ѝ разпоредила да намери преписката на „Ваклин груп“ ООД в кабинета ѝ и веднага да я предаде за работа. \r\n\r\n След този разговор, обв. Дюлгеров слязъл от автомобила и тръгнал пеш в посока Народния театър. Последвали го оперативни служители, работещи по случая, които го задържали в близост до входа на „Гранд хотел София“. \r\n\r\n За намерената при личния си обиск сума от 14 000 евро, обвиняемият Дюлгеров заявил пред разследващите, че тя е част от получената от Александър Ваклин обща сума от 70 000 евро. \r\n\r\n При извършеното в хода на разследването освидетелстване на обв. Петко Дюлгеров с UV лампа са осветени дланите му и са установени петна със зеленикава флуоресценция. Това е дало основание да се изземат и обтривки с етилов алкохол от дланите му, които са приложени като веществени доказателства по делото. \r\n\r\n При напускането на автомобила от обв. Дюлгеров, обв. Биляна Христова – Петрова се преместила на предна дясна /пасажерска/ седалка, след което автомобилът, управляван от обвиняемата Иванчева потеглил в посока бул. „Васил Левски“. Спрян е за проверка от служители на КПКОНПИ и СДВР, след което от разследващите органи са предприети неотложни следствени действия за документиране на престъпната дейност. \r\n\r\n При претърсването в автомобила са били иззети обтривки от различни части - дръжки на врати, волан, скоростен лост, лост за чистачки, лост за мигачи, закопчалки на предпазни колани, контактен ключ за автомобила, оставен на предното табло, над волана. \r\n\r\n ад предна лява седалка, на пода на автомобила бил намерен белия кашон с лого на кафе „Илли“ и оставените в него от обв. Биляна Христова – Петрова под бял подаръчен плик три пачки с банкноти в евро. Банкнотите са описани надлежно в протокола със серийни номера. \r\n\r\n При извършените неотложни процесуални действия спрямо Христова-Петрова е установена специфична флуоресценция върху пръстите на лявата ръка отгоре, откъм дланта; на дясната ръка в областта на ноктите, както и в областта около устата и деколтето. При освидетелстването, извършено с писменото съгласие на обвиняемата за времето от 20:10 ч. до 20:45 ч., са иззети обтривки с етилов спирт от гореописаните области на тялото ѝ. Действията и констатациите са документирани във фотоалбум. \r\n\r\n При осветяването с UV лампа на двете ръце на обвиняемата Иванчева също е установена специфична флуоресценция - странично на дланта на дясната ръка откъм малкия пръст, от външната страна и от вътрешната страна на лявата ръка между малкия и безименния пръст, както и в областта на устата и носа. \r\n\r\n В дамската чанта на обв. Иванчева е открит, иззет и приложен като веществено доказателство по делото - 1 бр. бял тефтер с надпис, с изписан на ръка текст на първи и втори лист със съдържание: \r\n\r\n „① В – 12,500х15 \r\n\r\n I 12 500 х 15 – 187 500 \r\n\r\n 40 000 х 10 – 400 000 ....“. \r\n\r\n В хода на разследването по делото е назначена комплексна съдебна физикохимична, техническа и дактилоскопна експертиза, с обекти на изследване иззетите обтривки от тримата обвиняеми, банкнотите, от частите на претърсвания автомобил и контролните проби към тях. Проверена е истинността на иззетите банкноти, както и наличието на годни дактилоскопни следи, върху приобщения като веществено доказателство сенник на автомобила. \r\n\r\n По делото са изготвени лицевоидентификационна и фотосъпоставителна експертизи на иззетите записи от камерите на заведението, в което се провела срещата между тримата обвиняеми на 17.04.2018 г. \r\n\r\n И спрямо тримата обвиняеми продължава да се прилага мярка за неотклонение „задържане под стража“. \r\n \n\t\t\t\t\t\t", "date": "2018.08.23", "title": "Прокуратурата публикува обвинителния акт срещу Иванчева"}
{"url": "http://www.bnews.bg/article/247392-ralitsa_paskaleva_propishtya_ot_svekarva_si", "text": "\n Звездата от „Откраднат живот“ Ралица Паскалева е вдигнала ръце от свекърва си Дора, научи „Галерия“. \r\n\r\n Майката на волейболиста Теодор Салпаров, която е доста възрастна, постоянно й се месела в отглеждането на бебето и й натрапвала „бабешки“ съвети от едно време. \r\n\r\n Паскалева пък не търпяла чуждо мнение и дори майка й Даниела стояла на дистанция. \r\n\r\n И докато Ралица някак преглъщала постоянното „мелене на сол“, то косите й настръхвали всеки път, когато свекърва й предложела да гледа бебето. \r\n\r\n „На тази възраст едва ли би могла да се справи... Едно време дори не е имало адаптирано мляко“, намеквала актрисата на Салпаров. Той обаче веднага я апострофирал, напомняйки, че именно тя е отгледала първия му син Георги - плод на любовта му с бившата волейболистка Бойка Делиева. \r\n\r\n Паскалева вдигнала ръце, когато Дора я смъмрила, че още не е захранила с плодов сок на 2-месечния си син. \r\n \n\t\t\t\t\t\t", "date": "2018.08.23", "title": "Ралица Паскалева пропищя от свекърва си"}
{"url": "http://www.bnews.bg/article/247415-kak_agent_shishi_karakachanov_se_gotvi_da_prahosa_100_miliona_za_70_godishni_samoleti", "text": "\n Министерство на отбраната пусна нецелесъобразена обществена поръчка, с евентуално реализиране на която биха били пръснати на вятъра близо 100 млн. лв. от хазната за ремонт на старата руска техника. \r\n\r\n Става дума за удължаване на ресурса на 14 щурмови самолета Су-25, които са базирани  в авиобаза Безмер. За никого не е тайна, че разработката на този модел аероплани датира от края на 60-те години на миналия век и въпросните машини не отговарят по никакъв начин на натовски стандарти.  Така вместо в синхрон със съседните ни държави като Гърция и Турция, които отдавна разполагат с американски изтребители кято F-16, с каквито о края на годината ще се оборудват и румънските ВВС, Мо цели да налее по всяка вероятност в ембаргова Русия огромна сума за поддръжката на никому непотребна, овехтяла военна техника. \r\n\r\n \r\n\r\n Според документацията към скандалния търг, договорът за който следва директно договаряне, от МО настояват работата по овехтелите машини, чийто ресурс бил изтекъл преди цяло десетилетие, да се извърши от ОАО  “Комрания Сухой” или под нейният надзор. За участие в поръчката били допуснати само две компании- руската “Обединена авиостроителна корпорация”- ПАО ОАК и беларуската  “Авиоремонтен завод  558”, Барановичи. Сумата за ремонта на старите машини пък възлиза на 49.2 млн.лева, но в рамките на 48-те месеца за изпълнение на проекта възложителят имал право да сключи договори, чиято обща стойност да достигне цели 99 млн. лева. \r\n\r\n Същите тези пари биха могли да отидат за покупка на така необходимите ни съвместими със системите за отбрана на НАТО нови изтребители, поради липсата на каквито за 14 години членство в Алианса България така и не се включи в нито една съвместна мисия на НАТО. А защо не и за нови кораби за ВМС или за рестартирания проект за модернициране на Сухопътните войски с покупка на натонски бронирани машини, от каквито пехотата ни отдавна изпитва остра нужда. \r\n\r\n \r\n\r\n Утвърденият от парламента план предвижда за новите изтрбители които със сигурност биха могли да осигурят далеч по- добра от щурмоваците Су- 25  поддръжка на сухопътните ни сили от въздух, родните ВВС трябва да се сдобият с общо две ескадрили от по осем самолета. За първата са предвидени 1,8 млрд. Лева, които ке се изплащат в рамките на 10 години. Ккато писа Телеграф за новата придобивка на ВВС страната ни трябвада поиска общо 12 оферти от 7 държави, цели 4 от които са именна за F-16 , а други две за 18. Самият F-16 е най- разпространиният изтребител в света, претъпял е множествомодернизации и не случайно Румъния вече закупи машини от този модел. Многоцелевият боен самолет е доказал многократно своите възможности във воденето на въздушен бой, нанасянето на удари по наземни цели и охраната на въздушното пространство, известно в страните членки на НАТО още като  Air policing= \r\n \n\t\t\t\t\t\t", "date": "2018.08.23", "title": "Как агент Шиши Каракачанов се готви да прахоса 100 милиона за 70-годишни самолети!"}
{"url": "http://www.bnews.bg/article/247409-ronaldo_sas_semeen_kadar_ot_torino", "text": "\n \"La famiglia bianconera!\". Това написа Кристиано Роналдо в Instagram, където качи щастлива семейна снимка. На нея той, децата и приятелката му Джорджина Родригес, позират със спортни екипи на \"Ювентус\".  \r\n\r\n Фотосът е направен на терасата на новия им дом в Торино. Футболистът държи в едната си ръка 8-месечната Алана Мартина, а с другата по-голямата си дъщеричка Ева Мариа. Нейният брат близнак пък е гушнат от Джорджина. Между тях е 8-годишният Кристиано Джуниър, който е сложил крак върху футболна топка.  \r\n\r\n Отскоро футболистът и неговото семейство живеят в огромна къща, намираща се близо до известната торинска църква \"Гран мадре ди дио\". До имота, който е строго охраняван, се стига по частен път.  \r\n\r\n Наскоро Роналдо започна нов етап от кариерата си. Футболистът се раздели с \"Реал Мадрид\" и подписа с \"Ювентус\". Дoгoвopът зa тpaнcфepa нa фyтбoлиcтa е в paзмep нa 100 милиoнa eвpo или 117 милиoнa дoлapa.  \r\n \n\t\t\t\t\t\t", "date": "2018.08.23", "title": "Роналдо със семеен кадър от Торино"}
{"url": "http://www.bnews.bg/article/247416-es_shte_globyava_sotsialnite_mrezhi_za_ekstremistko_sadarzhanie", "text": "\n Европейският съюз подготвя по-строги санкции срещу социалните мрежи. Брюксел настоява за бързото премахване на публикации с екстремистко съдържание.  \r\n\r\n Според новите изисквания социални платформи като \"Фейсбук\", \"Ю Тюб\" и \"Туитър\" трябва да свалят подобни постове най-късно час след публикуването им, иначе ги грози глоба. \r\n\r\n Еврокомисарят по сигурността Джулиан Кинг заяви, че не е доволен от напредъка на технологичните гиганти в борбата с екстремистката пропаганда в интернет. Новите мерки ще бъдат оповестени от Евросъюза идния месец, след което ще бъдат предоставени за одобрение от страните членки. \r\n \n\t\t\t\t\t\t", "date": "2018.08.23", "title": "ЕС ще глобява социалните мрежи за екстремистко съдържание"}
{"url": "http://www.bnews.bg/article/247417-lireks_oproverga_tsacheva_no_ne_i_tsvetanov_i_premiera", "text": "\n “Лирекс” опроверга Цачева, но не и Цветанов и премиера \r\n\r\n Вредите от срива вече са неизмерими, каза един от създателите на Търговския регистър \r\n\r\n Фирма “Лирекс БГ”, която поддържа сриналия се преди две седмици Търговски регистър, изпрати опровержение, но само до министъра на правосъдието Цецка Цачева. \r\n\r\n Във вторник на извънредно заседание на парламента срещу фирмата бяха отправени тежки нападки от шефа на парламентарната група на ГЕРБ Цветан Цветанов. “Как беше направено видеонаблюдението- с изричните указания да спечели “Лирекс”. Интерфейсът беше затворен и това даде възможност да се надгражда тази система и да участват други фирми. Убеден съм, че същото се е случило и в Агенцията по вписванията. Вярно ли е, че се установява, че “Лирекс” преди инцидента е обединила дисковия масив на основния и на резевния сървър? Това е довело до невъзможност за възстановяване. Не знам дали не е умишлен саботаж от някой, който е искал да създаде проблеми в Държавата и да кажем, че правителството и министърът на правосъдието са виновни за това”, каза бившият вътрешен министър. \r\n\r\n “Ако “Лирекс” се вдигнат шапката, буквално ще ни сринат”, отговори му премиерът Бойко Борисов. \r\n\r\n Цачева намеси имате но Лирекс, докато говореше за поръчките на регистъра- Тя сбърка фирми и поръчки, но излезе на трибуната специално , за да се поправи. \r\n\r\n В писмо на “Лирекс” до медиите се казва, че компанията е обект на постоянни спекулации и провокиране на интереси от различни хора. Даден е пример- Вследствие на извънредното заседание на парламента някои медии се появиха цитати и преразкази на думи на г-жа Цачева, които се твърди, че тя е казала от парламентарната трибуна. Според тях през декември миналата година “Лирекс” е спечелила поръчка на Агенция по вписванията за оборудване на стойност 3.6 млн. лева. Всички документи за тази поръчка са свобдно достъпни на сайта на Агенция по вписванията. В тях ясно се вижда, че Лирекс не е печелила такъв търг, като дори не сме участвали в такова нещо и нямаме никакво отношение към него, заяви компанията. Те добавят, че не святат за необходимо да опровергават всички други изказвания и писания, с които се подроват авторитетие и надежнастта им. \r\n\r\n Вредите от срива на Търговския регистър са неизмерими. Всяка фирма търпи вреди, които са конкретни и различни. Това каза пред  БНР юристът Николай Янев, който е работил по създаването на регистъра. Той обясни, че има кредитори, които не могат да предявят вземанията си от търговци, обявени в несъстояние. Или търговци, които не могат да тръгнат към ликвидация. Може да става дума за бизнес пертньори, които не могат да с кого да преговарят и с кого да сключват договори. Това са дружества, които имат единствено вписан управител, който е починал или когото искат да освободят от тази длъжност, но не могат да впишат тази прояна в Търговския регистър. \r\n\r\n ПРОБЛЕМ \r\n\r\n В имотния регистър за кратко е имало проблем с електронното  плащане за справки.  Той е бил заради фирмата посредник, през която се плаща, и бил отстранен бързо. Това казаха пред “Сега” от Агенция по вписванията заради появилата се информация. Проблем с вписванията нямало- даже вместо за три дни ставали за два. \r\n\r\n ПРИОРИТЕТ \r\n\r\n Цецка Цачева, министър на правосъдието, \r\n\r\n Която две седмици не отрони и дума за катастрофата с Търговския регистър, в сряда съобщи чрез пресцентъра си, че няма отношение към мярката за неотклонение на Анита Мейзер и нейното участие във ВИП Брадър. Така гражданите и бизнесът се информираха за приоритетите на министерството. \r\n \n\t\t\t\t\t\t", "date": "2018.08.23", "title": "“Лирекс” опроверга Цачева, но не и Цветанов и премиера"}
{"url": "http://www.bnews.bg/article/247419-1_ubit_2_raneni_pri_ataka_s_nozh_v_parizh", "text": "\n 1 човек е убит, а най-малко двама са ранени от нападател с нож. Атаката е извършена в предградие на Париж, съобщават световните агенции. \r\n\r\n Пострадалите са в критично състояние. \r\n\r\n Нападателят е бил убит от полицаи. \r\n\r\n По непотвърдена информация, атакувайки жертвите си, мъжът крещял: \"Аллах е велик\". \r\n\r\n Очаквайте подробности! \r\n \n\t\t\t\t\t\t", "date": "2018.08.23", "title": "1 убит, 2 ранени при атака с нож в Париж"}
{"url": "http://www.bnews.bg/article/247431-ubietsat_ot_lesnovo_ostava_v_aresta", "text": "\n Обвиняемият за убийството в село Лесново остава в ареста, съобщиха от прокуратурата. \r\n\r\n Престъплението е от 18 август, когато заради битов скандал, в центъра на който е просто един велосипед, 24-годишен беше застрелян с пистолет от 60-годишен, пише БГНЕС. \r\n\r\n По искане на наблюдаващия прокурор съдът е определил мярка за неотклонение „Задържане под стража“. Обвинението е за убийство. То е извършено с пистолет с набит на корпуса номер. \r\n\r\n Разследването по делото продължава. \r\n \n\t\t\t\t\t\t", "date": "2018.08.23", "title": "Убиецът от Лесново остава в ареста"}
{"url": "http://www.bnews.bg/article/247414-stana_hit_nova_pesen_za_bate_boyko_trupa_stotitsi_hilyadi_gledaniya_v_sotsialnite_mrezhi_video", "text": "\n Нова песен за премиера Бойко Борисов трупа стотици хиляди гледания в социалните мрежи. \r\n\r\n Тя е в стилистиката на народната музика, а името на творбата, автора на текста и мургавата изпълнителка са напълно неизвестни. \r\n\r\n Това не е първата песен за лидера на ГЕРБ. И преди той се е превръщал в лирически герой, но този път разликата е, че песента има силно критичен характер с твърдения като \"Бате Бойко управляваш много лошо\" и \"Станахме за смях в Европа\". \r\n\r\n \r\n\r\n   \r\n \n\t\t\t\t\t\t", "date": "2018.08.23", "title": "СТАНА ХИТ! Нова песен за Бате Бойко трупа стотици хиляди гледания в социалните мрежи(ВИДЕО)"}
{"url": "http://www.bnews.bg/article/247404-targovskata_voyna_mezhdu_sasht_i_kitay_zapochna", "text": "\n От днес влизат в сила новите американски мита върху китайски стоки. Те засягат 279 артикула на обща стойност 16 милиарда долара. \r\n\r\n Успоредно с американските мита, в сила влизат и реципрочни мерки на Пекин на същата стойност. Така търговската война между двете икономически суперсили се превръща в една от най-мащабните в историята. \r\n\r\n Търговският дефицит на Съединените щати с Китай е около 500 милиарда долара. Според президента Тръмп, от кражбите на интелектуална собственост американските производители губят още 300 милиарда \r\n \n\t\t\t\t\t\t", "date": "2018.08.23", "title": "Търговската война между САЩ и Китай започна"}
{"url": "http://www.bnews.bg/article/247405-eksperti_ochakvat_poskapvane_na_grazhdanska_otgovornost", "text": "\n Експерти очакват поскъпване на \"Гражданска отговорност\". \r\n\r\n Нина Колчакова, главен секретар на Асоциацията на българските застрахователи, коментира пред Нова телевизия, че официален доклад на Комисията за финансов надзор показва, че обезщетенията надминават приходите, които застрахователите имат по застраховка \"Гражданска отговорност\". \r\n\r\n Според Колчакова докладът установява недостиг от 60 милиона лева към края на 2017 г. Парите за изплащането на тези обезщетения са от други застраховки, които са по-печеливши. \r\n\r\n \"Тази година недостигът се очертава да стане още по-голям\", предупреди тя. \r\n\r\n Една от причините е решение на ВКС, което разширява кръга от хора, които имат право да търсят обезщетение за морални болки и страдания за загинал техен близък. \r\n\r\n \"Досега се плащаше на най-близкия кръг роднини - съпруг, съпруга, деца, родители. Новото решение разшири кръга до братя, сестри, роднини от втора степен, баби, внуци и всеки, който може да докаже трайна емоционална връзка със загиналото лице\", обясни Колчакова. \r\n\r\n \"Изчисляваме дупката да бъде между 800 милиона до 1 милиард и 300 милиона...Ако има такъв недостиг, пътищата са два - увеличаване на цената на \"Гражданската отговорност\", каза тя. \r\n\r\n На въпрос дали може \"Гражданска отговорност\" да стане 800 лева, тя отговори: \"Това 800 обаче е непостижимо, нека бъдем реалисти\". \r\n\r\n \"Другият вариант е да се ограничат сумите на обезщетения, които се изплащат\", смята тя. \r\n \n\t\t\t\t\t\t", "date": "2018.08.23", "title": "Експерти очакват поскъпване на \"Гражданска отговорност\""}
{"url": "http://www.bnews.bg/article/247411-blizki_i_priyateli_se_proshtavat_s_pochinalata_v_sliven_rodilka", "text": "\n Близки и познати ще си вземат последно сбогом с Ренета Томова - жената, която почина, ден след като роди дъщеричката си в болницата в Сливен. \r\n\r\n Освен там, бдение за починалата Ренета ще има и в столичния храм „Свети Георги”. \r\n\r\n Семейството на жената обвиниха лекарите, че са използвали варварски методи по време на раждането, като натискане с лакти и удари. Бебето пък се роди с пареза на ръката и отоци по главата.  \r\n\r\n В сряда стана ясно, че малката Мария ще бъде осиновена от брата на Ренета. \r\n \n\t\t\t\t\t\t", "date": "2018.08.23", "title": "Близки и приятели се прощават с починалата в Сливен родилка"}
{"url": "http://www.bnews.bg/article/247407-nasilie_na_patya_shofyor_nabi_drug_na_svetofar_v_sofiya", "text": "\n Шофьор нападна друг шофьор на светофар в София. Сигнал за случая получихме в рубриката „Моята новина”. \r\n\r\n Нападението става на столичния булевард „Владимир Вазов”. \r\n\r\n Валери Грозданов разказва, че малко преди това се е включил в движението на булеварда от страничен път. \r\n\r\n „Една кола започна да свири. Но имаше около 50-60 метра разстояние. Аз бях много пред нея. Въпреки нарушението ми, не застрашавах останалите автомобили по булеварда. На следващия светофар колата спря рязко пред мен, шофьорът слезе и ми нанесе няколко удара в лицето”, разказва Валери Грозданов. \r\n\r\n В колата били жена му и малката му дъщеричка. \r\n \n\t\t\t\t\t\t", "date": "2018.08.23", "title": "НАСИЛИЕ НА ПЪТЯ: Шофьор наби друг на светофар в София"}
{"url": "http://www.bnews.bg/article/247406-brutalni_snimki_18_mis_silikon_vtreshti_mrezhata_s_lesbo_porno_izpalneniya", "text": "\n БРУТАЛНО! Мис Силикон втрещи мрежата с лесбо порно изпълнения (СНИМКИ 18+) \r\n\r\n Мис Силикон Виктория Петрова надмина себе си на участие в еротично шоу в култово заведение на морето. \r\n\r\n Миската, която от няколко месеца е разделена с гаджето си съвсем е скъсала синджира се вижда на снимките, които обикалят мрежата от няколко дни. На тях Вики е захвърлила дрехите и всички задръжки. Положението излиза от контрол, в момента, в който на сцената се качва нейната колежка Силвия Алексиева (първа подгласничка на Мис Силикон 2018). То не са ласки, не са прегръдки, а кулминацията идва когато двете мацки се заливат с мляко. Как ли са се чувствали мъжете в клуба, можем само да гадаем. \r\n\r\n Да се забърква в скандали стана запазена марка на Виктория. Явно боят, който изяде от ревнивата съпруга на женения си любовник съвсем е отключил тъмните страни от характера й. \r\n\r\n Думите са излишни. Вижте снимките \r\n \n\t\t\t\t\t\t", "date": "2018.08.23", "title": "БРУТАЛНИ СНИМКИ 18+! Мис Силикон втрещи мрежата с лесбо порно изпълнения "}
{"url": "http://www.bnews.bg/article/247408-evropa_izprati_satelit_v_parvata_v_sveta_misiya_za_izsledvane_na_vetrovete_na_zemyata", "text": "\n Европа изстреля ракета от Френска Гвиана за разполагане на сателит в орбита. Това според компанията Arianespace е първата в света космическа мисия за картографиране на ветровете на планетата в глобален мащаб, пише \"Гардиън\". \r\n\r\n Изстрелването се осъществи в 21,20 часа по Гринуич след 24-часово забавяне заради неблагоприятни метеорологични условия. Полетът до отделянето на сателита продължи около час. \r\n\r\n Сателитът, наречен Еол (пазителят на вятъра в гръцката митология), ще бъде разположен на височина 320 километра от Земята. \r\n\r\n Той е част от проекта \"Коперник\" - съвместна инициатива на Европейския съюз и Европейската космическа агенция за следене на щетите върху околната среда и операции за подпомагане при бедствия. \r\n\r\n Еол е оборудван с един инструмент: доплер вятър LiDAR - модерна лазерна система за точно измерване на вятъра в глобален мащаб от Космоса. \r\n\r\n От Arianespace отбелязват на сайта си, че тази мисия ще предостави така необходимата информация за подобряване качеството на метеорологичната прогноза, както и ще допринесе за дългосрочно изследване на климата. \r\n \n\t\t\t\t\t\t", "date": "2018.08.23", "title": "Европа изпрати сателит в първата в света мисия за изследване на ветровете на Земята"}
{"url": "http://www.bnews.bg/article/247410-mizeriya_elin_pelin_tane_v_boklutsi", "text": "\n Седмици наред контейнерите за боклук в Елин Пелин преливат, а градът тъне в отпадъци. Сметоизвозването беше спряно след спор с кмета на Горна Малина. \r\n\r\n Депото в Горна Малина се ползва от двете общини. На 8 август кметът Ангел Жиланов забранява приемането на отпадъци от община Елин Пелин. Иска и увеличение на таксите за депониране. \r\n\r\n „Иска 35 лева, което е 2 пъти и повече и по-високо. Пак казвам, не възразявам да има коментар... може би част от разходите са се увеличили, но гражданите да плащат нещо, което да е справедливо, а не просто цена, защото някъде другаде не се плаща толкова”, заяви кметът на Елин Пелин Ивайло Симеонов. \r\n\r\n Годишният капацитет на депото също бил изчерпан, а изхвърлянето на отпадъците там - незаконно. \r\n\r\n Това е самоуправство и не може еднолично да се взема решение, при положение, че това депо е на двете общини. Има регионално сдружение. Депо може да бъде закрито единствено от директора на РИОСВ по закон и при извънредни обстоятелства и от министъра на МОСВ. От никой друг”, допълни Ивайло Симеонов. \r\n\r\n „Кметът на Елин Пелин само му кажете да не се прави на евтин герой, защото в края на краищата истината винаги излиза. Това не е затваряне на депо. Това, което е направено, е временно спиране, докато нямаме яснота, че ще бъде увеличен капацитетът на депото. Сега вече имаме това уверение, че този капацитет от 24 000 тона ще бъде разрешен и допуснат, и на тази база сме пуснали депото”, съобщи кметът на Горна Малина Ангел Жиланов. \r\n \n\t\t\t\t\t\t", "date": "2018.08.23", "title": "МИЗЕРИЯ! Елин Пелин тъне в боклуци"}
{"url": "http://www.bnews.bg/article/247402-dzhambazki_napadna_zlobno_volen_vmro_hvanati_po_beli_gashti_za_prodazhbata_na_makedoniya", "text": "\n \r\n\r\n От ГЕРБ се въздържаха от коментар пред \"Дневник\" с мотива, че е необходимо да се събере парламентарната група на партията, за да обсъди предложението. Зам.-председателят на ВМРО Ангел Джамбазки обяви упражнението на Сидеров за излишно, тъй като и в момента в договора било записано, че Македония няма териториални и други претенции. \r\n\r\n \"В момента българският национален интерес е \"да махнем границата\" между Охрид и Черно море, да работим за присъединяване на Македония към ЕС. Просръбски и проруски партии и медии в Македония говорят колко е лош договорът, както и че трябва да се променя. Ако и в България се говори така - това е странно съвпадение на позиции. За кого работи това\", коментира Джамбазки пред \"Дневник\". \r\n\r\n Вицепремиерът и лидер на НФСБ Валери Симеонов и заместникът му в партията Борис Ячев не отговаряха на мобилните си телефони. \r\n\r\n Лидерът на БСП Корнелия Нинова обяви, че социалистите са в парламента и чакат да видят какво ще е предложението. По думите й обаче Сидеров \"първо трябва да се стикова с коалиционните си партньори\" и евентуалният анекс да бъде внесен в Народното събрание от кабинета на Бойко Борисов. \"Тези самосиндикални акции в опит да си върне загубеното доверие и рейтинг просто не изглеждат сериозни, поставени по този начин. Иначе въпросите са много сериозни\", обяви Нинова в отговор на въпрос на \"Дневник\". Тя припомни, че само БСП е имала позиция по изказването на македонския премиер Зоран Заев, че Илинденско-Преображенското въстание е македонско. \r\n\r\n \"Ние първи заявихме, че добросъседските отношения на България; мирът, който искаме на Балканите; развитието на Балканите в посока интеграция в Европа и европейско бъдеще за Македония; нашите приятелски отношения с партията на Зоран Заев и моите лични приятелски отношения с него - всичко това не може да бъде за сметка на българската идентичност, на българския национален интерес, на авторитета и името на България\", обяви Нинова. \r\n\r\n Според зам.-председателя на парламентарната група на ДПС Хамид Хамид акцията на Волен Сидеров цели да се изчистят отношенията в коалицията \"Обединени патриоти\". \"Националистите, освен че вредят на България, вредят и на Балканите. Те трябва да бъдат изхвърлени от властта\", обяви Хамид пред \"Дневник\". \r\n \n\t\t\t\t\t\t", "date": "2018.08.23", "title": " Джамбазки нападна злобно Волен! ВМРО хванати по бели гащи за продажбата на Македония!\r\n"}
{"url": "http://www.bnews.bg/article/247389-eto_ya_seksi_matskata_zaradi_koyato_katrin_vacheva_ostana_bez_godenik_snimka", "text": "\n Вече бившият годеник на Катрин Вачева, не спира да публикува снимки с новата си изгора, която според запознати заработва като фризьорка, видя BLife. \r\n\r\n От няколко дни слухът за раздялата на Катрин и годеникът й обикаля светското пространство. Говори се, че мачото е зарязал палавата Катрин, след обвиненият на леля й, че моделката е откраднала пари от нея. Годеникът на Вачева започнал полека-лека да се отчуждава  и й заявил, че не е готов да брак и сватба. \r\n\r\n Брюнетката приела трагично новината и в момента не поддържа никаква връзка с вече бившия си възлюбен, носят слуховете. \r\n\r\n В същото време мачото забил атрактивна фризьорка. Двамата се наслаждават на любовта си край морето, в култово заведение, писа \"Телеграф\". Двамата не крият  чувствата си и не се отделят  един от друг. Веднага  щом разбрала какво се случва Катрин пратила близката си приятелка Кристина Димитрова  да проследи ситуацията. Димитрова седнала през няколко маси и въпреки, че погледите им с мачото няколко пъти се засичали, двамата не се поздравили. \r\n\r\n Вместо да събуди съжалението на последователите си, Катрин бе съсипана от негативен хейт. \r\n\r\n Ето малка част от тях, без редакторска намеса: \r\n\r\n \"Лично на мен ми е доста противна!!! Прилича на мъж, в женски дрехи....\", \"Вачева е мъж с пишка\", \"По- скоро мъж с п..ка и пластове грим\", \"УжасТ! Тази я видях на живо и от близо. Мама миа! Умопомрачително грозен травестит, много е плашеща наистина!\", \"Много грозна тази кака. Как ли е намирала клиентела. Освен тя да е плащала\", \"Това нещо е страшно! Трябва да си истински герой, за да се прежалиш като мъж\". Снимката вижте  \r\n \n\t\t\t\t\t\t", "date": "2018.08.23", "title": "Ето я секси мацката, заради която Катрин Вачева остана без годеник (Снимка)"}
{"url": "http://www.bnews.bg/article/247403-intsident_momche_postrada_ot_voltova_daga_pri_opit_da_si_napravi_selfi_varhu_vlak", "text": "\n 11-годишно момче е ударено от волтова дъга на жп гарата в село Труд. Инцидентът е от вторник следобед, но полицията съобщи за него късно снощи. По първоначална информация, детето си е правило селфи върху товарен влак. \r\n\r\n Пострадалото момче е прието в клиниката по изгаряния на пловдивската университетска болница с опасност за живота. Има 65% дълбоки изгаряния. Районната прокуратура е започнала разследване по случая. \r\n\r\n Момчето е от многодетно семейство, родителите му са безработни. \r\n \n\t\t\t\t\t\t", "date": "2018.08.23", "title": "ИНЦИДЕНТ! Момче пострада от волтова дъга при опит да си направи селфи върху влак "}
{"url": "http://www.bnews.bg/article/247412-mihaela_marinova_bez_gadzhe_na_more", "text": "\n Без гадже замина на морето певицата Михаела Маринова. Изпълнителката си пусна нови снимки как събира тен на плажа, а половинката й мистериозно... липсва. Изпълнителката, която победи в „Х Фактор”, а след това и „Като две капки вода” се щракна в провокативна поза на морето. Акцентирала е върху сочното си дупе, което се превърна в магнит за мъжките очи. \r\n„А! Русалкаааа”, написа гаджето й Александър Дюлгеров под една от снимките. Футболистът на ЦСКА не е с любимата си, но следи внимателно активността й в социалните мрежи.„Русалката се търси”, шегува се с него певицата в отговор на флирта му в социалните мрежи. Михаела си събра багажа и драсна към южната ни съседка, без да вземе със себе си любимия си Сашко. Докато тя е в лятна ваканция, той се поти на тренировки с отбора си. \r\nОт друга страна Дюлгеров не е никак щастлив от кратката им раздяла. Футболистът е известен с ревността си и трудно понася постоянно да свалят любимата му. Дори и коментарите на непознати мъже към нея в социалните мрежи го дразнят. Тя не им отговаря по никакъв начин, но това не пречи на половинката й да ревнува от цялото това внимание и похотливи подхвърляния към нея. \r\nОще от началото на връзката им Дюлгеров е този, който афишира отношенията си с певицата. Тя от своя страна по никакъв начин не е правила и намек, че са двойка. Единственият кадър, който споделя на двамата в социалните мрежи, е направен в гръб. Освен това отклонява всякакви въпроси за личния си живот в интервютата, които дава. Реално двамата за първи път афишират отношенията си с лекия флирт по повод последната й снимка. Маринова имаше дълга връзка по-рано с колегата си Иво, когото дори снима в клип, пише „България днес”. Двойката обаче се раздели без много шум, а изпълнителката не коментира разрива им по никакъв начин. Говори се, че двамата се разбрали да не обсъждат отношенията си публично. \r\nПо-късно се появи слух, че са отново заедно, но той бе опроверган. Междувременно настоящото гадже на певицата никак не се зарадва на клюките, още повече, че не иска да я свързват с други мъже. \r\n  \r\n \n\t\t\t\t\t\t", "date": "2018.08.23", "title": "Михаела Маринова без гадже на море"}
{"url": "http://www.bnews.bg/article/247440-tsetska_pak_zavryana_v_misha_dupka_kriyat_imenata_na_izbyagalite_72_zatvornika", "text": "\n 72-ма затворника са успели да преодолеят решетките и да избягат през последните 5 години. За повечето бягства гражданите дори не са били уведомени - знаят се не повече от десетина случая. \r\n\r\n Бегълците са изтърпявали присъди за убийства, блудства, изнасилвания, кражби, грабежи, наркотици, измами, контрабанда и телесни повреди. Министерството на правосъдието обаче крие имената им с абсурдния аргумент, че те не са дали съгласие личните им данни да бъдат огласявани публично. Интересно как тогава разчита те да бъдат открити. \r\n\r\n \"Няма писмено съгласие на лицата за предоставяне на исканата информация\", гласи абсурдният отказ на шефа на Главна дирекция \"Изпълнение на наказанията\" (ГДИН) към Министерството на правосъдието Васил Миладинов на въпроси на \"Сега\". Той не уточнява дали е правен опит \"третите лица\" да бъдат открити, за да бъдат питани, и дали официално са отказали, което също би било абсурдно. Имената на осъдените у нас са публични, каквото е и самото правосъдие, и това именно е начинът да се осъществява генералната превенция на закона. Министерството не беше толкова деликатно&nbsp;с избягалите затворници тази пролет и не искаше съгласието им, за да съобщава подробности за тях. От Върховната касационна прокуратура преди време също отказаха да предоставят имената на ефективно осъдените, които са избягали, преди да влязат в затвора, защото това били лични данни. \r\n\r\n Най-много бягства има през 2016 г. - 20 души. 12 от тях&nbsp;са кривнали от външни обекти на затворите във Варна, Стара Загора, Ловеч, Бургас и София. През м.г. са избягали 14 души, като 8 от тях са се измъкнали от външни обекти, петима от затворнически общежития и един от корпуса на Бургаския затвор. От началото на 2018 г. бягствата са 9. Зрелищното бягство на Владимир Пелов и Радослав Колев, които през април успяха лесно да преодолеят всички защитни мерки и да избягат през централния вход на Софийския затвор, разкри хаоса и липсата на контрол в местата за лишаване от свобода. Пелов беше открит два месеца по-късно край Ботевград, след като загина в престрелка, а Колев още се издирва. През тази година имаше и бягство от болница. \r\n\r\n От ГДИН се оправдават, че осъществените бягства всъщност са отклонения и са извършени предимно от затворнически общежития от открит тип, където има смекчен надзор, а осъдените работят на външни неохраняеми обекти. От общежития от закрит тип са извършени три бягства с петима участници, като към момента се издирват двама - един е задържан в страната, друг лежи в португалски затвор, а третият е мъртъв. \r\n\r\n От ГДИН се оправдават, че осъществените бягства всъщност са отклонения и са извършени предимно от затворнически общежития от открит тип, където има смекчен надзор, а осъдените работят на външни неохраняеми обекти. От общежития от закрит тип са извършени три бягства с петима участници, като към момента се издирват двама - един е задържан в страната, друг лежи в португалски затвор, а третият е мъртъв. \r\n\r\n Адвокат Александър Кашъмов от \"Програма достъп до информация\" коментира пред \"Сега\", че всички случаи на бягства от затвора са публични и няма причина имената на изчезналите да бъдат пазени в тайна, защото надделява общественият интерес. \"Може би, когато постъпват в затвора, осъдените трябва да бъдат молени да дадат предварително писмено съгласие при бягство имената им да бъдат огласени\", пошегува се той. \r\n\r\n Публичността е принцип, а другото е изключение, допълни адвокатът и даде пример кога може да има изключение - ако тече издирване, което трябва да остане в тайна от търсения, какъвто няма как да е случаят с бягствата от затвора, както и ако от бягството е минал твърде дълъг период - например 30-40 години. \r\n\r\n А заради високия обществен интерес и зачестилите бягства, имената на затворниците не могат да останат тайна, казва още адвокат Кашъмов. \r\n\r\n   \r\n \n\t\t\t\t\t\t", "date": "2018.08.23", "title": "Цецка пак завряна в миша дупка - крият имената на избягалите 72 затворника!"}
{"url": "http://www.bnews.bg/article/247390-sonya_vasi_pak_e_solo", "text": "\n Соня Васи отново е соло, след като се е разделила с Тодор Бандев след 10 години връзка. Варненката споделила с приятели, че е крайно разочарована от силния пол. Тошко вече не се справял с високите житейски летви, поставяни пред него от Соня. И сега тя предпочитала да се концентрира максимално в тенис кариерата на дъщеря си Бриана, която според нея била орисана да стане втората Мария Шарапова, писа „Галерия“. \r\n\r\n Соня и Бандев се запознават в София през 2009 година, след като тя прекарала няколко години без гадже. Васи толкова бързо си губи ума по него, че веднага го кани в Калифорния – да бъде мъжът до нея и ментор за Биби на корта. \r\n\r\n Тя не спира да поддържа връзка с всичките си бивши. Най-близка е с бащата на детето й – Брейди Андерсън, който сега е от най-маститите мениджъри в този спорт. Именно той е човекът, който осигурява спокойствието и лукса на Соня и Бриана. \r\n\r\n Предишните си ги е използвала за най-различни цели, като най-важната от тях била да пробие като певица. През леглото й са минали Благовест Аргиров (от братя Аргирови), Пол Стен от „Кис“, Мат Соръм от „Гънс енд роузес“, Фред Дърст от „Лимп Бизкит“ и други. \r\n\r\n Все още се носят митове и легенди затова докъде се е разпростирало познанството й с Жоро и Васил Илиеви.   \r\n \n\t\t\t\t\t\t", "date": "2018.08.23", "title": "Соня Васи пак е соло "}
{"url": "http://www.bnews.bg/article/247433-narodat_izrigna_sreshtu_dimov_nezabavna_ostavka_za_tozi_ministar_lazhets_snimki_vdieo", "text": "\n Днес във Фейсбук групата \"Да запазим Корал\" попаднахме на поредната публикация отразяваща недоволството на хората от лъжите, че плажът ще бъде съхранен и от бездействието на отговорните органи и институции. Вижте и самата публикация! \r\n\r\n \r\n\r\n ЛЪЖЕЦЪТ-министър нено димов отново ИЗЛЪГА - вчера. \"Няма опасност за сезона и туристите в районите на разлива на мазут в морето. Ситуацията е изцяло овладяна.\" \r\n\r\n Плажът Корал днес е залят от мазут! Намира се на 30 километра от Мопанг! Този мазут е изтекъл вчера от Мопанг и това явно се вижда на новите сателитни снимки, с които разполагаме. Очаквайте нов материал по темата! \r\n\r\n Екологичната катастрофа вече е налице - за цялото южно Черноморие. Предупреждавахме от години за тази опасност! Публикувахме разследвания... никой не обърна внимание и не взе мерки. \r\n\r\n Всички замесени държавни институции в момента лъжат и мажат и не казват истинския размер на бедствието! Медиите удобно мълчат. Сега всички чакат СРЯДА - когато ще се решава КОЛКО ПАРИ НЯКОЙ ЩЕ ВЗЕМЕ. Дотогава южното Черноморие ЩЕ ПОЧЕРНЕЕ. \r\n\r\n НЕЗАБАВНА ОСТАВКА за този министър-лъжец! \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.08.23", "title": "НАРОДЪТ ИЗРИГНА СРЕЩУ ДИМОВ: НЕЗАБАВНА ОСТАВКА за този министър-лъжец!(СНИМКИ/ВДИЕО)"}
{"url": "http://www.bnews.bg/article/247437-nameriha_martav_mazh_v_tsentara_na_stolitsata", "text": "\n Полицията разследва убийство на възрастен мъж в центъра на София. Попървоначална информация, мъжът е бил открит мъртъв в кооперация, намираща се на улица \"Оборище\". \r\n\r\n Причината за смъртта, към момента, не е ясна, но според първите огледи има следи от насилие, съобщи БНР.  \r\n\r\n На мястото има екипи на СДВР, които извършват оглед. \r\n\r\n Според \"Нова телевизия\" жертвата  е 99-годишен мъж. Тялото му е намерено в леглото в дома му с рана на главата.  \r\n\r\n По-късно обаче  стана ясно, че възрастният мъж, открит мъртъв в центъра на София, вероятно не е бил убит, сочат данните от огледа. \r\n\r\n Първоначалната информация беше, че става въпрос за смърт, причинена от нанесен удар. \r\n\r\n Завършилите огледи на мястото на инцидента обаче, сочат по-скоро, че става въпрос за естествена смърт, предаде БНР. \r\n \n\t\t\t\t\t\t", "date": "2018.08.23", "title": "Намериха мъртъв мъж в центъра на столицата!"}
{"url": "http://www.bnews.bg/article/247427-za_poreden_pat_kevr_vdiga_tsenite_na_prirodniya_gaz", "text": "\n \r\n\r\n “Има риск от сбъдване на прогнозата “Булгартрансгаз” за поскъпване на природния газ с 15% от следващото тримесечие. Всичко зависи от движението на цената на петрола на международния пазар. Очакваме на 10 септември да получим заявление на Булгаргаз за цени за четвъртата трмесечие. И ще се съобразим естествено с направеното заявление, като то ще мине през щателен анализ и провека от страна на нашите  експерти”, каза още доц. Иван Иванов.  По думите му до края на месец септември КЕВР ще се произнесе за цената на природния газ за последното тримесечие. \r\n\r\n “Със сигурност ще има увеличение на цаната на природния газ. Неведнъж съм казвал, че по отношение на това възможностите та КЕВР са силно ограничени- ние преди всичко трябва да проверим методиката на изчислението и да проверим дали предложената цена е в съответствие с договра, който има между “Газпром Експорт” и” Булгаргаз” за цената на природния газ. Но движението на цените и курсът на долара в момента са в неблагоприятна посока”, коментира Иванов и посочи, че това се вижда и по цените на течните горива по бензиностанциите в страната. \r\n\r\n “Ако се наложи увеличение на цената на топлинната енергия, ще направим всичко възможно това да се случи в началото на отоплителния сезон. Защото не искам за си помисля дори, че може да се прави увеличение по следата на януари. Но много малко зависи от КЕВР- в цената на природния газ и топлинната енергия ние нямаме сериозни инструменти за въздействие”, коментира още той. \r\n\r\n На въпроса дали България предприема нещо във връзка с това, че Европейската комисия склйчи сделка с Газпром и помоли за намаление на цените на природния газ спрямо нивата в ЕС и другите държави, доц. Иванов отговори: ”Това, което е решение на ЕК, подлежи на изпълнение след публикуване на официалния вестник на ЕК. Но такава публикация все още няма. След това в рамките на 10 седмици” Газпром” е задължен за започне преговори със засегнатите 8 страни. Това е дългосрочен вариант и считам, че той ще ичча развитие.” \r\n \n\t\t\t\t\t\t", "date": "2018.08.23", "title": "ЗА ПОРЕДЕН ПЪТ! КЕВР вдига цените на природния газ "}
{"url": "http://www.bnews.bg/article/247420-simeonov_i_nfsb_napadnaha_ataka_zaradi_kadruvaneto_vav_vlastta_prez_zadniya_vhod", "text": "\n \r\n\r\n В позицията, разпратена до медиите, Националният изпълнителен комитет на ПП НФСБ заявява, че кандидатурата на Козарева не е обсъждана нито на политическия съвет на управляващата коалиция ГЕРБ - Обединените патриоти (НФСБ, ВМРО и Атака), нито е обсъждана и предлагана и на Коалиционния съвет на Обединени патриоти - НФСБ, ВМРО и АТАКА, както изисква подписаното коалиционно споразумение. \r\n\r\n От НФСБ заявяват, че за това назначение е отговорна единствено партия \"Атака\". \r\n\r\n Политическа партия НФСБ категорично възразява срещу лансиране на кадри \"през задния вход\" и то от името на коалиция Обединени патриоти, се посочва в позицията, подписана от Валери Симеонов, Данче Хаджиев, Валентин Касабов, Борис Ячев. \r\n\r\n \"Считаме подобно поведение за недопустимо, защото руши доверието в управляващата коалиция и не е полезно за държавата.\" \r\n \n\t\t\t\t\t\t", "date": "2018.08.23", "title": "Симеонов и НФСБ нападнаха Атака заради кадруването във властта през задния вход!"}
