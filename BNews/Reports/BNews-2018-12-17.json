{"url": "http://www.bnews.bg/article/253777-nikol_stankulova_stopi_11_kg_za_sedmitsa", "text": "\n 11 кг само за седмица е свалила Никол Станкулова. Красавицата качила точно толкова кила покрай бременността.Синоптичката на Нова телевизия роди преди два месеца дъщеричка Теа. \r\n\r\n \"Само за седмица успях да сваля килограмите - призна Станкулова в социалните мрежи. - И аз не знам как го направих. Сега тежа 55 кг.\" Станкулова добави, че си е върнала фигурата без специални тренировки във фитнеса. Нещо повече, тя разби мита как хлябът води до напълняване. Фината мацка обожава насъщния, но не харесва сладки неща. \"Нямам никакъв режим на хранене\", допълни хубавицата. \r\nЗа пръв път една от най-харесваните българки призна лични неща. Тя разкри, че е изключително набожна. \"Всеки ден благодаря на Господ и се моля за прошка\", откровена е Никол, като добави как е искала да стане сервитьорка или стюардеса като малка. 174-сантиметровата мацка, която спокойно може да бъде елитен фотомодел, е завършила Софийската математическа гимназия. Нейното образование продължава и в момента, защото се е захванала да учи италиански, пише \"България Днес\". \r\nСтанкулова получава помощ от майка си, докато се грижи за дъщеричката. Раждането на нейното първо дете е станало в акушеро-гинекологичната болница \"Света София\" (бившата „Тина Киркова“ - бел. ред.). \"Спя по 3-4 часа на денонощие\", не крие тежестите на майчинството Станкулова. Въпреки това иска да има поне още едно дете. \r\n30-годишната Никол обеща скоро да се върне в ефир. Тя е една от емблемите на Нова телевизия, където вече е 10 години. Именно там е завързала и най-близките си приятелства. Станкулова сподели, че нейните три най-доверени дружки са колежката синоптичка Гери Малкоданска, репортерката на Гала Зейнеб и спортната журналистка. \r\n \n\t\t\t\t\t\t", "date": "2018.12.17", "title": "Никол Станкулова стопи 11 кг за седмица"}
{"url": "http://www.bnews.bg/article/253812-bilyana_petrova_obvini_sluzhitel_na_dans_che_ya_e_zaplashval", "text": "\n Бившата зам.-кметица на „Младост” Биляна Петрова обвини служител на ДАНС, че я е заплашвал. \r\n\r\n „Бях заплашвана, включително и с убийство от г-н Денев и още две лица, за да лъжесвидетелствам”, заяви Биляна Петрова в съда. \r\n\r\n Деньо Денев е агентът, на който строителният предприемач Александър Ваклин подава сигнал, че е изнудван от бившата кметица на „Младост” Десислава Иванчева. \r\n\r\n Изявленията на Петрова дойдоха след разпита на Денев. Бившата заместник-кметица се разплака в съда. Денев обаче отрече да в оказвал натиск над Петрова. \r\n\r\n „Познавам Александър Ваклин от работата си. Той дойде в сградата на ДАНС в края на януари и сподели, че му се бави разрешителното за строеж. Каза, че от юни му се бави, което следва да бъде издадено в кратки срокове. Опитвал да говори с кмета на „Младост”, но не му се случило. Г-жа Иванчева е съобщила на жена му, че направила сметка на печалбите им. Така ние останахме с впечатление, че може да е жертва на корупционна практика. Ние вече работихме по такива казуси в община „Младост”. И така се свързахме с прокуратурата”, заяви Деньо Денев. \r\n\r\n „Започнахме оперативно-издирвателни мероприятия. Трябваше да намерим жертви на корупционни практики, указани от прокуратурата. Той ми споделени, че се е запознал с Дюлгеров, който казал, че може да съдейства на Ваклин”, заяви още Денев. \r\n\r\n В съда стана ясно още, че имало няколко срещи. Александър Ваклин бил с парите, но не получавал необходимите гаранции, че това, което иска да се случи, ще случи. \r\n\r\n „Не ни е казал, че му искат подкуп, ние предположихме”, заяви още Денев. \r\n\r\n Парите няколко пъти били връщани в ДАНС. \r\n \n\t\t\t\t\t\t", "date": "2018.12.17", "title": "Биляна Петрова обвини служител на ДАНС, че я е заплашвал"}
{"url": "http://www.bnews.bg/article/253814-razbitite_ogranichiteli_po_grafa_shte_badat_zameneni", "text": "\n Част от ограничителите по ул. „Граф Игнатиев”, които предизвикаха вълна от негативни реакции, осъмнаха разбити. Те бяха извадени и счупени, а паветата под тях – разбити. \r\n\r\n От пресцентъра на Столичната община съобщиха, че счупените гранитни блокове ще бъдат подменени от изпълнителя. Към момента са монтирани около 30% от ограничителите на обекта. \r\n\r\n И този път столичани посрещнаха гледката на улица „Граф Игнатиев” с доза насмешка и недоверие. Въпреки че ограничителите са поставени с цел безопасност, според хората ефектът от тях е обратният, особено когато има сняг. \r\n\r\n „Дъщеря ми падна тук, беше ремонтът и се удари много лошо в релсите, нямаше прегради. Напълно излишни и грозни най-вече са”, коментира Илияна Апостолова. \r\n\r\n Според гражданите ограничители трябва да има, но не такива, каквито са в сегашния им вид.  \r\n\r\n „Ръководството на Столичната община действа на принципа проба-грешка в момента. Не разбира какъв е проблемът и си мислят, че са безгрешни. Беше сбъркан самият подход и доведе до тези сериозни проблеми”, коментира общинският съветник от ПГ-5 Симеон Славчев. \r\n\r\n Очаква се до другата седмица да бъдат монтирани всички ограничители. \r\n \n\t\t\t\t\t\t", "date": "2018.12.17", "title": "Разбитите ограничители по „Графа” ще бъдат заменени"}
{"url": "http://www.bnews.bg/article/253815-nay_mladiyat_izmamnik_v_indiyskiya_futbol", "text": "\n Два месеца след като стана най-младият голмайстор в историята на индийския футбол, Гурав Муки от \"Джамшедпур\" бе наказан от местната федерация. Причината: нападателят е излъгал за истинската си възраст. \r\n\r\n В началото на октомври Муки отбеляза изравнителния гол за своя тим срещу \"Бенгалуру\", а медиите в Индия веднага започнаха да хвалят 16-годишния суперталант. \r\n\r\n Гурав обаче има хайдушки мустак, което предизвикало съмнения за измама. Местната федерация изискала от Муки да предостави необоходимите документи, за да докаже, че наистина е тийнейджър. Той обаче не го направил. \r\n\r\n В резултат нападателят е със спрени състезателни права за период от 6 месеца. \r\n\r\n Според източници на \"Телеграф Индия\" Муки е на 28 години... \r\n\r\n   \r\n \n\t\t\t\t\t\t", "date": "2018.12.17", "title": "Най-младият измамник в индийския футбол"}
{"url": "http://www.bnews.bg/article/253809-kevr_prie_poskapvaneto_na_vodata_na_fona_na_protesti", "text": "\n От 2019 година поскъпва водата в по-голямата част от страната. На 28 декември енергийният регулатор ще вземе окончателно решение за поскъпването на услугата.  \r\n  \r\nСпоред експертните изчисления в столицата водата ще поскъпне от 2,35 лева на 2,58 лева кубик. В редица градове цената на услугата вече ще е над 3 лева. В Шумен скокът на цената на водата ще е 11 стотинки, от 3,29 лв. до 3,40 лв. Във Враца водата ще е по-скъпа с близо 14 стотинки на кубик, от 3,03 лева до 3,17 лева. В Ямбол водата ще поскъпне до 2,91 лв., а в Добрич – до 3,35 лева. С 12 стотинки ще се повиши цената на водата във Варна от 2,97 до 3,09 лева. \r\n\r\n От догодина бургазлии ще ползват по-скъпа вода, като цената й нараства от 2,72 лева до 3 лева. В Русе цената на водата се очаква да стане 2,94 лева за кубик. В Монтана цената на водата се увеличава с 9 стотинки от 2019 година. Минимално поскъпва услугата в Пловдив. \r\n  \r\nИвайло Касчиев, директор на дирекция ВиК в КЕВР, смята, че заради новите по-високи цени на водата от 2019 година държавата трябва да помисли как да подпомогне социално слабите: \"МРРБ трябва да предложи необходимите законодателни промени, така че да се осигури подпомагане на бедните слоеве от населението, тоест т. нар. водни помощи\". \r\n  \r\nДокато течеше откритото заседание на енергийния регулатор, десетки граждани протестираха срещу поскъпването на водата. Господин Иванов каза, че има хора, които не могат да си позволяват вече да плащат такива сметки и попита на какво основание е поскъпването. \r\n  \r\nСледващата седмица ще станат ясни окончателните цени на водата за 2019 година. \r\n \n\t\t\t\t\t\t", "date": "2018.12.17", "title": "КЕВР прие поскъпването на водата на фона на протести"}
{"url": "http://www.bnews.bg/article/253810-ivancheva_i_petrova_otnovo_shte_iskat_po_leka_myarka", "text": "\n Отстраненият кмет на „Младост” Десислава Иванчева и заместничката й Биляна Петрова отново ще искат по-лека мярка за неотклонение от съда. Двете жени са под постоянен арест от 17 април, когато бяха арестувани по обвинение за подкуп. Подсъдим по делото е и бившият кмет на района Петко Дюлгеров, който за разлика от тях обаче престоя близо месец под домашен арест. Според прокурора по делото Илиян Рангелов нямало двоен стандарт към обвиняемите, тъй като прокуратурата преценила, че ако излезе на свобода, Дюлгеров не може да повлияе на делото или да извърши повторно престъпление. \r\nВ края на септември Петко Дюлгеров бе пуснат под домашен арест от Специализирания наказателен съд. Решението влезе в сила незабавно, а прокуратурата го протестира часове преди изтичането на 7-дневния срок. В крайна сметка Дюлгеров престоя близо месец под домашен арест, който впоследствие стана ясно, че МВР дори не е контролирало заради сменен адрес. \r\n  \r\nВ средата на ноември съдът пусна под домашен арест и Десислава Иванчева и Биляна Петрова, а решението отново трябваше да влезе в сила незабавно. Тогава обаче на прокуратурата й отне броени часове, за да протестира решението, а още същия следобед то бе отменено от Апелативния специализиран съд. Случаят предизвика проверка от Върховния касационен съд, която констатира множество нарушения, включително това, че апелативните съдии са взели решението без редовни протоколи от заседанието на първата инстанция. Стана ясно и че председателят на Апелативния съд лично е посетил кабинета на съдията по делото Иво Хинов, за да го подкани да придвижи по-бързо документите към втората инстанция. \r\nСпоред адвоката на Иванчева – Димитър Марковски, има двоен стандарт към обвиняемите по делото: \"Най-добре те знаят какво правят, но е недопустимо по отношение на един подсъдим да имаш едно процесуално отношение, а по отношение на друг - демонстративно да се мачкат и натискат\". \r\n  \r\nНаблюдаващият прокурор по делото Илиян Рангелов обаче не видя двоен стандарт: \"Това е въпрос на преценка. Преценката е наша, оспорихме и едното решение, оспорихме и другото. И двете имат едно и също решение\". По думите му по отношение на Дюлгеров не е констатирана опасност от ново престъпление: \"Нямаше тези основания, които ги има при другите две подсъдими, тоест опасността да се извърши престъпление или да се повлияе за разкриване на обективната истина\". \r\n\r\n До момента нито един от разпитаните в зала свидетели не потвърди, че Иванчева е искала подкуп от някого. Името й засега не се е появило и в прослушваните по делото СРС-та. В тях обаче се чува разговор между Петко Дюлгеров и строителния предприемач Александър Ваклин, в който двамата обсъждат искания подкуп, а Дюлгеров допълва, че в такива случаи обикновено работел за 15% от сумата. \r\n \n\t\t\t\t\t\t", "date": "2018.12.17", "title": "Иванчева и Петрова отново ще искат по-лека мярка"}
{"url": "http://www.bnews.bg/article/253811-30_000_leva_za_prevod_na_kitayski_na_turisticheskiya_sayt_na_stolichna_obshtina", "text": "\n Около 30 000 лева ще струва китаизирането на туристическия сайт на Столична община. Това стана ясно от думите на заместник-кмета по култура и туризъм Тодор Чобанов по време на представянето на бюджета на общината за 2019 г. в Правец. С какви средства ще разполага общинското предприятие „Туризъм” през следващата година обаче все още не е конкретно разписано. \r\nВъпреки че все още не се знае финансовата рамка на общинското предприятие \"Туризъм\", Столичната община вече има набелязани приоритети в този сектор. Какви са те обяснява заместник-кметът Тодор Чобанов: \r\n  \r\n\"На този етап не можем да коментираме окончателните бюджетни параметри. Предстои гледане на бюджета в зала, но можем да кажем, че бюджетът е ориентиран към различни рекламни кампании и дейности, продукти, инициативи, филми, участия на борси, включително и някои съвсем нови механизми, като първият в нашата история сайт на китайски език, тоест ние ще китаизираме основния ни сайт. Вече стартирахме, от няколко седмици е налично и приложение на китайски език за мобилни платформи, което може да бъде свалено безплатно. Така че, политиката ни в сферата на туризма включва подкрепа на туристическия процес с всички възможни способи и ориентиране към нови пазари, какъвто представлява несъмнено Далечният Изток\". \r\nНовата китайска версия на сайта Visit Sofia ще зарадва гостите от Далечния Изток до края на януари, обеща Тодор Чобанов. \r\n\r\n   \r\n \n\t\t\t\t\t\t", "date": "2018.12.17", "title": "30 000 лева за превод на китайски на туристическия сайт на Столична община"}
{"url": "http://www.bnews.bg/article/253759-veche_ne_e_tiho_v_spalnyata_na_tatyana_doncheva_yakata_dupara_na_balgarskata_politika_kupuva_rozovi_charshafi_za_lyubovni_noshti", "text": "\n Помните ли какво каза навремето Румен Петков за покоите на Татяна Дончева? Че тишината в спалнята й раждала безумия... Да, в онзи период хлевоустата юристка действително нямаше до себе си човек, с когото да дели постелята си, но днес май не е така. Папараците на „Уикенд” засякоха лидерката на „Движение 21” да си купува нови чаршафи и то от тези, които са предназначени само за любов. \r\n\r\n В понеделник атрактивната 58-годишна дама паркира червения си джип близо до посолството на САЩ в кв. „Лозенец”. От всъдехода Дончева слезе само по жилетка, след което облече яке и се насочи към магазин за дрехи. На случайните минувачи им направи впечатление, че родената в Трявна госпожа е качила още килограми напоследък и дупето й вече е двойно по-голямо от това на Дженифър Лопес и Ким Кардашиян.  \r\nВ бутика Татяна не откри подходящи за възрастта й тоалети. Но щом влезе и в съседния търговски обект – магазин за спално бельо, намери за какво да похарчи част от парите в портмонето си. След като внимателно разгледа изложените за продан артикули, тя си купи сатенени розови чаршафи. Лукс като този пазаруват само жени, които имат с кого да го споделят. \r\nОт няколко години насам Татяна прекарва нощите си в легло от епохата на Луи XIII. Антиката е изработена от масивно дърво в бретонски стил. Над уникалния креват е закачена икона на Архангел Гавраил.  Бившата депутатка и неуспяла кандидат-президентка, никога не се е омъжвала. Още по Татово време Ванга й предрекла, че ще остане стара мома, заявявайки й: „Ти и сама си си достатъчна”. Татяна имала много ухажори през годините, но никой не се осмелил да й предложи брак.  \r\nВ младостта си Дончева срещнала в Севлиево човек, когото смятала за мъжа на живота си.  Той обаче бил женен и с деца и нямал никакво намерение да се развежда заради нея. Въпросният господин също бил юрист - работел в Окръжната прокуратура в Габрово. През 90-те години на миналия век именно той довел Дончева в столицата и я уредил на хубава служба. В София наперената провинциалистка първо получила щат прокуратурата, а после работила в Светия синод и като адвокат на „Мултигруп”. В един момент и БСП я взела под крилото си. \r\nКогато на Татяна й омръзнало да чака развода на любимия си, сложила край на връзката им. После пък дълго не искала и да чуе за друг мъж.  \r\nПрез 2011-а юристката получи изискан годежен пръстен с диамант. Тогавашният й партньор ген. Иван Чобанов – някогашен шеф на национална служба „Сигурност“, плати цели 4000 лв за бижуто. Военният обаче така и не направи следващата крачка и до сватба не се стигна. „Няма да си вържа траур, защото съм неомъжена, защото съм се разделила или съм се събрала с някого”, успокояваше се Дончева преди време.   \r\n \n\t\t\t\t\t\t", "date": "2018.12.17", "title": "Вече не е тихо в спалнята на Татяна Дончева! Яката дупара на българската политика купува розови чаршафи за любовни нощи"}
{"url": "http://www.bnews.bg/article/253804-natovaren_trafik_na_onlayn_platformite_za_elektronni_vinetki", "text": "\n Започна продажбата на електронни винетки през сайта bgtoll.bg, мобилното приложение bgtoll и през близо стоте терминала за самотаксуване, които са инсталирани към момента. \r\n  \r\nПо-малко от час след стартирането на сайта бяха регистрирани 30 000 посещения, заяви проф. Олег Асенов от екипа, който внедрява системата. Той добави, че в първите 40 минути са конвертирани 300 хартиени винетки. \r\n\r\n Шофьорите, които имат хартиени винетки, валидни и през 2019 година, могат да ги конвертират в електронни. Преобразуването не е задължително, а препоръчително. Водачите, които не го направят, няма да бъдат глобявани, стига да запазят хартиения стикер на предното стъкло на автомобила си. \r\n  \r\nНай-важно при купуване на електронни винетки е правилното въвеждане на регистрационния номер на автомобила, желаният срок на валидност и началната дата на валидност. Водачите ще могат да посочат начална дата на валидност до 30 дена от момента на закупуване. \r\n\r\n При преобразуване на хартиени винетки пък се въвежда регистрационният номер на колата и срокът на валидност. \r\n  \r\nЕлектронните винетки влизат в сила от 1 януари 2019 година, така че шофьори, които нямат винетки, а ще пътуват по републиканската пътна мрежа по празниците, трябва да си закупят хартиена винетка с по-къс срок на валидност. \r\n\r\n   \r\n \n\t\t\t\t\t\t", "date": "2018.12.17", "title": "Натоварен трафик на онлайн платформите за електронни винетки"}
{"url": "http://www.bnews.bg/article/253816-predsedatelyat_na_bls_kamerite_pred_operatsionnite_tselyat_da_se_vidi_koy_lekar_e_bil_na_smyana", "text": "\n Обществото има крещяща нужда от Национална педиатрична болница, това заяви в предаването „Лице в лице” председателят на Българския лекарски съюз Д-р Иван Маджаров по повод скандала с болница „Лозенец”. \r\n\r\n „Сегашното решение е изцяло в правомощията на правителството и една голяма болница, която обхваща цялостно всички нужди в педиатрията, би била по-доброто решение. Не е наша работа да се месим дали една болница трябва да се закрие една болница, която е собственост на държавата. Така някой ще ни попита дали трябва да се закрива общинска и частна болница”, каза д-р Маджаров. \r\n\r\n Той допълни, че БЛС има опасения, че персоналът на болница „Лозенец” няма да има възможност да поеме натовареността на една бъдеща Национална болница. \r\n\r\n Д-р Маджаров коментира, че в новия бюджет на НЗОК има опит за въвеждане на ред при изписването на скъпи медикаменти и не са верни опасенията, че пациентите ще бъдат лекувани само с по-евтини лекарства. \r\n\r\n За БЛС не е обезпокоително поставянето на камери пред операционните зали, но те няма да постигнат желания ефект да се контролират различни кардиологични процедури, каза д-р Маджаров. „Вероятно се цели да се види дали точният лекар е бил на място. Самият факт, че не се притесни нито една голяма болница показва, че става въпрос за случаи, които са събота и неделя, а се отчитат през сряда или петък”, заяви д-р Маджаров. \r\n\r\n Какъв беше коментарът на председателя на БЛС за уволнения лекар в Сандански вижте във видеото. \r\n \n\t\t\t\t\t\t", "date": "2018.12.17", "title": "Председателят на БЛС: Камерите пред операционните целят да се види кой лекар е бил на смяна"}
{"url": "http://www.bnews.bg/article/253799-godenitsata_na_naum_shopov_letyahme_sas_skalpel_v_samoleta_a_s_kozmetika_ne_mozhe", "text": "\n Актьорът Наум Шопов и годеницата му Теа се оплакаха в социалните мрежи, че са забравили скалпел в ръчния си багаж, но никой не ги е спрял да се качат на борда на самолета за Берлин. „Оказва се, че от България си летим със скалпел в багажа, без никой да каже нищо. Не ми разрешават да си нося козметика, но с това може“, споделя Теа Минкова на стори в Инстаграм. \r\n\r\n Възмутената девойка разказа още, че никой не може да бъде сигурен, че никой от другите пасажери на борда не са пренасяли опасни предмети. Наум пък потвърди, че хирургическият инструмент може да нанесе сериозни щети, писа „ТелеграФ“. \r\n\r\n Само преди няколко дни бъдещите младоженци се похвалиха, че заминават на гости при сестрата на Наум – Невена, в Берлин. \r\n \n\t\t\t\t\t\t", "date": "2018.12.17", "title": "Годеницата на Наум Шопов: Летяхме със скалпел в самолета, а с козметика не може! "}
{"url": "http://www.bnews.bg/article/253803-pod_prozortsite_na_kevr_protest_sreshtu_poskapvaneto_na_vodata", "text": "\n Граждани се събраха на протест пред сградата на Комисията за Енергийно и водно регулиране срещу поскъпването водата. Недоволните настояват увеличението да бъде спряно, а преди това да се направи анализ на инвестициите във ВиК сектора.  \r\nВ момента тече общественото обсъждане на новите цени на водата от догодина. Според предварително одобрените бизнес планове на ВиК дружествата водата в почти цялата страна ще поскъпне. \r\n\r\n От януари сметките за вода ще скочат в над 20 области. В Бургас трябва да се готвят да плащат с 27 стотинки повече за кубик.  \r\n\r\n В София поскъпването ще е с 23 стотинки. За Варна 12 стотинки, в Пловдив под 2 стотинки.  \r\n\r\n Във Враца ВиК дружеството е поискало скок над цената определена като социално допустима - затова поскъпването ще се ограничи до 14 стотинки. Единственото място където водата ще поевтинее е Кърджали. \r\n \n\t\t\t\t\t\t", "date": "2018.12.17", "title": "Под прозорците на КЕВР: Протест срещу поскъпването на водата"}
{"url": "http://www.bnews.bg/article/253775-svetovno_pornoizsledvane_pokaza_lyubovnitsa_na_tramp_nay_tarsena_u_nas", "text": "\n Горещи клипчета с порноактрисата Сторми Даниелс са най-търсените в България за изминалата година, сочи проучване на най-големия порносайт в света. \r\n\r\n Блондинката нашумя покрай аферата си с американския президент Доналд Тръмп и в продължение на няколко седмици беше най-споменаваното име в новинарските емисии. Авантюрата им е отпреди години, като 39-годишната блондинка първоначално мълчала, но сега реши да разкаже повече за отношенията си с Тръмп. Вероятно от любопитство нашенците са решили да проверят как Сторми Даниелс се справя в професията си. На второ място тя е следвана от арабската порносензация Миа Халифа, която държи призови места през последните години. \r\n\r\n Проучването сочи още, че видеата с анален секс са най-търсените на родна територия. Нетрадиционните ласки изпреварват консервативните сексизпълнения и оралната любов. Според изследването желанията на българите, гледащи жарки сцени в интернет, съвпада с желанията и търсенията на представителите от Близкия изток. По интереси страната ни се нарежда още до скандинавските държави, Германия и други. \r\n\r\n Събирането на статистически данни от същия сайт показва, че българите гледат порноклип средно по 7 минути и 44 секунди. От балканските държави по-дълго пред екраните се задържат единствено гърците, които издържат точно 50 секунди повече. Най-много гледат китайците и африканците, а най-кратко - в Ирак (5 минути и 30 секунди). \r\n\r\n Проучването отчита и друг любопитен факт - страната ни е в топ 10 в световен мащаб по брой качени клипове с домашно порно. През последната година се наблюдава бум на желаещи да се снимат как правят секс вкъщи и да се похвалят в интернет с креватните си успехи. Основен проблем остава удостоверяването, че участниците в аматьорските изпълнения са пълнолетни и не се нарушават законите с разпространението на подобни клипчета. \r\n\r\n В социалните мрежи се коментира, че често българските продукции се гледат за забавление, тъй като са заснети изключително непрофесионално или в комични ситуации - панелка в столичния квартал \"Люлин\", до ръждясало парно или с участници, които говорят на тежък диалект. \r\n \n\t\t\t\t\t\t", "date": "2018.12.17", "title": "Световно порноизследване показа: Любовница на Тръмп - най-търсена у нас"}
{"url": "http://www.bnews.bg/article/253779-estradnata_legenda_bogdana_karadocheva_zhiveya_bez_lev_pensiya_vse_edno_ne_sam_grazhdanin_na_tazi_darzhava", "text": "\n Без лев пенсия живее певицата Богдана Карадочева. Едно от златните момичета на българската естрада признава, че не получава и стотинка от държавата, а на своите 70 години продължава да работи. \r\n„Тъжно, е десетима човека останахме от нашето поколение. Дори и социална пенсия не получаваме. От 14-годишна съм на сцената, а не получавам и стотинка пенсия”, разкрива певицата. Тя споделя, че не е единствената. „И Лили Иванова не взима пенсия и Васил Найденов. Да са живи и здрави, виждаме се”, споделя още Богдана. \r\n\r\n Изпълнителката споделя, че не чакат помощ от държавата, нито тя, нито съпругът й. Вместо това разчитат на собствени сили. „Аз пиша песни, съпругът ми пише музиката и така припечелваме по някой лев. Не сме останали гладни, но е тъжно и жалко, че сме изоставени от собствената си държава”, откровена е за най-големите си болки изпълнителката. \r\n\r\n „Колко от моите близки си отидоха с 93 лв социална пенсия. И Емил Димитров, и Боян Иванов, и кой ли не. Глупаво и тъжно”, споделя още Богдана. Певицата признава, че живее „все едно не съм гражданин на тази държава. Ама карай, много важно! Какво да правя? Ще се боря някак си”, добавя тя. \r\n\r\n Заради унищожени документи Богдана не може да докаже стажа си и да се пенсионира. Въпреки че има забележителна професионална кариера. „На нас свидетел може да ни бъде само народът. Всички хора, които са идвали на наши концерти, пели са с нас, вълнували са се и са ръкопляскали”, откровена е изпълнителката, пише \"България днес\". \r\nНай-много й е мъчно обаче, че е загубила повечето си приятели. „Останахме шепа хора. Виждаме се най-вече по погребения”, разкрива още тя.На певицата й е тежко, че хората са загубили човешкото в себе си. „Бездуховно стана обществото, това не е моят свят. Много по-различен е от този, в който съм си представяла, че ще живея. Хората са все по-недобронамерени. Все се търси нещо скандално, а при мен няма скандални неща”, добавя Карадочева. \r\nНай-голямото щастие на певицата са двете й внучета, които са в националното музикално училище и семейството й. „Щастлива съм, когато моя да чуя близките и приятелите”, признава изпълнителката. И добавя, че е благодарна на Бог за всичко, което има. \r\nЕдинственото, за което Богдана не желае да говори е трагичната смърт на баща й, загинал в лагера „Слънчев бряг” край Ловеч. \r\nТова е лична трагедия, семейна. „Преживявам си я по мой начин, която остави отпечатък завинаги в мен”, казва още тя. \r\n  \r\n \n\t\t\t\t\t\t", "date": "2018.12.17", "title": "Естрадната легенда Богдана Карадочева: Живея без лев пенсия, все едно не съм гражданин на тази държава!"}
{"url": "http://www.bnews.bg/article/253805-izhvarliha_dvama_deputati_ot_darzhavnata_televiziya_v_ungariya", "text": "\n Напрежение в Унгария. Двама опозиционни депутати бяха изхвърлени от сградата на държавната телевизия, след като поискаха петицията им да бъде прочетена в ефир. \r\n\r\n Политиците са част от група народни представители, които прекараха цяла нощ в телевизията в знак на протест срещу промените в трудовото законодателство. Именно те станаха причина за вчерашната демонстрация в Будапеща. Множеството поиска отмяна на закона, който позволява полагането на 400 часа извънреден труд годишно по искане на работодателя \r\n \n\t\t\t\t\t\t", "date": "2018.12.17", "title": "Изхвърлиха двама депутати от държавната телевизия в Унгария "}
{"url": "http://www.bnews.bg/article/253807-dzhefri_rash_s_novo_obvinenie", "text": "\n Актрисата Яел Стоун, участваща в телевизионния сериал \"Оранжевото е новото черно\", обвини австралийския актьор Джефри Ръш в сексуален тормоз, съобщи Франс прес, цитирана от БТА. \r\n\r\n 33-годишната австралийка разказа пред в. \"Ню Йорк таймс\", че актьорът е танцувал гол пред нея, когато работели заедно над театралната продукция \"Diary of a Madman\" /\"Записките на един луд\"/ през 2010 и 2011 година. Актьорът бил използвал огледалце, за да я наблюдава гола под душа и й изпращал неприлични есемеси. \r\n\r\n В опровержение, изпратено до в.\"Ню Йорк таймс\" Ръш заявява, че обвиненията на Стоун са \"некоректни и извадени от контекста им\". Обвиненият се оправдава, че по време на работа влага повече страст в творческия процес. Ръш се извини на Стоун, ако й е причинил неудобства по време на репетициите. Актрисата заяви, че обвинява колегата си в сексуален тормоз едва сега, тъй като навремето се е страхувала скандалът да не попречи на кариерата й.  \r\n\r\n Преди Стоун, Ръш беше обвинен от друга актриса Ерин Джийн Норвил. Според нея колегата й се държал непристойно по време на театралната продукция \"Крал Лир\", поставена от Театралната компания на Сидни през 2015-2016 година. \r\n \n\t\t\t\t\t\t", "date": "2018.12.17", "title": "Джефри Ръш с ново обвинение"}
{"url": "http://www.bnews.bg/article/253813-spetsialisti_otkriha_nov_metod_za_udalzhavane_na_zhivota", "text": "\n Учени от океанографския институт \"Удс Хоул\" в Масачузетс откриха механизъм, чрез който ниската температура в средата, в която даден индивид се е установил, удължава живота му, съобщи Физ.орг, цитиран от БТА. Според  учените механизмът е свързан с определени гени, които кодират чувствителни към студа протеини. \r\n\r\n Известно е, че сред факторите, които влияят върху продължителността на живота на даден индивид, са телесната му температура и температурата в средата, в която той живее. Редица видове безгръбначни живеят по-дълго при ниски температури. Причините за подобна зависимост досега не са подробно изследвани. Предполага се, че продължителността на живота се увеличава вследствие на забавения метаболизъм, а това на свой ред намалява клетъчните увреждания и формирането на активни форми на кислорода. Някои учени са на мнение, че зависимостта е обусловена от определен сигнален път. \r\n\r\n В рамките на новото изследване било анализирано въздействието на студа върху 11 култури от многоклетъчни Brachionus, които се срещат във водна среда. Целта била да се провери дали действително животът се удължава за сметка на термични реакции у животните. Очаквало се продължителността на живота на всички представители на вида да се увеличи еднакво. Резултатите обаче показали, че този показател се увеличил с 6 до 100 процента в зависимост от отделните култури. \r\n\r\n Специалистите освен това комбинирали въздействието на ниската температура с нисковъглехидратна диета и това довело до допълнително удължаване на живота. По мнението им, ключова роля играе ген, който кодира чувствителния към студа протеин TRPA1. \r\n \n\t\t\t\t\t\t", "date": "2018.12.17", "title": "Специалисти откриха нов метод за удължаване на живота"}
{"url": "http://www.bnews.bg/article/253780-divna_sled_katastrofata_posegnah_na_zhivota_si_vyarvah_che_sam_chudovishte", "text": "\n „След катастрофата чувствах, че не заслужавам да живея. Бях ничия”, Това споделя певицата Дивна месеци след ужасната катастрофа, която едва не уби нея и приятелката й Кристин Илиева. \r\n\r\n „Аз дори не се бях скрила, няма как да се скриеш от себе си. Повярвах, че съм лош човек. Вярвах, че съм чудовище. Не исках да излизам от вкъщи”, разкрива изпълнителката. \r\nСамата тя проговори за първи път след жестоката катастрофа с Кристин, която се случи през март, пише „България днес”. И не крие, че е мислила за самоубийство. \r\n„Бях на път да си дам най-тежката присъда. Опитах да си посегна на живота. Има моменти, в които усещането, че си изгубен е толкова голямо, че не можеш да се справиш”, разкрива още Дивна. Певицата месеци наред не е излизала от дома си. \r\n„Вярвах, че съм чудовище”, разкрива още изпълнителката пред „Нова телевизия”. Тя никога не успява да преживее шока от случилото се. \r\nКъм днешна дата тя е в много добри отношения с приятелката си Кристин, но признава, че не знае, дали някога тя ще й прости напълно.    \r\n \n\t\t\t\t\t\t", "date": "2018.12.17", "title": "Дивна: След катастрофата посегнах на живота си, вярвах, че съм чудовище"}
{"url": "http://www.bnews.bg/article/253793-natsionalniyat_savet_za_tristranno_satrudnichestvo_shte_zasedava_na_18_dekemvri", "text": "\n Националният съвет за тристранно сътрудничество ще проведе заседание във вторник, 18 декември, от 11.00 ч. в сградата на Министерския съвет. \r\nНа заседанието ще бъдат обсъдени проект на Постановление на Министерския съвет за изменение и допълнение на Наредбата за пенсиите и осигурителния стаж, проект на Постановление на Министерския съвет за определяне на нов размер на минималната работна заплата за страната за 2019 г., както и предложение на КТ „Подкрепа“ за актуализиране на минималния размер на допълнителното трудово възнаграждение по чл.8 от Наредбата за структурата и организацията на работната заплата. \r\n \n\t\t\t\t\t\t", "date": "2018.12.17", "title": "Националният съвет за тристранно сътрудничество ще заседава на 18 декември"}
{"url": "http://www.bnews.bg/article/253794-ek_ne_se_predvizhdat_poveche_sreshti_za_sporazumenieto_s_velikobritaniya", "text": "\n Не се предвиждат повече срещи с британската страна по споразумението за оттеглянето на Великобритания от ЕС. Това заяви днес говорител на Европейската комисия. \r\nВ петък британският премиер Тереза Мей каза в Брюксел след заседанието на Европейския съвет, че в следващите дни ще работи с ЕС за постигането на допълнителни уверения по споразумението, от които има нужда парламентът в Лондон, за да утвърди документа. Час по-късно председателят на ЕК Жан-Клод Юнкер заяви, че няма да бъде в Брюксел за Коледа, а председателят на Европейския съвет Доналд Туск уточни, че не е упълномощен да свиква нови срещи по тези въпроси. \r\nВъпросът за свикването на втори референдум във Великобритания е изцяло вътрешен и нямаме абсолютно никакъв коментар, добави говорителят. Той отбеляза, че подаденото на 29 март миналата година от британския премиер уведомление за напускане на ЕС е в сила. \r\n \n\t\t\t\t\t\t", "date": "2018.12.17", "title": "ЕК: Не се предвиждат повече срещи за споразумението с Великобритания"}
{"url": "http://www.bnews.bg/article/253806-progres_pri_shumaher_veche_ne_e_prikovan_za_legloto", "text": "\n Михаел Шумахер е показал подобрение при възстановяването си и вече не е прикован за леглото, твърдят последните информации за състоянието на бившия пилот от Формула 1, предаде Gong.bg. \r\n\r\n На 29 декември ще станат точно пет години от инцидента, при който Шумахер пострада по време на ски ваканцията си и претърпя мозъчни травми.  \r\n\r\n Последните информации обаче сочат, че легендарният пилот вече не е прикован за леглото, благодарение и на интензивната рехабилитация, за която семейството му праща по 50 000 паунда на седмица, пише The MailOnline. \r\n\r\n Михаел Шумахер ще навърши 50 години на 3-и януари. \r\n \n\t\t\t\t\t\t", "date": "2018.12.17", "title": "Прогрес при Шумахер, вече не е прикован за леглото"}
{"url": "http://www.bnews.bg/article/253796-bezrabotitsata_prez_noemvri_e_nay_niska_ot_deset_godini_nasam", "text": "\n Равнището на регистрираната безработицата в България през ноември е 6%. Това е най-нискaта стойност на показателя за месеца през последните 10 години, показва административната статистика на Агенцията по заетостта, съобщиха от пресцентъра на Агенцията. \r\n  \r\nВ сравнение с октомври тази година се наблюдава минимално увеличение от 0,1%. Броят на регистрираните безработни през ноември е общо 197 783. 30 525 са новорегистрираните безработни през месеца, като от тях 1680 са били неактивни, т.е. не са били нито заети, нито учащи, и не са търсили работа. \r\nОт началото на 2018 г. служителите от бюрата по труда са активирали 64 036 чрез организиране на трудови борси, информационни събития, срещи със завършващите образование на кариерните центрове, както и чрез работата на младежки, ромски и трудови медиатори и др. Малко над 4000 са тези, които са се регистрирали в бюрата по труда през ноември след завръщане от сезонна работа в чужбина. \r\n  \r\nОсвен към безработните, дейността на бюрата по труда е насочена също към заети, учащи и пенсионери. Като търсещи работа през месеца са били регистрирани 483 души от тези групи. \r\n  \r\nПрез ноември общо 18 590 са постъпили на работа, като 86,4% от тях са устроени в реалната икономика. В резултат от изпълнението на активните мерки за насърчаване на заетостта сред безработните, в субсидирана заетост са включени 2537 души: 2287 - по схеми на Оперативна програма \"Развитие на човешките ресурси\", 160 - по програми и 90 по мерки за обучение и заетост. \r\n\r\n От началото на годината общо 15 998 безработни са включени в обучения за придобиване на нова квалификация и ключови компетентности, а завършилите успешно са 14 477. \r\n  \r\nЗаявените работни места на първичния пазар на труда през ноември са 12 280, като 82,9% от тях са в частния сектор. Най-голям дял свободни работни места са заявени в преработващата промишленост (29,3%), търговията, ремонта на автомобили и мотоциклети (16,7%), административните и спомагателните дейности (16%), хотелиерството и ресторантьорството (6,6%), строителството (4,5%), и др. \r\n  \r\nНай-търсените групи професии през месеца са преподаватели; оператори на стационарни машини и съоръжения; монтажници; водачи на МПС и подвижни съоръжения; продавачи; персонал, зает в сферата на персоналните услуги (бармани, сервитьори, готвачи, камериери и др.); работници в добивната и преработващата промишленост, строителството и транспорта; квалифицирани работници по производството на храни, облекло, дървени изделия и сродни; металурзи, машиностроители и сродни на тях и занаятчии и др. \r\n \n\t\t\t\t\t\t", "date": "2018.12.17", "title": "Безработицата през ноември е най-ниска от десет години насам"}
{"url": "http://www.bnews.bg/article/253808-podsadimiyat_za_ubiystvoto_na_nikol_yoncheva_obzhalva_prisadata_si", "text": "\n 16-годишният Иван Иванов от Бургас, подсъдим за убийството на 11-годишната Никол Йончева, обжалва присъдата си от 8 години затвор. Процесът се гледа при закрити врата. Иван е осъден от Окръжния съд в Бургас, за това, че уби Никол с нож в асансьор. \r\n\r\n Защитата му обжалва единствено размера на присъдата и поиска нова комплексна психиатрично-психологична експертиза на Иван. Самият той твърди, че е невинен, а близките му продължават на лансират версия за непознат мъж, който е убил Никол. Според тях разследващите са скрили важна информация, която би могла да оневини сина им.   \r\n \n\t\t\t\t\t\t", "date": "2018.12.17", "title": "Подсъдимият за убийството на Никол Йончева обжалва присъдата си"}
{"url": "http://www.bnews.bg/article/253800-pusnaha_novi_24_km_ot_avtomagistrala_struma", "text": "\n Днес бяха пуснати за движение още 24 км от автомагистрала „Струма“ между Кресна и Сандански. В участъка има три пътни възела, 25 големи съоръжения като мостове, надлез над жп линията София-Кулата, селскостопански подлези, както и 4 площадки за отдих. \r\nВ изграждането на новия участък са вложени над 280 млн. лева. Тази отсечка от автомагистрала Струма се пуска за движение пет месеца предсрочно. Така в навечерието на коледните и новогодишни празници пътуването към Гърция ще бъде по-бързо и удобно. \r\n\r\n За първи път на автомагистрален участък в България са изградени и така наречените \"Интелигентни транспортни системи\". Те включват станции за броене и управление на трафика, за измерване теглото на превозните средства, както и видеонаблюдение. \r\n\r\n \"Тази магистрала, която днес открихме, е едно добре направено съоръжение. Нашите усилия са насочени в посока да бъдат изградени и останалите участъци. Работи се усилено и по лот 3.1 от Благоевград до входа на Кресненското дефиле. Там строителните дейности са изпълнени на 40%. За лота през Кресненското дефиле вървят тръжните процедури. Има вече договори за изпълнение за изграждане преди и след тунел Железница\", обяви министърът на регионалното развитие Петя Аврамова.  \r\n\r\n Председателят на УС на АПИ Светослав Глосов, увери, че през 2023 г. цялата магистрала \"Струма\" ще бъде изградена. По думите на транспортния министър Росен Желязков до момента са изградени 93 км от автомагистралата до Гърция, а срокът за строителството на оставащите 57 км е 2023 г. \r\n\r\n „Оптимисти сме, че ще успеем да реализираме заложената програма в срок и след 5 години ще пътуваме от София до ГКПП Кулата за един час и половина“, коментира Росен Желязков. \r\n\r\n Новата пътна отсечка бе открита с водосвет, отслужен от Неврокопския митрополит Серафим. \r\n \n\t\t\t\t\t\t", "date": "2018.12.17", "title": "Пуснаха нови 24 км от автомагистрала „Струма“ "}
{"url": "http://www.bnews.bg/article/253784-ofitsialno_2_godini_zatvor_za_ronaldo", "text": "\n Кристиано Роналдо ще получи 2 г. затвор за укриване на данъци на стойност 14.7 млн. евро, когато се появи пред съда в Мадрид на 14 януари. Бившият нападател на Реал Мадрид бе обвинен от испански прокурори през 2017 г. в данъчни измами, свързани с авторски права. \r\n\r\n Това се случи, след като стана ясно, че петролна компания в Британските Вирджински острови е била използвана, за да крие част от приходите на португалеца между 2011 и 2014 г. Той е помолил съда да се яви чрез видеовръзка. \r\n\r\n Според испанските закони присъдите за две или по-малко години не се излежават в затвора, ако не са били извършени други престъпления по време на въпросния период.  \r\nАдвокатът на Роналдо Хосе Антонио Чоклин е лобирал пред съдилищата, че наказанието трябва да бъде съкратено до глоба от 375 000 евро - същото решение, което беше постигнато за друг негов  клиент - бившия защитник на Реал Фабио Коентрао за подобно обвинение. Тази сделка бе отхвърлена от прокурорите.  \r\n  \r\n \n\t\t\t\t\t\t", "date": "2018.12.17", "title": "Официално: 2 години затвор за Роналдо"}
{"url": "http://www.bnews.bg/article/253789-nataliya_gurkova_s_obet_za_malchanie_sled_razstrela_na_mazha_y", "text": "\n Мис България 1998 Наталия Гуркова е дала обет за мълчание, след като преди месеци бе убит съпругът й Джордже Михалевич \r\n\r\n „Нямам какво да кажа нито по темата, нито как живее семейството ми, не ми се говори. Дала съм обет за мълчание“. \r\n\r\n Така красавицата, която продължава да е в траур, обясни пред „България Днес“ отказа си да дава интервюта и да се показва на обществени места. \r\n \n\t\t\t\t\t\t", "date": "2018.12.17", "title": "Наталия Гуркова с обет за мълчание след разстрела на мъжа й "}
{"url": "http://www.bnews.bg/article/253786-lavrov_ochakva_nova_provokatsiya_ot_ukrayna", "text": "\n Украинският президент Петро Порошенко подготвя провокация на границата с Русия, каза външният министър на Русия Сергей Лавров пред радио \"Комсомолская правда\", цитиран от РИА Новости. Според получената информация се готви въоръжена провокация, предвидена за края на декември, уточни Лавров. \r\n\r\n По мнението на руския министър Киев координира подобни стъпки със \"западни куратори и попечители\". \r\n\r\n \"Той ще получи отговор и то тежък, уверявам ви\", заяви Лавров, като отбеляза, че \"Русия няма да позволи на Порошенко да наруши правата, които жителите на Крим са защитили в съответствие с международното право\". \r\n\r\n Порошенко бил съветван да поддържа бойни действия с ниска интензивност, за да може непрекъснато \"да крещи пропагандно, че руснаците нападат Украйна\", но да не стига дотам, че да предизвика пълномащабен отговор\", изтъкна Лавров. \r\n\r\n Киев направи \"последната си голяма провокация\" на 25 ноември, когато корабите на украинския флот \"Бердянск\", \"Никопол\" и \"Яна Капу\" нарушиха държавната граница на Русия и маневрираха опасно в продължение на няколко часа, игнорирайки законните искания на руските власти, отбелязва РИА Новости. В резултат Русия задържа нарушителите - трите кораба с общо 24 военни, сред тях двама служители на Службата за сигурност на Украйна. Те бяха арестувани по обвинения в нарушаване на държавната граница. \r\n \n\t\t\t\t\t\t", "date": "2018.12.17", "title": "Лавров очаква нова провокация от Украйна"}
{"url": "http://www.bnews.bg/article/253758-novo_20_ani_salich_vliza_v_politikata_glasi_se_za_ministarka", "text": "\n Ани Салич се е устремила към политическа кариера. Водещата на новините по Нова се гласяла за министър в следващо правителство. Тя вече се била ориентирала към политическа партия, с която да се обвърже, и е записала втора магистратура, за да се подплати с образователен ценз, щом заеме пост в управлението. \r\nТв звездата от години се чувствала изморена от работата в нюзрума, която върши вече близо 25 години. Всичко, свързано с новинарските емисии, ѝ било омръзнало до втръсване. Затова копнеела за промяна. На няколко пъти пробва да пробие с по-леки предавания в Би Ти Ви и Нова тв, но всичките ѝ опити претърпяха провал. Македонката обаче не се отказала от идеята да смени попрището. Решила, че ако не ѝ се получава в лекия жанр, ще извади тежката артилерия. И се прицелила в политиката. \r\nТвърди се, че няколко партии са се наредили на опашка за името на Ани Салич в листите си на следващи избори. Тя само трябвало да избере точно на коя да предостави услугите си. Според слуховете, това най-вероятно ще бъде някоя патриотична организация, клоняща към лявото. Партньорката на Ники Дойнов имала ясно изразени убеждения, близки до този тип партии. Тя например била убеден противник на безконтролното навлизане на бежанци от третия свят в Европа. Сериозно се притеснявала, че напоследък на Запад сериозно намалява процентът на местни жители за сметка на пришълците с по-тъмен цвят на кожата. Тревожела се също така и от прекомерното разрастване на ромския етнос в България, за който без притеснение в ежедневието си използвала думата „цигани”. \r\nОсвен това подкрепяла идеята за национализацията на някои ключови за икономиката сектори. Била подчертана фенка на Русия и Владимир Путин, имала твърдо изградена гражданска позиция по почти всички въпроси около управлението на страната – въобще била готова за политик. Както е известно, в момента партньорката на Ники Дойнов в новините е студентка в специалност „Сигурност и противодействие на радикализацията и тероризма” във Военната академия в София. Когато завърши, ще може да подкрепи с диплома идеите си за управлението на страната от гледна точка на сигурността, пише \"Уикенд\". \r\nСпоред запознати, водещата едва ли ще се задоволи с редова длъжност в някоя партия. Смята се, че дори депутатско кресло ѝ се вижда твърде скромна цел. Била се насочила директно към високите постове в министерствата, разчитайки на своята популярност като тв лице. Именно министерски пост бил залогът, срещу който щяла да се съгласи да се обвърже с някоя от политическите сили в страната. Най-вероятно това ще стане след като завърши новото си образование. Подготовката ѝ обаче тече от години с различни благотворителни инициативи, на които приема да стане лице. Най-новото ѝ проява беше на имения ѝ ден – 9 декември, в дом за стари хора в село Извор. Още преди година в свое интервю водещата сподели, че идеята за политическа кариера не ѝ е чужда, стига да я прави с хора с идеи, сходни на нейните.  \r\n  \r\n \n\t\t\t\t\t\t", "date": "2018.12.17", "title": "Ново 20: Ани Салич влиза в политиката, гласи се за министърка"}
{"url": "http://www.bnews.bg/article/253787-feysbuk_blokira_sina_na_netanyahu", "text": "\n Фейсбук - най-голямата социална мрежа, блокира достъпа на сина на израелския премиер Бенямин Нетаняху - Яир. Той не може да ползва страницата си в мрежата за период от 24 часа. Мярката е била наложена заради коментар, в който Яир нарече онлайн платформата \"мисловна полиция\" и сподели забранено по-рано съдържание, предаде Асошиейтед прес. \r\n\r\n Вчера Яир Нетаняху нападна фейсбук за това, че по-рано беше свален негов пост, в който той призоваваше за \"отмъщение за смъртта\" на двама израелски войници, убити през миналата седмица от палестинци с огнестрелно оръжие, както и за изгонване на палестинците. Той сподели снимки на по-ранния пост в туитър в нарушение на правилата на фейсбук за общуване между потребителите. \r\nПрез миналата седмица фейсбук премахна пост на Нетаняху, в който той написа, че би \"предпочел\" \"всички мюсюлмани да напуснат земята на Израел\". \r\n\r\n \"Знаете ли къде няма атентати? В Исландия и Япония, където по случайност няма мюсюлмани\", написа в четвъртък Яир Нетаняху, което беше обичайна провокация в социалната мрежа, предаде Франс прес. \r\n\r\n Малко по-късно младият Нетаняху написа, че има само два пътя за постигане на мир: \"всички евреи да си тръгнат или всички мюсюлмани да напуснат\", добавяйки \"предпочитам втората възможност\". \r\n\r\n Двама израелски войници и преждевременно родено бебе загинаха след палестински атаки на Западния бряг на река Йордан през миналата седмица. \r\n\r\n След като фейсбук премахна тези постове, Яир Нетаняху написа текст, в който критикуваше политиката на фейсбук, която не пипа според него \"хиляди постове, призоваващи за унищожението на уврейската държава и за смърт на евреите\". \r\n\r\n Този пост стана причина за блокиране на достъпа му за 24 часа и Яир написа в туитър, че фейсбук упражнява диктатура върху мисълта. \r\nФейсбук не направи веднага изявление по случая. \r\n\r\n 27-годишният син на Нетаняху си навлече критиките на медиите заради груби постове и разгулен живот за сметка на обществото.  \r\nТой е една от любимите мишени на критиците на баща му, които изтъкват, че данъкоплатците плащат за неговата охрана, за шофьор и за начина му на живот в резиденцията, макар да не заема никакъв официален пост, посочва АФП. \r\n\r\n В началото на тази година публикацията на смущаващ запис с Яир Нетаняху предизвика скандал. \r\nПо време на запой в стриптийз клубове в Тел Авив през лятото на 2015 г. Яир казва между другото на друг младеж от компанията - син на един от най-богатите хора в Израел, - че министър-председателят е помогнал на баща му да спечели милиарди долари благодарение на важна сделка за експлоатирането на израелски природен газ. \r\n \n\t\t\t\t\t\t", "date": "2018.12.17", "title": "Фейсбук блокира сина на Нетаняху"}
{"url": "http://www.bnews.bg/article/253755-anita_meyzer_podsadimata_romka_pogrebala_trima_mazhe_lekuva_vaginalna_infektsiya_s_muskulest_mladok", "text": "\n Скандалната вдовица Анита Мейзер, която е посъдима за секс убийството на мъжа си Николай Димов, но през лятото излезе предсрочно от затвора, за да лекува бактериална вагинална инфекция, сияе с нов мъж до себе си. Жители на варненското село Виница, където мургавата силиконка живее откакто напусна Сливенския пандиз, разкриха пред „Уикенд“, че Мейзер отново е успяла да завъди чувствително по-млад от нея мъж. \r\nСитната брюнетка с огромни силиконови гърди тържествено демонстрирала любовните си трепети из двора на къщата, която обитава във Виница. „От около месец ежедневно е посещавана от млад гологлав и голобобрад здравеняк, който често преспива у Анита. Двамата не се свенят да се отдават на интимни ласки на беседката пред дома й, макар всичко да се вижда от съседните къщи“, коментират новото любовно завоевание на скандалната миска жителите на варненското село Виница. Местните не познават новия любовник на Анита Мейзер, който според думите им не е „тукашен“. Той се появил в живота на подсъдимата за убийство ромка наскоро, като първоначално съседите го смятали за момче, ангажирано с покупките на мургавата сексбомба. \r\nАнита Мейзер е поставена под домашен арест и няма право да напуска пределите на дома си, като поне 3 пъти седмично патрулен автомобил на МВР идва, за да провери дали тя спазва мярката, наложена й от съда. „Кой знае как го е забърсала, може и да е жиголо“, не без завист одумват новия млад любовник на Анита Мейзер жителите на Виница. \r\nСамо преди 6 месеца – на 24 юни, родената като Айше Желязкова ромка излезе предсрочно от затвора, след като съдиите приеха, че здравословното й състояние зад стените на Сливенския затвор рязко се е влошило. Срещу 5000 лева парична гаранция мургавата секс бомба напусна килията си, за да се лекува. Според съдебните лекари, овдовялата за втори път българка с двойно гражданство страда от бактериална вагинална инфекция и от силиконите си. Трябвало да се подложи на нови пластични операции, за да опази огромните си 600-кубикови гърди. \r\nМейзер бе въдворена под домашен арест, но не в апартамента във Варна, в който уби културиста Николай Димов, а в къща във варненското село Виница. Оттогава скандалната носителка на приза „Мисис България“  2014 напуска дома си само за лекарски прегледи. Тя опита да си издейства пътуване до чужбина, уж за да се подложи в чуждестранна клиника на пластични операции, но съдебните власти не й разрешиха. \r\nАнита Мейзер бе осъдена на първа инстанция на 4,5 години затвор за убийство по непредпазливост на мъжа си Николай и за предлагане на подкуп на полицай, разследващ криминалния случай. Трупът на фитнес инструктура Николай Димов бе открит на 14 август 2016 г. в дома на съпругата му Анита Мейзер във Варна. Миската смени на няколко пъти версията си, кто накрая се спря на тази, че Николай е загинал при секс експеримент. Трябвало да бъде заснето видео с уменията му, което да му послужи за намирането му на работа като културист в Америка. Николай обаче се задушил от свинските опашки, с които бил опасан врата му. Мейзер влезе в Сливенския затвор през 2016 г. и прекара там точно 20 месеца, преди да излезе предсрочно през лятото заради влошеното си здраве. \r\nЛюбопитен щрих от биографията на ромката е, че тя е погребала общо трима мъже, с които е имала интимни отношения. Преди години загинал предишния й съпруг Живко Желев, от когото варненката има дъщеря. Странното е, че първият мъж на Анита Мейзер загинал от сърдечна недостатъчност, след като приел някакви хапчета малко след като се оженил повторно за домашната й прислужница. След мистериозната смърт на екс съпруга на Анита Мейзер, тя емигрирала в Америка заедно с щерка си, където се залюбила с баровеца Марк. Две години след женитбата, Марк също починал при странни обстоятелства. \r\nОсвен трима погребани съпрузи, Анита Мейзер е загубила и първия мъж в живота си, отнел девствеността й едва на 12 години. Ромката се залюбила с варненски китарист, когато била в 6-ти клас. Няколко месеца по-късно, в деня на труда 1 май, китаристът починал в катастрофа. \r\n  \r\n \n\t\t\t\t\t\t", "date": "2018.12.17", "title": "\t\r\n\r\nАнита Мейзер - подсъдимата ромка, погребала трима мъже, „лекува“ вагинална инфекция с мускулест младок\r\n"}
{"url": "http://www.bnews.bg/article/253790-bomba_udari_gratska_televiziya", "text": "\n Експлозия близо до гръцката телевизия „Скай” в Атина тази нощ. Няма пострадали, но на сградата са нанесени големи материални щети. \r\n\r\n Взривът е избухнал малко след 2:30 часа през нощта след предупредителни телефонни обаждания до две медии. Намиращите се в сградата хора са били евакуирани. \r\n\r\n Телевизията съобщава, че самоделното взривно устройство е съдържало около 5 килограма експлозив и е било поставено в тясна уличка близо до сградата. \r\n\r\n „Скай” е една от най-големите гръцки телевизии, част от едноименната компания, която включва още радио и е свързана с водещия ежедневник \"Катимерини\". \r\n\r\n Нападенията срещу държавни институции, полиция и политици не са рядкост в Гърция, която има дълга история на политическо насилие, отбелязва „Ройтерс”. \r\n \n\t\t\t\t\t\t", "date": "2018.12.17", "title": "Бомба удари гръцка телевизия"}
{"url": "http://www.bnews.bg/article/253782-eto_koy_i_kak_e_ubil_momicheto_v_stolichen_hotel", "text": "\n 37-годишният Димитър Ръжев е задържан за убийството на 24-годишно момиче в хотел в София по-рано днес. Той бил хванат на рецепцията, бил е пиян. \r\n\r\n Убийството е станало около 8 часа сутринта в хотела, който е близо до Народния театър \"Иван Вазов\". \r\n\r\n Момичето е било пребито и удушено, научи \"24 часа\" от фактор в прокуратурата. За сега не е ясно какви са били отношенията й с Димитър. \r\n\r\n Той е родом от Пловдив, хващан е за грабеж, както и за притежание на фалшиви пари. За сега обаче не е лежал в затвора, казаха обвинители от Софийската градска прокуратура. \r\n\r\n Златена С. пък е жената, намерена мъртва в столичния хотел Рила, съобщава TrafficNews.bg . Тя е от старозагорския град Гълъбово. \r\n\r\n Когато пристигнал автопатрулът, който веднага се отзовал на сигнала, станало ясно, че през последните дни мъжът е бил в стаята на петия етаж. Златена е регистрирана от 3 дни, като регистрацията била на нейно име. Не е ясно дали двамата са се познавали отпреди, или са се запознали тук в София. Полицаите се натъкнали на мървото тяло на младата жена. \r\n\r\n Тя е била изключително брутално убита, като по непотвърдена инфрмация смъртта е настъпила от забита в окото й вилица. 37-годишният Димитър Ръжев е с много криминални регистрации, има присъди, има и регистрация за психично заболяване - най-вероятно шизофрения. \r\n  \r\n \n\t\t\t\t\t\t", "date": "2018.12.17", "title": "Ето кой и как е убил момичето в столичен хотел!"}
{"url": "http://www.bnews.bg/article/253797-balgarskata_stopanska_kamara_otchita_vloshavane_na_biznes_klimata_u_nas", "text": "\n Влошаване на бизнес климата през тази година отчитат от Българската стопанска камара (БСК). Днес бяха представени резултатите от 14-ото онлайн допитване до членовете на камарата относно състоянието на бизнес средата и очакванията на компаниите за следващата година. \r\n\"Почти половината от участниците в проучването на БСК посочват, че има влошаване на бизнес средата спрямо миналата година, а една трета отчитат, че тя не се променя\", съобщи изпълнителният председател на Камарата Радосвет Радев. По отношение на състоянието на фирмите спрямо предходното изследване 49 % от анкетираните посочват, че отчитат застой в развитието си, 26% - влошаване, а 24% декларират положително изменение в показателите на фирмите, докато през 2017 г. позитивните оценки са били 28%. \r\nЗа поредна година сред ключовите приоритети на фирмите е работната сила, която според компаниите е проблем и като количество, и като качество. Най-голямо търсене има за тесни специалисти и изпълнителски състав, а в по-малка степен - за административен и помощен персонал. Проблем за бизнеса е и попълването на мениджърските позиции. \r\nЗам.-председателят на БСК Димитър Бранков информира, че очакванията на фирмите, които са членове на Камарата, са между 7,7 и 8% да има увеличение на средната заплата догодина. 2000 лева е средната месечна производителност на българския работник, при такава производителност какво да бъде увеличението на средната заплата, попита Бранков, цитиран от БТА.„ \r\n\r\n В тазгодишното проучване се отчита сериозен ръст на планиращите да инвестират в иновации, марки и патенти - 28% от анкетираните при 11% през 2017 г. Според 58% от участниците в проучването корупцията е нараснала, а според 49% престъпността се увеличава. \r\n  \r\nНай-високо през тази година са оценени омбудсманът и президентската институция, а с най-ниска степен на одобрение от фирмите е съдебната власт и Народното събрание. Продължава да е нисък процентът на отговорилите, че се подобрява достъпът до правосъдие - 18% през тази година при 12% през 2017 г. \r\n  \r\nЕдва 31% подкрепят увеличението на максималния осигурителен доход, 77% не одобряват въвеждането на квоти за наемане на хора с трайни увреждания, 76% не одобряват промените в Наредбата за касовите апарати. Две трети от анкетираните не проявят интерес към ЗОП, коментира Радосвет Радев. \r\n \n\t\t\t\t\t\t", "date": "2018.12.17", "title": "Българската стопанска камара отчита влошаване на бизнес климата у нас\r\n"}
{"url": "http://www.bnews.bg/article/253791-ek_nalozhi_globa_na_balgarski_energien_holding", "text": "\n Европейската комисия (ЕК) налага глоба на Българския енергиен холдинг (БЕХ) заради блокиране на достъпа до ключова инфраструктура за природен газ в България.  \r\n\r\n Санкцията е в размер на 77,068 млн. евро и засяга БЕХ и филиалите \"Булгаргаз\" и \"Булгартрансгаз\" заради техните действия, които според ЕК противоречат на антитръстовите закони в ЕС.  \r\n\r\n Според еврокомисаря по конкуренцията Маргарете Вестагер на българските потребители на синьо гориво отдавна се отказва избор на доставчик, тъй като енергийният холдинг отказва достъп на газовата си инфраструктура до други доставчици на едро на газ.  \r\n\r\n В съобщението се казва, че \"Булгартрансгаз\" контролира газовата инфраструктура в България, а \"Булгаргаз\" снабдява със синьо гориво българските потребители.  \r\n\r\n Според днешното решение холдингът държи доминираща позиция на пазарите за газова инфраструктура и на снабдяване със синьо гориво.  \r\n \n\t\t\t\t\t\t", "date": "2018.12.17", "title": "ЕК наложи глоба на Български енергиен холдинг"}
{"url": "http://www.bnews.bg/article/253792-baltiyskite_strani_se_sporazumyaha_da_ustanovyat_edinno_vreme", "text": "\n Литва, Латвия и Естония се договориха да установят единно поясно време, когато Европейският съюз отмени ежегодния преход между зимно и лятно часово време, заяви днес литовският министър-председател Саулюс Сквернелис, цитиран от ТАСС. \r\n\"Нашите страни поддържат единна позиция за преместването на стрелките: ние подкрепяме отказването от това, а също сме за установяване на единно поясно време\", каза Сквернелис след среща с ръководителите на правителствата на Латвия и Естония. \r\nЕстонският премиер Юри Ратас заяви, че страната му иска единното поясно време да бъде съгласувано и с Финландия. \r\nКакво часово време да се избере за постоянно - зимно или лятно - предстои да се реши след консултации с експерти и проучване на общественото мнение. \r\n\r\n Очаква се последното преместване на стрелките на часовниците да бъде през октомври 2019 г., след което Европейската комисия да предостави на страните членки на ЕС възможност да изберат часово време. \r\n \n\t\t\t\t\t\t", "date": "2018.12.17", "title": "Балтийските страни се споразумяха да установят единно време"}
{"url": "http://www.bnews.bg/article/253801-taybe_yusein_v_kompaniyata_na_modrich_i_dzhokovich_za_sportist_na_balkanite", "text": "\n Световната и европейска шампионка по борба в категория до 62 кг Тайбе Юсеин попадна сред най-добрите 10 в класацията за Спортист на Балканите. Тя е единствената българска представителка в 46-ото издание на подреждането.  \r\n\r\n Юсеин стана европейска шампионка в Каспийск през май 2018 г., а след това стъпи и на световния връх в Будапеща през октомври. Тя не допусна нито една загуба в срещите.  \r\n\r\n 28 спортисти от полуострова получиха гласове в допитването, което се провежда сред информационните агенции на България, Гърция, Турция, Румъния, Македония, Сърбия, Черна Гора, Хърватия, Босна и Херцеговина и Албания. Крайното подреждане ще бъде обявено на 24 декември. \r\n\r\n Юсеин попадна в компанията на световния вицешампион по футбол и носител на Златната топка - хърватина Лука Модрич, както и на световния номер 1 в тениса - сърбина Новак Джокович.  \r\n\r\n \r\n\r\n Елефтериос Петруниас (Гърция, спортна гимнастика) \r\nКатерина Стефаниди (Гърция, лека атлетика) \r\nЛука Модрич (Хърватия, футбол) \r\nМарин Чилич (Хърватия, тенис) \r\nНовак Джокович (Сърбия, тенис) \r\nРамил Гулиев (Турция, лека атлетика) \r\nСандра Перкович (Хърватия, лека атлетика) \r\nСимона Халеп (Румъния, тенис) \r\nТайбе Юсеин (България, борба) \r\nТияна Бошкович (Сърбия, волейбол) \r\n \n\t\t\t\t\t\t", "date": "2018.12.17", "title": "Тайбе Юсеин в компанията на Модрич и Джокович за Спортист на Балканите"}
{"url": "http://www.bnews.bg/article/253802-arsenal_sreshtu_bate_inter_sreshtu_rapid_viena_v_liga_evropa", "text": "\n \"Арсенал\" ще играе срещу БАТЕ Борисов, а \"Интер\" ще се изправи срещу \"Рапид\" Виена на 1/16-финал във втория по сила европейски клубен турнир Лига Европа.  \r\n\r\n Другият английски гранд - \"Челси\" ще играе с \"Малмьо\", а \"Лацио\" - срещу \"Севиля\".  \r\n\r\n Дерби на Иберийския полуостров също ще има в първата елиминационна фаза на надпреварата. \"Спортинг\" Лисабон ще се изправи срещу \"Виляреал\". \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n Първите мачове ще се играят на 14 февруари 2019 г., а реваншите са на 21 февруари. Финалът ще се играе в Баку на 29 май.  \r\n \n\t\t\t\t\t\t", "date": "2018.12.17", "title": "\r\n\r\n\"Арсенал\" срещу БАТЕ, \"Интер\" срещу \"Рапид\" Виена в Лига Европа"}
{"url": "http://www.bnews.bg/article/253795-zhitelite_na_es_konsumirat_po_140_halbi_bira_godishno", "text": "\n Средно 140 са халбите, консумирани на глава от населението в ЕС през 2017 г., съобщават от Съюза на пивоварите в България по повод последния доклад на Пивоварите на Европа за бирения сектор. \r\nПродължава да расте и броят на пивоварните на континента, като през 2017 г. те са 9450, а сега - в края на 2018 г., вече надхвърлят 10 700, от които близо 6000 са микропивоварни с годишно производство под 1000 хектолитра бира. \r\n\r\n Статистиката на Пивоварите на Европа показва, че по веригата \"от зърното до халбата\" през 2017 г. в Европа пивоварите са генерирали около 2,3 млн. работни места във всички свързани сектори, като директно заетите в производството на бира са около 124 470 души. Страните от ЕС събират близо 42 млрд. евро под формата на данъци от пивоварната индустрия, включително 10,9 млрд. от акцизи върху бирата. \r\n\r\n Производството на бира в Европейския съюз се е увеличило с близо 2 млн. хектолитра до 396 млн. хектолитра за 2017 г. С производство от 93 млн. хектолитра Германия е водещият пивопроизводител в Европа, следвана от Великобритания и Полша - и двете с производство от по 40 млн. хектолитра. В България през последните три години производството на бира ежегодно надхвърля 5 млн. хектолитра, а броят на пивоварните от 16 нараства на 24. \r\nЕвропейската бира се радва на голям интерес в цял свят и много страни членки увеличават износа си. 87 млн. хектолитра от бирата, произвеждана в ЕС, се изнася в 123 държави.Белгия и Германия са най-големите износители на бира в Европа. Всяка от тях изнася по 15 млн. хектолитра, от които една трета са за държави извън ЕС. \r\n\r\n Безалкохолните бири и бирите с ниско съдържание на алкохол в момента представляват 6% от пазара на бира в Европейския съюз. Това показва, че балансираният и по-здравословен начин на живот се радва на нарастваща популярност сред потребителите, посочват от Съюза на пивоварите. Проучване, проведено през 2018 г. в 12 държави от ЕС от агенцията Reputation Institute, показва, че за близо половината от анкетираните, умерената употреба на алкохол е част от консуматорската им култура или начин на живот и те оценяват високо иновативните опции за нискоалкохолни и безалкохолни бири, които пивоварните все по-често предлагат. \r\n\r\n На почти 100% от произвежданите в България бири пивоварните публикуват списък на съставките на съответните марки, както и енергийната им стойност, посочва Ивана Радомирова - изпълнителен директор на Съюза на пивоварите в България. \r\n \n\t\t\t\t\t\t", "date": "2018.12.17", "title": "Жителите на ЕС консумират по 140 халби бира годишно"}
{"url": "http://www.bnews.bg/article/253756-viktor_nikolaev_stana_lichen_shofyor_na_adelina_radeva", "text": "\n Водещите на „Здравей, България” Аделина Радева и Виктор Николаев са близки приятели извън ефира на Нова телевизия, убедиха се лично папараците на „Уикенд”. Онзи ден те станаха свидетели на поредното изпращане на журналиста на колежката му, което вече се е превърнало в традиция за тях. \r\nВъв вторник следобед, веднага щом приключи работния им ден в Нова телевизия, Николаев и Радева се качиха на черния му японски всъдеход „Мицубиши”. Телевизионерът даде газ към центъра и 20 минути по-късно заби спирачки на ул. „Иван Шишман”. Там колежката му слезе, а Николаев отпраши към църквата „Свети Седмочисленици”, близо до блока, в който живее. \r\nПреди да си купи мощния джип, известно време и Виктор се придвижваше с таксита. Често му се случваше и колеги да го карат до работа му с личните си автомобили. Предишният му автомобил се изпари безследно от центъра на столицата, паркиран на метри от сградата на МВР. Разочарован, че похитеното му возило така и не беше открито, известно време Виктор ползваше услугите на колегите си или на таксиметровите фирми. Затова влизал в положението на колежката си Аделина, която нямала шофьорска книжка. \r\nОткакто са екранен тандем, всеки ден Виктор Николаев откарвал до дома й русокосата водеща, за да не ползва градския транспорт или да плаща за такси. Двамата са близки приятели повече от 10 години. Именно благодарение на дружбата си с него Аделина смени БНТ с Нова телевизия и от януари грее до своя приятел в сутрешния блок. Спойката между двамата е чудесна и днес малцина зрители си спомнят за предишната партньорка на Николаев Ани Цолова. \r\n  \r\n \n\t\t\t\t\t\t", "date": "2018.12.17", "title": "Виктор Николаев стана личен шофьор на Аделина Радева "}
{"url": "http://www.bnews.bg/article/253785-24_godishna_filipinka_e_novata_mis_vselena", "text": "\n 24-годишната Катриона Грей от Филипините бе коронована за \"Мис Вселена\" днес на конкурса за красота в тайландската столица Банкок. \r\n\r\n Катриона Грей е филипинка от австралийски произход. Тя е телевизионна водеща, певица и манекенка. \r\n\r\n На въпроса кой е най-важният урок, който е научила в живота си, Грей отвърна, че се е научила да бъде благодарна и да се стреми към красота, докато преподавала на деца в неравностойно положение в предградията на Манила. \r\n\r\n Втора след Грей се класира 24-годишната Тамарин Грийн от Южна Африка, а трета - Стефани Гутиерес от Венецуела. \r\n\r\n 67-ият конкурс \"Мис Вселена\" се състоя за трети път в Тайланд, който последно бе домакин на състезанието през 2005 г. \r\n \n\t\t\t\t\t\t", "date": "2018.12.17", "title": "24-годишна филипинка е новата \"Мис Вселена\""}
{"url": "http://www.bnews.bg/article/253774-78_ot_balgarite_sa_protiv_ednopolovite_brakove", "text": "\n Българите са умерено толерантни, когато става дума за семейните отношения, но 78 процента са категорично \"против\" еднополовите бракове.  \r\n\r\n Това показват данни на „Галъп интернешънъл“ от началото на декември. Проучването е проведено между 30 ноември и 7 декември сред 818 пълнолетни българи. 70% от участвалите в допитването се обявяват в защита на правото на аборт и развод. \r\n\r\n Над 70% защитават правото на съжителство без брак и деца в съжителство без брак. Това показва, че по въпроса за семейните отношения и децата обществото ни по-скоро е възприело по-либерален стандарт. Категорично обаче е нежеланието за допускане на еднополови бракове. Те събират най-голям дял отрицание в изследването - 78% са \"против\". Бракът между лица от един и същи пол се одобрява от едва 12%. \r\n\r\n Около две трети от пълнолетните българи се обявяват \"за\" възможността хора от различни етноси и раси да сключват брак помежду си, отчита още изследването. Очевидно етносът и расата към днешна дата вече не се разглеждат като възпиращ фактор в семейните отношения. Идеята за възпитателно насилие не се споделя широко. Макар и с повече нюанси, по-скоро надделява мнението, че шамарите за децата не са приемливи. \r\n\r\n 57 процента от анкетираните не одобряват възпитанието по макаренковски. Според 29 на сто, родителите могат да удрят шамари на децата си, а 14 процента не могат да преценят. \r\n\r\n \"Галъп интернешънъл\" редовно проверява и отношението към насилието над жени. В изследване наскоро се оказа, че то се отрича широко и само 7% възприемат, че мъжът може да удря жена. Въпросните 7% обаче се равняват на над 300 000 души, а е възможно да има \"скрити\" отговори - което означава, че тревогата остава валидна. И още данни от изследването. 75% нямат нищо против основно мъжът да отговаря за доходите в семейството. И мъже, и жени отговарят в еднаква степен с \"да\". \r\n \n\t\t\t\t\t\t", "date": "2018.12.17", "title": "78% от българите са против еднополовите бракове"}
{"url": "http://www.bnews.bg/article/253781-tereza_mey_othvarlya_kategorichno_vtori_referendum", "text": "\n \r\nБританската министър-председателка Тереза Мей ще изложи днес противопоставянето си срещу втори референдум за Брекзит и ще каже пред парламента, че такъв вот би ”нарушил доверието” сред британците и би нанесъл ”непоправими щети” на политиката, предаде Ройтерс. \r\n\r\n Тъй като Мей е изправена пред задънена улица в парламента за своята сделка за напускане на Европейския съюз, а общността не предлага почти никакви отстъпки, които да накарат британските законодателите да я подкрепят, все повече политици призовават за втори референдум, който да преодолее безизходицата. \r\n\r\n Мей и министрите й обаче изключиха провеждане на второ допитване, като се мотивираха, че то би задълбочило вече застрашителните разделения относно най-важното решение на Обединеното кралство от Втората световна война. То ще бъде и предателство към избирателите, които на референдума през 2016 г. с малка разлика подкрепиха напускането на ЕС, ще каже министър-председателката. \r\n\r\n Това повишава риска след по-малко от 4 месеца Великобритания да напусне ЕС без сделка - сценарий, който според някои бизнесмени би бил катастрофален за петата по големина икономика в света. \r\n\r\n \"Нека не нарушаваме думата си пред британския народ, като се опитваме да организираме втори референдум\", ще каже Мей пред законодателите, според разпространени предварително откъси от нейната реч. \r\n\r\n \"Втори вот би нанесъл непоправими щети на почтеността на нашата политика, защото би казал на милиони, които имаха доверие на демокрацията, че нашата демокрация не им осигурява това, което искат. Втори вот най-вероятно би ни оставил в същото положение като предишния\", ще заяви Мей. \r\n\r\n Британската премиерка се връща в парламента след посещение в Брюксел миналата седмица. Тя призова лидерите на ЕС да предложат гаранции за т. нар. северноирландски \"предпазен механизъм\", който да не допусне връщането на твърда граница между британската провинция Северна Ирландия и Република \r\n\r\n Ирландия, който според критици би поставил Великобритания в капан. \r\n\r\n Но макар лидерите на ЕС да казаха, че искат да помогнат на Мей, те предупредиха британската министър-председателка, че тя не би могла да предоговори сделката, договорена по-рано тази година. \r\n \n\t\t\t\t\t\t", "date": "2018.12.17", "title": "Тереза Мей отхвърля категорично втори референдум"}
{"url": "http://www.bnews.bg/article/253788-zadarzhaha_bandita_koyto_blasna_i_rani_tezhko_politsay", "text": "\n Служители на СДВР задържаха 23-годишния мъж, който блъсна и рани тежко в столицата полицейски служител в събота вечерта, след което избяга. \r\n\r\n Задържаният е Захари Чернев, колата му е открита изоставена в Студентския град. Инцидентът стана след като 23-годишният не спрял за полицейска проверка в съботната вечер. \r\n\r\n \"Въпросният мъж е криминално проявен само и единствено за разпространение на наркотици. Задържан е многократно. В автомобила са намерени брадви, секири, мачете и други приспособления\", каза Ангел Бадънков, началник на отдел \"Криминална полиция” в СДВР. \r\n\r\n Блъснатият служител на реда е в болница с множество фрактури и опасност за живота. \r\n \n\t\t\t\t\t\t", "date": "2018.12.17", "title": "Задържаха бандита, който блъсна и рани тежко полицай"}
{"url": "http://www.bnews.bg/article/253778-spasiha_40_detsa_blokirani_v_hizha_aleko", "text": "\n Спасена е група от 40 деца, която в неделя беше блокирана в хижа „Алеко“ заради лошото време. Това каза за Агенция „Фокус“ Ели Димитрова, един от управителите на хижата. \r\n  \r\n„Това е проблем, който не се случва за първи път във Витоша, въпреки че сме на 20 минути от София“, обясни Димитрова и допълни, че в неделния ден два камиона са опесъчавали пътя до хижата, но фадромата се е счупила и това е възпрепятствало повторното им напълване. \r\n  \r\nПо думите й много хора се качват в планината с неподходящи гуми. „Най-големият проблем при нас е градският транспорт, защото сме от двадесет години в тази планина и всеки път автобусът закъсва някъде в канавките“, споделя тя. \r\n  \r\nДимитрова уточни, че децата е трябвало да си тръгнат от хижата към 15.00-15.30 ч., а извозването им е започнало към 19.00 ч. с джипове на столичния инспекторат. „Използвахме и наши автомобили, на персонала на хижата и последните деца бяха извозени до 21.00 ч.“, каза още Димитрова. \r\n  \r\n„Децата бяха на топло и нахранени - нямаше паника. Предложихме им, ако искат да останат да спят в хижата за по-голяма сигурност, но те решиха, че е по-добре да се приберат“, добави Ели Димитрова, рредаде Дарик. \r\n \n\t\t\t\t\t\t", "date": "2018.12.17", "title": "Спасиха 40 деца, блокирани в хижа \"Алеко\""}
{"url": "http://www.bnews.bg/article/253749-lili_ivanova_razhozhda_chanta_s_kosmi_ot_diva_koza_za_3_bona", "text": "\n Лили Иванова не пести пари, когато стане дума за мода. Преди дни естрадната динозавърка се е сдобила с уникална дизайнерска чанта с косми от дива коза, научи „Уикенд”. Лили с лека ръка платила сумата от 3 бона за модното бижу и от няколко дни гордо го разхожда из София. \r\n\r\n \r\nИзпълнителката на „Детелини” е известна освен с музикалното си творчество, и със страстта си към скъпи дрехи и обувки на прочути марки. Тя стриктно къта луксозните си вещи и грижливо ги пази в дома си. Дори и след като остареят, не ги подарява или раздава, защото смята, че във вещите се съхранява и част от енергията на собственика и не иска някой да й направи магия с нейна дреха или аксесоар. \r\nЗвездата е известна с манията й да поддържа имиджа си на безупречно облечена и красива жена. Това удоволствие обаче й излиза доста скъпо, защото всеки месец дава поне по 15 000 лева за шопинг. Лили купува дрехите си само от няколко определени бутика в столицата, където благодарните собственици я уреждат с атрактивни отстъпки, а тя на драго сърце ги използва.  \r\n \n\t\t\t\t\t\t", "date": "2018.12.17", "title": "Лили Иванова разхожда чанта с косми от дива коза за 3 бона"}
{"url": "http://www.bnews.bg/article/253771-sasht_ni_razmahvat_prast_za_turski_potok_i_koi_iztrebiteli_da_kupim", "text": "\n Американското правителство не подкрепя проекта \"Турски поток”. Това заяви заместник-държавният секретар на Съединените щати Джон Съливан пред bTV. Американският дипломат обясни, че изтребителите Ф-16 нямат аналог сред другите конкуренти. \r\n\r\n Заместник-държавният секретар на Съединените щати Джон Съливан е на дипломатическа обиколка, която включва пет държави, сред които е и България. \r\n\r\n Както и за „Северен поток II”, американското правителство не подкрепя „Турски поток”. Това, което подкрепяме, както казах по-рано, е енергийна диверсификация. С представители на правителството говорихме за проектите за интерконектори Гърция – България и Сърбия – България, които биха диверсифицирали източниците на газ, коментира дипломатът. \r\n\r\n Според него изборът за покупка на изтребители Ф-16 блок 70 за българската армия е най-подходящият избор. \r\n\r\n \"Тя (системата) е най-подходяща за отбраната на България, за участието на България със съюзниците в НАТО при взаимните ни ангажименти. Нашето мнение е, че изтребителят „Грипен” не може да се сравнява. Все едно да сравняваш ябълки и портокали. Ф-16 е оръжейна система, доказана в битки, използвана от съюзниците в НАТО в Гърция, в Румъния, от съюзници извън НАТО като Израел. Има причина тези държави да изберат Ф-16. Това е способна машина. Предложението, което САЩ отправя, оръжейните системи, които „Локхийд Мартин” продава, използва напреднали технологии, които просто не са налични на „Грипен”. Не е справедливо сравнението да се брои количеството на изтребители, да се сравняват 8 спрямо 10\", каза още той. \r\n\r\n По думите му 8-те Ф-16 са забележителни оръжейни системи, които са се доказвали многократно във времето. \r\n\r\n \"В крайна сметка решението е на правителството на България и на народа на България, да решат какво е правилно за тяхната национална сигурност. Не е като Черния петък или подобно събитие за търговия на дребно, става дума за национална сигурност и за участието на България като съюзник в НАТО. Вярваме, че тези Ф-16, които други съюзници в НАТО са закупили и ползвали, САЩ вече са направили значителна инвестиция в България, в българските Военновъздушни сили и в армията като цяло. Приблизително 300 милиона долара са инвестирани през последните години, 100 милиона долара инвестиции в българските ВВС по начин, който Ф-16 лесно да бъдат въведени в българската армия, в българските ВВС, както „Грипен” не биха могли\", каза още Съливан. \r\n \n\t\t\t\t\t\t", "date": "2018.12.17", "title": "САЩ ни размахват пръст за \"Турски поток\" и кои изтребители да купим!"}
{"url": "http://www.bnews.bg/article/253773-i_dvama_kvestori_na_ktb_otivat_na_sad", "text": "\n Софийска градска прокуратура (СГП) внесен в Софийски градски съд обвинителен акт срещу двама от квесторите на КТБ за умишлена безстопанственост в особено големи размери, представляваща особено тежък случай. \r\n\r\n Станислав Лютов и Елена Костадинчев са предадени на съд, затова, че в периода  от 20.08.2014г. до 14.01.2015г в гр.София, действайки в качеството си на длъжностни лица– квестор при „Корпоративна търговска банка“ АД /, в съучастие като извършители, при условията на продължавано престъпление, не са положили достатъчно грижи за стопанисването и запазването на повереното им имущество и от това последвали значителни щети на Фонда за гарантиране на  влоговете в банките (ФГВБ), като деянието е извършено умишлено и причинените вреди са в особено големи размери - общо 1 070 383,83 лв. (един милион седемдесет хиляди триста осемдесет и три лева и осемдесет и три стотинки) и престъплението представлява особено тежък случай. \r\n\r\n  Престъпното поведение на двамата обвиняеми се състои в разпореждане за осчетоводяване на предсрочно прекратяване на 9 броя договори за индивидуални срочни депозити с привилегирован текущ годишен лихвен процент, вследствие на което депозитите били прехвърлени за изплащане към „Фонд за гарантиране на влоговете в банките“ (ФГВБ) в нарушение на Закон за гарантиране на влоговете в банките. \r\n\r\n По отношение на двамата обвиняеми е взета мярка за неотклонение „Подписка“. \r\n\r\n  Ако бъдат признати за виновни Лютов и Елена Костадинчев могат да получат наказание „лишаване от свобода „  от 3 /три/ до 12 /дванадесет/ години , както и „лишаване от право да упражняват определена професия или дейност“ и „лишаване от право да заемат държавна или обществена длъжност“.   \r\n \n\t\t\t\t\t\t", "date": "2018.12.17", "title": "И двама квестори на КТБ отиват на съд "}
{"url": "http://www.bnews.bg/article/253769-katya_mateva_iska_spravedlivost_po_sluchaya_s_dalaverite_za_prodazhba_na_balgarski_pasporti", "text": "\n Електрически трафопост в българското село е част от национална измама за продажба на измамни сертификати, необходими за придобиване на българско гражданство, казва Катя Матева, бивш директор по гражданството в министерството на правосъдието,  пише euobserver.com. \r\n\r\n За EUobserver в Брюксел, Матева казва, че един местен кмет е регистрирал стълба като адрес за македонци, които са закупили сертификати с пари в брой в опитите си да се натурализират в България. \r\n\r\n \"Хиляди хора са регистрирани на адрес на електрически трафопост\", казва тя, като отбелязва, че селото е близо до Благоевград. \r\n\r\n Матева е работила в правосъдното министерство до 2016 г., заявява, че е уволнена, защото е отказала да участва в измамата. \r\n\r\n Тя твърди, че плащанията се извършват в брой, по светло \"на тротоара пред институциите в сърцето на София\". \r\n\r\n В интервю по-рано тази година с седмичното френско списание L'Obs, тя каза, че е отменила около 60 такива заявки за натурализация след предупреждение от Интерпол. \r\n\r\n След това през октомври българската полиция прави първия си голям арест след залавянето на Петър Харалампиев и около 20 други заподозрени. \r\n\r\n Харалампиев отговаря за Държавната агенция за българи в чужбина и е заподозрян, че е продал хиляди фалшиви сертификати, които показват, български семеен произход. \r\n\r\n Такива документи се използват за предоставяне на достъп до българско гражданство. \r\n\r\n Матева обаче твърди, че арестът му не е спрял измамите, като посочва, че измамните сертификати все още се използват за придобиване на гражданство. \r\n\r\n \"Тук съм, за да обжалвам тази ужасна практика да бъде прекратена, защото се боя и съм почти сигурна, че виновните няма да носят почти никаква отговорност\", казва Матева пред EUobserver. \r\n\r\n По време на 11-годишната си работа Матева установява, че най-малко 5000 души всяка година, без български корени, успяват да си купят фалшив сертификат. \r\n\r\n Плащанията варират от 500 до 7000 евро, в зависимост от богатството на конкретното лице, казва тя. \r\n\r\n Подкупите не били обаче само за измамниците. Дори и хората с легитимни искания плащали, разказва още тя. \r\n\r\n \"Никой не е получил сертификат без да плаща, а това не са държавни данъци. Най-циничното е, че държавата претендира, че предоставянето на българско гражданство не струва нищо, защото нищо не влиза в държавната хазна и е безплатно, но всъщност трябва да плащате много под масата \", каза тя. \r\n\r\n Тя отбеляза, че някои от българския политически елит се възползват от измамата, посочвайки с пръст към вицепремиера на страната Красимир Каракачанов. \r\n\r\n Каракачанов оглавява националистическата партия на ВМРО, коалиционен партньор в правителството на премиера Бойко Борисов. Партията и министерството на правосъдието не отговориха на въпросите на нашия уебсайт. \r\n\r\n Бляскав доклад \r\nОт своя страна Европейската комисия заявява, че не може да коментира съдебните процедури. \r\n\r\n Тя отбеляза също така, че условията за получаване и отнемане на национално гражданство са регламентирани от националното законодателство на всяка държава-членка. \r\n\r\n \"Когато става въпрос за предполагаеми измами или престъпни дейности, свързани с придобиване на гражданство, компетентните национални органи са задължени да разследват внимателно такива случаи\", каза говорител на Комисията в имейл. \r\n\r\n България, заедно с Румъния, бяха поставени под специални схеми на ЕС за борба с корупцията, когато се присъединиха към ЕС през 2007 г. - така нареченият Механизъм за сътрудничество и проверка (МКМ). \r\n\r\n Тазгодишният доклад на Комисаря по труда, излязъл през ноември, го възхваляваше с ярки думи, въпреки откровенията на Матева. \r\n\r\n \"България продължи да постига стабилен напредък в изпълнението на окончателните препоръки, които изложихме\", каза тогава заместник-председателят на Комисията Франс Тимерманс. \r\n\r\n Той постигна толкова голям напредък, че е \"уверен\", добави той, че схемата за МСП може да бъде прекратена до ноември следващата година, когато завършва мандатът на комисията. \r\n\r\n Междувременно новите граждани на България се присъединиха към хиляди други новосъздадени граждани на ЕС по силата на златни паспортни схеми в Кипър, Унгария и Малта. \r\n\r\n Паспорти за злато \r\nНо те също са привлякоха критика, както и контрол от страна на ЕС. \r\n\r\n Кипър в миналото е продал паспорти на заможни сирийци и руснаци, които са обект на санкции на ЕС или САЩ по отношение на сирийската война и американските избори, както и на руснаците, които представляват висок риск за пране на пари в банковата система на ЕС. \r\n\r\n Унгария, според разследване от OCCRP, клуб от журналисти в Централна Европа, насочи плащанията за схемата си чрез непрозрачни офшорни фирми, които вероятно са послужили да платят рушвети на корумпирани служители. \r\n\r\n Високопоставени фигури в малтийското правителство, включително началник-щабовете на премиера, също са свързани с далавери от паспортната схема на страната, в обвинения, направени от Дафне Каруана Галисия, разследващ репортер, която бе убита миналата година от кола бомба. \r\n \n\t\t\t\t\t\t", "date": "2018.12.17", "title": "Катя Матева иска справедливост по случая с далаверите за продажба на български паспорти "}
{"url": "http://www.bnews.bg/article/253772-skandalat_s_pasportnata_mafiya_se_razrastva_v_evropa_saytat_euobserver_s_ubiystven_material", "text": "\n \r\nСкандалът с паспортната мафия се разраства в Европа! Сайта EUobserver с убийствен материал! Както вече писахме   заради търговията с гражданство и респективно паспорти. \r\n\r\n Изданието  EUobserver  излезна тази сутрин с убийствен материал по темата, като изтъква и отношението и мачкането на влстта върху Катя Матева. Голяма част от фактите върху, които се  позовава изданието, вече бяха излъчени в журналистическо разследване на журналиста Димитър Байрактаров, което бе показано в предаването \"Бареков и Байрактаров без цензура\". Основен момент в разследването е, че хиляди \"нови българи\" са регистрирани на адрес ул.\"Струма\" № 2, което всъщност е трафопоста на благоевградското село Бело поле. \r\n\r\n Хиляди са регистрираните и на адрес гр. София, ул.\"Пиротска\" № 5, което пък е централата на  на ВМРО с председател вицепремиера Красимир Каракачанов. Интересна подробност е, че кмет на село Бело поле когато са извършвани адресните регистрации в местния трафопост е Иван Стойчев издигнат от ВМРО.Ето и линк към материала: \r\n  \r\n \n\t\t\t\t\t\t", "date": "2018.12.17", "title": "Скандалът с паспортната мафия се разраства в Европа! Сайтът EUobserver с убийствен материал!"}
{"url": "http://www.bnews.bg/article/253763-frantsiya_prizna_za_gafove_s_zhaltite_zhiletki", "text": "\n Френският премиер Едуард Филип призна в интервю пред вестник \"Лез Еко\", че правителството е допуснало грешки в кризата с протестите на \"жълтите жилетки\". \r\n\r\n Според Филип с въвеждането на мерките, обявени от президента Макрон, дефицитът в бюджета за 2019 г. ще достигне 3,2 процента при предвидени преди това 2,8 на сто. \r\n\r\n Той прикани \"жълтите жилетки\" да формулират исканията си в \"платформа от предложения\" или да ги изразят на следващите избори - европейските през май 2019 г. \r\n \n\t\t\t\t\t\t", "date": "2018.12.17", "title": "Франция призна за гафове с \"жълтите жилетки\""}
{"url": "http://www.bnews.bg/article/253750-vsichki_brakove_ot_zheneni_ot_prav_pogled_se_razpadnaha", "text": "\n Риалити предаването „Женени от пръв поглед”, което събира абсолютно непознати хора и ги сватосва, стартира с нов сезон. \r\nВместо с първа среща, двойките започват връзката си по възможно най-нетрадиционния начин – със сватба. Въпреки че двойките в първия сезон на забавното предаване през пролетта на 2015 г. бяха събрани от психолози и брачни експерти, нито едно от трите семейства не е оцеляло, установи проверка на „Уикенд”. \r\n3 месеца след финала на българската версия на риалити шоуто „Married at first sight”, трите семейства се събраха, за да разкажат как протича живота им след края на предаването. Любимците на зрителите Светлана Кирова и Стефан Каръбски първи се разделили само два месеца след телевизионната си сватба. Автобояджията Стефан все още не се чувствал готов за сериозно обвързване, предпочитал да обикаля из нощните клубове с приятели, вместо да прекарва вечерите с жена си. Каръбски дори си хванал нова приятелка и това срутило брака му с фитнес инструкторката от Перник Светлана. Към днешна дата тя е необвързана, затова пък бизнесът й процъфтявал. \r\nПретензиоцният Георги Веселинов също призна, че има друга жена до себе си и дори живеят под един покрив, макар че по документи е женен за Гергана Капзамалова, която му избраха брачните специалисти на шоуто. Софтуерният консултант дори упрекна експертите на предаването, че са му избрали крайно неподходяща съпруга. Във финалния епизод на шоуто те признаха, че имат различен светоглед и ще разтрогнат брака си. След раздялата им Гергана имаше бурна връзка със скандалният ММА боец Деян Топалски, който наскоро бе арестуван като сводник на ВИП проститутки. Двамата се събираха и разделяха, а накрая спортистът сви семейно гнездо с друга жена, с която имат син на 1 г. и 6 м. Днес Гергана продължава да работи като регионален мениджър на известна марка дрехи и е необвързана. \r\nЕдинствената двойка, която продължи да прави общи планове за бъдещето си, бяха Антония Първанова и Атанас Хаджийски. Любовта им обаче угасна толкова бързо, колкото и пламна. Кумът на семейството спазил сватбеното си обещание и им подарил парцел в квартал „Банкя”. Младоженците си обещаха пред камерите на Нова телевизия един ден там да бъде къщата им, която ще напълнят с дечурлига. \r\nУви, няколко месеца след сватбата Антония и Атанас се разделили, а парцел също бил поделен. Злополучният младоженец разкри пред медиите причината за разрива в отношенията им с пухкавата Тони. Той не скри разочарованието си както от нея, така и от нейната майка. Наско внасял цялата си заплата вкъщи и освен, че плащал всички битови сметки и наема, поел изцяло издръжката на семейството си. Оказало се, че от самото начало на връзката им младоженката скрила важен факт от живота си. Преди началото на предаването Антония изтеглила огромен кредит и всеки месец заплатата й отивала за погасяване на задължението й към банката. \r\n„Наско е мъж с много комплекси. Съжалявам, че си изгубих времето с него”, заяви след края на брака им Първанова. Атанас Хаджийски обаче не страда дълго ог раздялата им и скоро след това си хвана нова приятелка. \r\n \n\t\t\t\t\t\t", "date": "2018.12.17", "title": "Всички бракове от „Женени от пръв поглед” се разпаднаха"}
{"url": "http://www.bnews.bg/article/253767-ekskluzivno_balgariya_zaplashena_ot_izhvarlyane_ot_es_zaradi_pasportnata_mafiya", "text": "\n Европейските служби са силно притеснени от продажбата на българско гражданство и български паспорти, които по презумпция се явяват и европейски такива. Страшното е, че организираната престъпност от цял свят се възползва от корумпирани министри и депутати и безпрепятствено се установява в сърцето на Европа. \r\n\r\n Европейските служби са направили подробен анализ след ареста на предложеният от Красимир Каракачанов председател на ДАБЧ Петър Харалампиев. Данните от този анализ са силно притеснителни, тъй като са показали силно завишаване на броя на полученот гражданство и паспорти, след ареста на Харалампиев. Всичко това ясно говори за добре организирана престъпна група, която според европейските служби вероятно се ръководи от двама вицепремиера, поне един министър и депутати от управляващата коалиция. \r\n\r\n Изследваните данни ясно говорели, че българските власти са изцяло подчинени на корупцията, а съответните правоохранителни органи демонстрирали своята немощ и подчиненост на корумпираната ни властимаща прослойка. От Европа вече сериозно обмисляли за активиране на клаузата от ДФЕС, чрез която се предвижда изхвърляне на държава членка от съюза поради генериране на сериозна заплаха за самия съюз. Българските власти все още имат време да демонстрират  реална и ефективна борба срещу организираната престъпност, която задължително преминава през арестите на няколко министри и депутати. \r\n\r\n Нещо, което трябваше отдавна да се случи! \r\n  \r\n \n\t\t\t\t\t\t", "date": "2018.12.17", "title": "Ексклузивно: България заплашена от изхвърляне от ЕС заради паспортната мафия!"}
{"url": "http://www.bnews.bg/article/253764-solomon_pasi_mechtae_za_nash_kardinal_vav_vatikana", "text": "\n Историята ни с папата започва още през 1981 година при атентата срещу папа Йоан Павел II. Както знаете, тогава България беше несправедливо обвинена. Но първата покана към папата идва от президента Желев, а впоследствие превърнахме поканите в кампания. \r\n\r\n Още през 1994 година Йоан Павел II знаеше, че нямаме отношение към атентата срещу него. Това коментира бившият външен министър Соломон Паси в сутрешния блок на БНТ по повод предстоящата визита на Папа Франциск догодина. \r\n\r\n ,,При пристигането си у нас през 2002 година папа Йоан Павел II благослови външната политика на България. Точно тогава през есента на същата година България получи поканата за членство в НАТО, както и датата за влизане в ЕС. След такива чудеса го канонизираха за светец. Когато го изпращах на летището, му връчих едно писмо, в което бях написал, че страната ни трябва да има български кардинал във Ватикана, тъй като това би дало огромна роля на България в католическите дела. С идването на Папа Франциск у нас смятам, че този въпрос може да бъде подновен отново. Това искане трябва да се постави както на държавно, така и на католическо ниво'', посочи Паси. \r\n\r\n По думите му папата трябва да бъде посредник между ЕС и САЩ по отношение на Парижкото споразумение за климата. ,,Намесата на авторитети от световна величина има огромно значение, независимо че американското правителство е извън това споразумение. Считам, че папата може да спомогне и за подобряване на отношенията между Запада и Русия по отношение на ситуацията с Украйна'', завърши бившият външен министър. \r\n  \r\n \n\t\t\t\t\t\t", "date": "2018.12.17", "title": "Соломон Паси мечтае за наш кардинал във Ватикана"}
{"url": "http://www.bnews.bg/article/253753-mariana_popova_pushi_kato_komin_sled_razhdaneto", "text": "\n Макар да е майка на двумесечно бебе, Мариана Попова пуши като комин, видяха папараците на 'Уикенд\". Подобно поведение е изключително безотговорно, предвид, че цигарите увреждат кърмата и докторите категорично ги забраняват на майки с пеленачета. А може и певицата рано-рано да е отбила рожбата си и да я храни със сухо мляко. \r\nПреди дни Мариана и любимият й – актьорът Веселин Плачков, гостуваха в 54-о училище „Свети Иван Рилски” в столичния кв. „Надежда”. От ръководството на школото бяха поканили звездите, за да се срещнат с гимназистите и да ги ориентират при избора им на професия. \r\nСлед финала на разговора с младежите, певицата и екранният Левски решиха да си побъбрят и с една от учителките. Триото излезе извън пределите на учебното заведение и Попова тутакси запали цигара. Поп изпълнителката смучеше настървено от фаса си и пускаше кълбета дим. \r\nМариана роди щерка си Екатерина в края на септември, припомнят запознати. По това време таткото Веселин Плачков беше участник от „ВИП Брадър”, но излезе от Къщата, за да присъства на секциото. \r\nБебето е третото момиченце в звездното семейство. Мариана има 8-годишна дъщеря Мария-Магдалена от връзката си с италианеца Ханес, а съпругът й също е родител отдавна. Неговата първородна наследница Андреа е по-голяма на възраст от рожба №1 на поп звездата.  \r\n  \r\n \n\t\t\t\t\t\t", "date": "2018.12.17", "title": "Мариана Попова пуши като комин след раждането"}
{"url": "http://www.bnews.bg/article/253765-i_v_plovdiv_drama_s_plochkite_pri_remonta_na_tsentara", "text": "\n \r\nРемонтът на пловдивския площад \"Централен\" е с почти 7-годишна давност. И все още фактически не е започнал. Не се знае и кога точно ще приключи. До момента обаче вече се оскъпи с 4.229 млн. лева. \r\nПространството около Централната поща в града се използва от време на време за концерти и други събития. Според общината е по-скоро място, през което хората преминават напът към или от главната улица на града, а не класически площад. \r\n\r\n Заради голямото открито пространство се очакваше площадът да е сцена на част от събитията в календара на Пловдив-Европейска столица на културата 2019. Такива там обаче не са предвидени. Вероятно поради факта, че през голяма част от културното домакинство площадът ще е в ремонт. \r\nСпоред договора с изпълнителя - \"Драгиев и Ко\", ремонтът на \"Централен\" трябва да завърши за 215 календарни. дни. Те започват да текат от момента на откриване на строителна площадка. \"Часовникът се спира\" при независещи от строителя обстоятелства като неблагоприятни метеорологични условия, които са често срещани през предстоящите зима и пролет. \r\nПредставеният идеен проект предвижда облагородяване на античните разкопки в района на площада, подмяна на настилката, премахване на дърветата, посадени до Централната поща преди години, както и на фонтана \"Стружката\". Трябва да бъдат възстановени водните площи в едната част на площада. Има идея към тях да бъдат добавени нови с цел поне малко хлад през лятото. Сградата на Централната поща пък трябва да бъде \"прикрита\" зад повече зеленина и перголи. На \"входа\" на Главната улица пък се предлага поставянето на арка, наподобяваща римските. \r\nДори и след края на ремонта вероятно \"кръпка\" на площада ще показва как е изглеждала настилката преди ремонта. За бъдещето остава облагородяването и на част от разкритите археологически обекти в района. \r\nОще през 2012 г. община Пловдив започна подготовка за ремонта на площад \"Централен\", обясниха от местната администрация. Тя включваше и обявяването на международен конкурс за идеен проект. Самият конкурс се организира от външна организация, твърдят сега от местната власт и добавят, че били само партньор. В крайна сметка е избран проект на португалското студио \"Фора\". \r\nПо-късно общината отказва да ползва тази идейна разработка, въпреки че я купува от проектантите. \r\nОт месеци площадът е частично заграден, но се работи активно по реконструкцията на транспортния подлез под него. Подмяната на плочките още не е започнала.  \r\n\r\n \"Получихме проект от \"Фора\" и се оказа, че той не отговаря на никакви изисквания, не е съгласуван с Националния институт за недвижимото културно наследство (НИНКН) и не можеше да мине по никакъв нормален законов български ред. Картинките бяха хубави, но не бяха съгласувани с никого. Общината влезе в един филм след това. За това се принудихме да купим авторските права\", обясни кметът Иван Тотев при представянето на новия идеен проект за ремонт на площада. \r\n\r\n Заради неизпълнимия, според местната власт, идеен проект на \"Фора\", поръчката за ремонта на площад \"Централен\" е обявена с т. нар. инженеринг. При него избраният за изпълнител разработва и идейния, и работния проект за ремонта. \r\n\r\n Самата обществена поръчка се забави доста заради обжалвания. Включително от фирма, регистрирана на името на жена, която се занимава с отглеждането на овце. В крайна сметка до отваряне на офертите са допуснати трима кандидати - \"Драгиев и Ко\", които участват с подизпълнител, консорциум около \"ПСТ Груп\" и обединение между \"Парсек груп\", архитектурно студио \"Бояна\", \"Одесосстрой\" и \"Растер Юг\". \r\nДвете обединения са отстранени заради пропуски в документацията. До отваряне на ценовите оферти е допуснато само дружеството \"Драгиев и Ко\" и в крайна сметка то подписва договор с общината за 10.23 млн. лева без ДДС. \r\nСпоред него основната част от сумата няма да е за площад \"Централен\", а за транспортния подлез под него. За съоръжението са предвидени 5.96 млн. лева, а работата ще се изпълнява от подизпълнител - фирмата \"ИСА 2000\". Същата влезе в новините преди два дни заради асфалтирането на покрита със сняг улица във Велинград. \r\nЗа реконструкцията на площад \"Централен\", която ще се прави от \"Драгиев и Ко\", в първоначалния договор са предвидени 3.915 млн. лева без ДДС. Останалите средства са за проектиране. \r\nИ докато за ремонта на подлеза има готов проект и сметки какви и колко материали ще са нужни, колко ще струват те, както и трудът на строителите, за ремонта на площада такива липсват, защото проектът тепърва ще се разработва. Това в последствие се превърна и в основание за повишаване на разходите за площада. \r\nИдейният проект за \"Централен\" беше представен публично преди няколко месеца с изричното уточнение на кмета Иван Тотев, че не става въпрос за обществено обсъждане на идеите с гражданите, а за оповестяването им. Въпреки това въпросното (не)обсъждане се превърна в повод за оскъпяването на проекта. \r\nПо време на дискусията основният спор беше за избраните от проектанта настилки за площада. Според проекта само част от площада трябва да се направи с естествен материал - гранит, а останалата - с бетонови плочи. Според част от хората, присъствали на обсъждането, централният площад на Пловдив заслужава да бъде изцяло покрит с гранит. Обяснението на проектанта и кмета за избрания вариант със смесена настилка беше, че парите, отделени от общинския бюджет, не позволяват по-скъпата каменна настилка. Все пак Тотев обяви, че крайното решение ще се вземе от общинския съвет, на който ще бъдат представени различни варианти и с различна стойност. \r\n\r\n Въпросното решение на общинарите е факт от средата на ноември. Според него гранит ще бъде поставен само около разкритите археологически находки. Останалата част ще е с \"вибропресован бетон, като продължение на главната улица\", обясниха от общината за Mediapool. \r\nОказва се обаче, че дори и този вариант, който беше заложен и в представения няколко седмици по-рано идеен проект, не се вмества в предварително определената сума за ремонта и той трябва да поскъпне повече от два пъти. За площада трябва да бъдат отделени още 4.229 млн. лева, пише в отговорите на общината. \r\nПо договор целият ремонт - на площада и подлеза под него, трябва да приключи за 295 календарни дни. По съоръжението се работи от няколко месеца, а вече са премахнати и старите настилки над него. Работи се и по изграждането на стена на т. нар. форум \"Запад\" (намира се между пощата и Градската градина). Стената трябва да бъде озеленена, за да не се виждат бетоновите блокчета, от които е направена. Към форума трябва да бъдат направени и стълби. \r\nГоляма част от площада е оградена, но по-скоро за преминаването на строителната техника, която работи по транспортния подлез. Кога ще започне същинският ремонт на \"Централен\" не е ясно. На въпрос на Mediapool от общината обясниха, че вече се работи. \r\nСигурно е, че работата ще продължи и в годината, в която Пловдив е европейска столица на културата. Затова и площадът ще се използва само от 10 до 12 янеари следващата година. \r\n\r\n След това на него на се предвидени събития. Така в програмата на Пловдив 2019 към момента не са включени и други обекти като кино \"Космос\", , което иначе трябваше да бъдат ремонтирано заради домакинството. \r\n\r\n Дори и след приключването на ремонта старите изпочупени плочки, които все още покриват част от \"Централен\", може да останат, за да напомнят за някогашното му състояние. И това не е целен ефект. Около 300 кв. метра от централния пловдивски площад са частна собственост. Те се притежават от 26 души, които от години не могат да се разберат с общината за това на каква цена тя да изкупи терена. \r\n\r\n Последната публично обявена сума беше 1 млн. лева. Тя беше поискана от собствениците, но местната власт не се съгласи да я плати. Така теренът беше заграден с ограда, а до скоро на нея имаше и табела с надпис \"Частен имот\". \r\n\r\n Според информацията, предоставена на Mediapool от общината, въпросният частен терен \"не попада в проекта, който в момента се изпълнява\". Т.е. той няма как да бъде ремонтиран сега. Наскоро кметът Тотев обясни, че може да издаде заповед строителна техника да влезе в него, но за да подмени инфраструктурата покрай ремонта на транспортния подлез отдолу. След това имотът трябвало да бъде възстановен в първоначалния си вид. \r\n  \r\n \n\t\t\t\t\t\t", "date": "2018.12.17", "title": "И в Пловдив драма с плочките при ремонта на центъра"}
{"url": "http://www.bnews.bg/article/253762-kakvo_shte_izmisli_kevr_za_neizbezhnoto_poskapvane_na_vodata", "text": "\n Предстоящото поскъпване на водата в редица градове в страната от 1 януари ще бъде обсъждано на открито заседание в Комисията за енергийно и водно регулиране (КЕВР). Пред БНР омбудсманът Мая Манолова заяви, че тя и екипът ѝ ще присъстват на заседанието.  \r\n\r\n Най-голям скок е предвиден в Бургас и в София - с 10 на сто. Единствено в Кърджали се очаква да има поевтиняване - с около 1,5 процента. \r\n\r\n Увеличението на цените на ВиК услугите е заложено в бизнес плановете на дружествата, които бяха одобрени от общините и регулатора още преди година, обясни преди дни Ивайло Касчиев, който оглавява водната дирекция в КЕВР. \r\n\r\n \"Тези цени вече са одобрени и Комисията не може да не ги утвърди и да влязат в сила. Това ще се случи, иначе тези търговски дружества ще съдят Комисията за пропуснати ползи\". \r\n\r\n Според предложенията от Нова година най-много за вода ще плащат в Шумен, Добрич, Силистра, Варна и Враца, където кубик вода ще струва над 3 лева. \r\n\r\n За Видин скокът може да стигне до 22 процента, но това ще стане само ако бъде въведена новата услуга „пречистване на вода“. \r\n\r\n Във Враца и Монтана поскъпването ще бъде ограничено до прага на социалната поносимост. По този повод от регулатора отново настояха за помощи за бедните, които не могат да си плащат сметките за вода. \r\n\r\n \"Това е практика в целия Европейски съюз. Във всяка една държава има механизми за подпомагане на бедните слоеве, тъй като достъпът до вода е основно човешко право\", каза Касчиев.  \r\n\r\n Пред БНР омбудсманът Мая Манолова съобщи, че при нея пристигат жалби заради високите цени на водата от цялата страна. Тя изтъкна, че увеличения са планирани \"практически във всички ВиК дружества\":  \r\n\r\n \"Истината е, че поведението на КЕВР, одобряването на бизнес планове на ВиК асоциациите, които предвиждат нови и нови увеличения на цената, без да е съобразена социалната поносимост, без в това да бъдат включени реални инвестиции, това поведение води до недоволство и до гняв сред българските граждани. Имаме много жалби от страната. Имаме усилена кореспонденция във връзка със жалби срещу ВиК - Шумен, където ще отидем на място за едно последващо обсъждане на инвестиционния план. Хората по места масово са недоволни, защото се увеличава цената на водата без това да е за сметка на качеството или на някакви видими инвестиции и подобрения\".  \r\n\r\n Манолова сезирала Конституционния съд и НС заради текст в закона, който не дава възможност на гражданите да атакуват тези решения.  \r\n\r\n В 12.00 часа ще има протест пред КЕВР срещу подготвяното поскъпване на водата. Демонстрацията се организира в социалните мрежи. Протестът е политически, защото става дума за грешни политически решения, заяви пред \"Хоризонт\" Николай Белалов, председател на Дискусионен клуб за социална местна политика и бивш общински съветник от БСП:  \r\n\r\n \"Не знам защо би дошъл десен на този протест, защото левият подход е точно този - проблемът е в концесията и оттам идват повечето недостатъци. Но който дойде, без значение какви са мотивите, щом не му харесва тази цена на водата, е прав, може да има и други решения, освен тези, които виждаме\".  \r\n\r\n Протест ще има днес и в Сапарева баня - срещу честото прекъсване на електрозахранването в района. Градоначалникът Калин Гелев  каза, че разбира недоволството на хората. Токът спира често - с предупреждение или без предупреждение, оплакват се бизнесмени, собствениците на над 80 къщи за гости, както и от домакинствата. Екипи на ЧЕЗ подменят част от съоръженията по трасето, слагат изолатори, прекъсвачи и това налага спиране на тока. Правили го и този уикенд, поясни кметът Гелев, който вече имал две срещи на място с представители на компанията заради ситуацията с електроподаването. Подписка по същия проблем върви и в селата Яхиново, Червен брег и Крайници. Кметицата на Яхиново Софка Скоклева каза, че вероятно и при тях ще се стигне до граждански протести по Коледа - просто се изчаква да минат процедурите след внасянето на подписките в Общината и в компанията ЧЕЗ.  \r\n \n\t\t\t\t\t\t", "date": "2018.12.17", "title": "Какво ще измисли КЕВР за \"неизбежното\" поскъпване на водата?"}
{"url": "http://www.bnews.bg/article/253770-podpaliha_koli_na_obvinyaem_po_sudzhukgeyt", "text": "\n Два автомобила бяха подпалени тази нощ в Добрич, съобщи Нова телевизия. \r\n\r\n Колите са изгорели напълно, като са нанесени щети и на гараж пред кооперация. Няма пострадали хора. \r\n\r\n По информация на медията, двата автомобила са собственост на свидетели по делото срещу бившия депутат от ГЕРБ Живко Мартинов, който е обвиняем по делото \"Суджукгейт\". \r\n\r\n Скандалът избухна миналата година. На Мартинов бяха повдигнати няколко обвинения - за това, че е упражнявал натиск върху МВР, прокуратурата и други институции в Добрич и областта, а търговец на месо бил изнудван от него да даде 4 тона суджук с обяснението, че те са за Бойко Борисов. \r\n\r\n Софийската градска прокуратура повдигна 6 обвинения срещу Мартинов. Първоначално за свободата му беше определена 45 000 лева гаранция, но по-късно сумата е намалена. В хода на разследването свидетели твърдяха, че са били подложени на заплахи да не дават показания срещу бившия депутат. \r\n \n\t\t\t\t\t\t", "date": "2018.12.17", "title": "Подпалиха коли на обвиняем по \"Суджукгейт\""}
{"url": "http://www.bnews.bg/article/253751-kalin_terziyski_zapiva_s_nova_zhena", "text": "\n Калин Терзийски има нова сърдечна тръпка. Писателят бе забелязан от репортер на „Уикенд” да запива в закътана столична кръчма в компанията на нова жена. \r\nДипломираният лекар-психиатър бе избрал маса до прозореца, не спираше да се усмихва и поклаща на събеседницата си, като хапваха салата и пиеха вино. Кайо, както му казват приятелите, бе във видимо много добро настроение, не спираше да се хили и да казва „наздраве”. Жената бе руса, на видима около неговата възраст, но не бе съпругата му Ивана. \r\n„Каквото и да кажа за себе си, ще опиша една частица от мен. За всеки човек аз съм различен. За едни съм пияница, за други съм висок, за трети съм много слаб писател, например”, заяви наскоро Терзийски и така избегна отговора на въпроса дали продължава с алкохола. Видимо все още продължава да се налива и дори новата му любов не може да го стимулира да спре да пие... \r\n  \r\n \n\t\t\t\t\t\t", "date": "2018.12.17", "title": "Калин Терзийски запива с нова жена\r\n"}
{"url": "http://www.bnews.bg/article/253768-ubiha_mlada_zhena_v_stolichen_hotel_ima_zadarzhan", "text": "\n 24-годишна жена е открита мъртва в столичен хотел, има задържан заподозрян за убийството ѝ, съобщиха от пресцентъра на МВР. Столични криминалисти изясняват обстоятелствата около тежкото криминално престъпление. \r\n\r\n Сигналът за откритото тяло на 24-годишната жена е подаден малко след 8.00 часа тази сутрин. На място са изпратени екипи на полиция и Спешна помощ, констатирали смъртта на младата жена. Като съпричастен към престъплението е задържан 37-годишен мъж. Огледът на място продължава и в момента.  \r\n\r\n По случая е образувано досъдебно производство, в рамките на което ще се изясняват всички факти и обстоятелства около тежкото престъпление под ръководството на прокуратурата.  \r\n\r\n   \r\n \n\t\t\t\t\t\t", "date": "2018.12.17", "title": "Убиха млада жена в столичен хотел, има задържан!"}
{"url": "http://www.bnews.bg/article/253766-prokuraturata_otgovori_na_kapital_atanas_semov_nyama_za_kakvo_da_bade_razsledvan", "text": "\n След сезиране от статия със заглавие „Двойни стандарти на „Дондуков 2“. Има много неизвестни около избора на Атанас Семов за конституционен съдия“, публикувана в електронното издание на в-к „Капитал“, на 09.11.2018 г. Върховната касационна прокуратура разпореди на Апелативна прокуратура - София извършване на служебна проверка за правилност и законосъобразност на постановление на Софийска градска прокуратура от 14.07.2016г. за отказ за образуване на досъдебно производство. \r\n\r\n Със сигнал, подаден на  05.03.2013 г. и допълнение към него от  11.03.2013 г., Софийска градска прокуратура е била сезирана от юрист, работил като научен сътрудник по  “Международно право и международни отношения“ в Института за правни науки към БАН, докторант  в Юридическия факултет на СУ по специалност „Право на Европейския съюз“. В сигналите се твърди използване на СУ „Климент Охридски“ за развиване на частна стопанска дейност, безстопанственост, както и сключване на неизгодна вредоносна за университета сделка във връзка с неакредитирана магистърска програма по „Право на Европейския съюз“. Осъществяването на програмата е в резултат на договор между Софийския университет и сдружение с идеална цел  - „Център за продължаващо обучение при Юридическия факултет на СУ“. След подаване на сигналите е била възложена проверка на МВР – ГДНП. С постановление на СГП от 14.07.2016 г. е отказано образуване на досъдебно производство. Именно това постановление ще бъде предмет на служебна проверка, след сезиране от посочената публикация в медия. \r\n\r\n В изпълнение на указанията на ВКП, Апелативна прокуратура – София извърши служебна проверка на постановения от СГП отказ да се образува досъдебно производство и не установи основания за изменение или отмяна на ревизираното постановление. Актът на СГП от 14.07.2016 г. е правилен и законосъобразен. \r\n\r\n Установена е следната фактическа обстановка: \r\n\r\n  „Център за продължаващо обучение при Юридическия факултет на Софийски университет „Св. Климент Охридски“ /ЦПОЮФСУ/ е сдружение, създадено  през 2004 г. в изпълнение на решение на Факултетния съвет на ЮФ на СУ. Членове на сдружението са ръководители на катедри на ЮФ и представител на деканското ръководство. Към материалите по преписката е приложено копие от протокол № 7 от заседание на факултетния съвет на Юридическия факултет, който удостоверява провеждането на учредителното събрание на сдружението, с което единодушно е взето решение за учредяване на юридическо лице с нестопанска цел – сдружение за осъществяване на дейност в частна полза, за приемане на Устав и избор на управителни органи. Атанас Семов, спрямо когото е насочен сигналът, е ръководител на международната магистърска програма „Право на ЕС“,но не е член на УС на ЦПО.   \r\n\r\n С решение № 1/04.11.2004г. на СГС, 3-ти състав по ф.д. № 11869/2004г. , ЦПОЮФСУ е вписан в регистъра на юридическите лица с нестопанска цел. През месец май 2006г. е подписан договор за сътрудничество между Софийски университет „Св. Климент Охридски“ и Университета Страсбург – 3 „Робер Шуман“ и Университета Нанси – 2 /Европейски университетски център/, Франция, въз основа на който започва осъществяването на програма за следдипломна квалификация – „Правна и съдебна система на ЕС”. \r\n\r\n С оглед успешното осъществяване на едногодишното обучение се създава и магистърска програма „Право на Европейския съюз“, съгласно решение № 3/24.10.2007г. на Академичния съвет на СУ.  Същата се осъществява въз основа на договор между  СУ  и  Университета Нанси – 2. Във връзка с посоченото, между Софийски университет „Св. Климент Охридски“  и  ЦПОЮФСУ  е сключен договор за сътрудничество от 17.10.2007г. Впоследствие е приет учебен план за професионално направление „Право“, специалност „Международни отношения“ за образователно квалификационна степен „магистър“ за магистърска програма „Право на ЕС“. С решение от 25.02.2010г. са разкрити две магистърски програми в направление „Политически науки“ – „Право на ЕС“ за специалисти  и неспециалисти. За същото ректорът на СУ е уведомил Националната агенция за оценяване и акредитация  /НАОА/  с писмо. \r\n\r\n Между ЦПОЮФСУ и Софийския университет „Св. Климент Охридски“ на 18.08.2010 г. е сключен нов договор за сътрудничество, който преурежда отношенията им. Предвидено е, че Центърът следва да осъществява помощни дейности по организирането и провеждането на програмата, но самото обучение по нея се провежда от СУ, както и от преподаватели от Университета Нанси – 2. Не е предвидено осъществяването на образователни функции от самия Център. \r\n\r\n По преписката са приложени и множество други писмени документи – справки от МОН, от НАОА, от Софийски университет „Св. Климент Охридски“, копие от годишните финансови отчети на ЦПОЮФСУ, копия от договори. Снети са сведения от лица, имащи отношение по въпросите, предмет на проверката. \r\n\r\n След извършването на проверката, наблюдаващият прокурор от СГП е стигнал до извод за липса на данни за осъществено престъпление от общ характер и с постановление от 14.07.2016г., предмет на настоящата служебна проверка , е отказал образуването на досъдебно производство по преписката. \r\n\r\n Прокурорът от първоинстанционната прокуратура е проверил и обсъдил всички факти и обстоятелства, имащи значение за изясняване на обективната истина. \r\n\r\n На първо място, от доклада на директора на дирекция “Висше образование“ при МОН с вх. № 8088-30/15.10.2013г., приложен по преписката, се установява, че СУ редовно е регистрирал студентите от магистърска програма по „Международни отношения – Право на ЕС“ в Регистъра на всички действащи и прекъснали студенти и докторанти. МОН от своя страна своевременно е издавало и стикери за дипломите на така регистрираните студенти по посочената магистърска програма. С писмо с вх. № 208/09/04/2013г. ректорът на Софийския университет е уведомил НАОА за разкриването на две магистърски програми с решение на Академични съвет от 25.02.2010г.  Макар да е налице по-късно уведомяване за откриването им обаче, следва да се подчертае, че самите магистърски програми не подлежат на отделна акредитация. Правилно е отбелязано от прокурора от СГП, че в рамките на вече акредитирани направления, могат да се откриват магистърски програми, като НАОА следва единствено да бъде уведомена. \r\n\r\n В същия доклад е посочено,  че „междууниверситетски диплом за правна и съдебна система на ЕС“ / предвиден за издаване в договорите между СУ и Университета Страсбург – 3 „Робер Шуман“ и Университета Нанси – 2/, като вид не съществува по българското законодателство. Въпреки посоченото обаче и макар последното да съществува като договорна клауза, по преписката не са събрани данни да са издавани именно такъв вид дипломи. Видно е от същия доклад, че МОН е издавал стикери за получаване на диплома от СУ за съответната магистърска степен за регистрираните студенти по магистърската програма и няма никакви данни да е издавал непредвиден в законодателството ни като вид междууниверситетски диплом. \r\n\r\n Установено е също така и че ЦПОЮФСУ не е осъществявал каквато и да било образователна функция, с което да са нарушени разпоредбите на Закона за висшето образование. Счетоводството на СУ и Центъра се води отделно, като с анекси към основния договор, ежегодно са уточнявани финансовите параметри /свързани с броя на студентите и таксите за обучение, с  посещението на чуждестранни преподаватели като лектори и др./ Няма данни за нарушения и на Закона за счетоводството, както и такива, които да подкрепят твърденията, че сумите от събираните такси за обучение по програмата са в полза на ЦПОЮФСУ. \r\n\r\n Ето защо, изведеният правен  извод от първоинстанционния прокурор за отказ да се образува досъдебно производство, поради липса на извършено престъпление, е правилен и като такъв се споделя и от въззивна инстанция – Апелативна прокуратура - София. \r\n\r\n Независимо от липсата на основания за образуване на досъдебно производство и от факта,че СУ“Св.Климент Охридски“е юридическо лице с академична автономия, АП-София е отбелязала, че ръководството на Софийския университет следва да прецени доколко целесъобразно е да продължава съвместната дейност между СУ и ЦПОЮФСУ при осъществяване на обучението по международната магистърска програма“Право на ЕС“. \r\n\r\n С изложените аргументи Апелативна прокуратура София е приключила разпоредената от ВКП служебна проверка. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.12.17", "title": "Прокуратурата отговори на \"Капитал\": Атанас Семов  няма за какво да бъде разследван!"}
{"url": "http://www.bnews.bg/article/253757-blasnatiyat_politsay_s_opasnost_za_zhivota_banditat_narkodilar_se_izdirva", "text": "\n 23-годишният Захари Чернев, който в събота вечерта блъсна с автомобил и рани тежко полицай, е задържан многократно за разпространение на наркотици, съобщи пред Нова телевизия Ангел Бадънков, началник на отдел \"Криминална полиция\" в СДВР. \r\n\r\n Рецидивистът успя да избяга и все още се издирва. \r\n\r\n Инцидентът стана на 15 декември около 23.15 часа, когато екип на специализирани полицейски сили спира автомобилa на Захари Чернев за рутинна проверка. След като той е спрял, полицаите са подходили към него. \r\n\r\n \"Полицейският автомобил го блокира срещу движението. Той спира. Полицейските служители слизат. Единият подхожда от едната страна,а другият - от другата. В това време шофьорът на автомобила включва задна скорост, удря спрян автомобил и с \"мръсна газ\" прегазва колегата в тревните площи и успява да избяга\", обясни Бадънков. \r\n\r\n Пострадалият полицай, който е на 39 години, е в изключително тежко състояние, с опасност за живота. Той е настанен в УМБАЛ \"Света Анна\". \r\n\r\n \"Той е със счупен крак, таз и седем ребра, увреден е и белият му дроб. Ще се наложат операции\", допълни шефът на \"Криминална полиция\". \r\n \n\t\t\t\t\t\t", "date": "2018.12.17", "title": "Блъснатият полицай с опасност за живота, бандитът - наркодилър се издирва!"}
{"url": "http://www.bnews.bg/article/253761-versiite_za_smartta_na_kazanlashkiya_shef_na_kat_klonyat_kam", "text": "\n Твърде рано е да се правят каквито и да е изводи по случая в намерения мъртъв шеф на КАТ-Казанлък Тодор Николов. Бих казал, че в тази ситуация нещата вървят към самоубийство. Това каза в ефира на „Здравей, България” криминалистът Ботьо Ботев. \r\n\r\n „Ако някой е решил да инсценира самоубийство, може ли да осъществи всички тези действия – да стреля с пистолет, който е в неговата ръка и да го остави в същото положение, в което трябва да се намери. Трудно е да се помисли, че подобни действия биха се извършили, но не са изключени и като теория./…/ Ако се стигне до това становище, разплитането на случая става по-лесно, защото да се направят подобни действия, това означава, че той има основание да заблуди разследващите ”, каза още той. \r\n\r\n „Самоубийството е сложна психологична категория, когато човек е стигнал до подобни съждения и действия. Конкретно по тази ситуация има много неща, които трябва да се изясняват, както в едната, така и в другата страна”, обясни криминалистът. \r\n\r\n Ботев заяви, че не трябва да се подценява проверката за корупционни действия в Районното управление. Според информации, дни преди изчезването на Тодор Николова, е имало разкрит служител от вътрешна сигурност, който след това се е върнал на работа. От КАТ – Казанлък обаче отрекоха да има връзка със случая. \r\n \n\t\t\t\t\t\t", "date": "2018.12.17", "title": "Версиите за смъртта на казанлъшкия шеф на КАТ клонят към..."}
{"url": "http://www.bnews.bg/article/253760-patishtata_sa_zasnezheni_vizhte_kade_ima_ogranicheniya", "text": "\n Над 600 машини са почиствали пътищата вчера заради обилния снеговалеж в Северна и Западна България. В момента всички автомагистрали и първокласни пътища са без ограничения на движението, републиканската пътна мрежа е проходима при зимни условия. \r\n  \r\nЗаради снега ограничения има само на проходите \"Троян Кърнаре\", \"Превала\" и на пътя Девин - Михалково. Нова снежна покривка се очаква да натрупа днес в Северна България, но пътищата се обработват превантивно. Тази сутрин е възстановено движението през проход \"Предела\" за всички моторни превозни средства. \r\n\r\n Опасни условия за движение се очакват в шест области на страната днес. Предупреждения за сняг и поледици има в Плевен, Ловеч, Габрово, Велико Търново, Разград и Търговище. Мъгла с видимост до 150 м има в района на Русе и на прохода \"Шипка\". Забрана за движение е наложена на тировете по всички магистрали, информират от АПИ. Има ограничения и по някои главни пътища. \r\n  \r\n \n\t\t\t\t\t\t", "date": "2018.12.17", "title": "Пътищата са заснежени, вижте къде има ограничения!"}
{"url": "http://www.bnews.bg/article/253754-elektronni_vinetki_ot_dnes_sistemata_shte_tragne_li", "text": "\n От днес започва продажбата на електронни винетки от сайта bgtoll.bg и мобилното приложение. Системата все още е в режим на тестване, от АПИ очакват тя да тръгне в 14 часа без проблеми. Припомняме, че тя се срина при демострация пред медиите, докато показваха как ще работи. \r\n\r\n Гражданите ще могат да купуват електронни винетки и от терминали за самотаксуване, които ще бъдат разположени в търговските обекти по републиканската пътна мрежа. \r\n\r\n Плащането ще става чрез дебитна и кредитна карта, както и с карта за гориво. Шофьорите ще могат да купят електронна винетка и от пунктовете за продажба, разположени в търговските обекти.   \r\n\r\n Системата дава възможност на потребителите да валидират винетката си до 30 дни от момента, в който реално я закупуват. Нарушителите ще бъдат засичани чрез регистрационния номер на автомобила от камери, разположени по пътната мрежа и от мобилните екипи на т.н. тол контрол. \r\n\r\n На водача, който не е заплатил винетка, ще бъде дадена възможност да заплати компенсаторна такса на място. Размерът на компенсаторните такси в момента е качен за обществено обсъждане - за леки автомобили е 70 лв.; за автомобили от 3.5 т. до 12 т. – 125 лв. и за тежкотоварните над 12 т. е 175 лв. \r\n\r\n   \r\n \n\t\t\t\t\t\t", "date": "2018.12.17", "title": "Електронни винетки от днес, системата ще тръгне ли?"}
{"url": "http://www.bnews.bg/article/253752-snyag_snyag_snyag_i_tuk_tam_dazhd", "text": "\n Днес ще се задържи облачно. Валежи от сняг ще има в главно в Дунавската равнина и в Предбалкана. \r\n\r\n Дъжд ще превалява на много места в Централна Южна и Източна България, а в Лудогорието дъждът ще преминава в сняг. Вятърът постепенно ще се ориентира от север, в Източна България - от североизток и ще е слаб до умерен. \r\n\r\n Максималните температури ще са между 0° и 5°, по морския бряг до 10°. Това сочи прогнозата на дежурния синоптик Георги Цеков в сайта на НИМХ. \r\n\r\n Атмосферното налягане ще се повишава и ще е близко до средното за месеца. В планините ще бъде облачно с превалявания от сняг, в масивите от Източна България – от дъжд и мокър сняг. Ще духа умерен вятър от юг-югоизток. \r\n\r\n Максимална температура на височина 1200 метра – около 3°, на 2000 метра – около минус 3°. По Черноморието ще е облачно със слаби валежи от дъжд. Ще духа до умерен североизточен вятър. Максимални температури между 10° и 12°. Температурата на морската вода е около 9°. Вълнението на морето ще е 3-4 бала. \r\n  \r\n \n\t\t\t\t\t\t", "date": "2018.12.17", "title": "Сняг, сняг, сняг и тук-там дъжд"}
{"url": "http://www.bnews.bg/article/253748-doktor_ognyanova_ot_otkradnat_zhivot_izpitva_uzhas_ot_braka_ne_samo_v_seriala", "text": "\n Доктор Огнянова от „Откраднат живот” изпитва ужас от брака не само в сериала, но и в реалността, шушукат нейни колеги. Актрисата Диана Димитрова издала този свой страх по време на снимките на един от последните епизоди в сезон 6. По сценарий трябвало да мери булчински рокли. Докато ги сменяла, нервите ѝ се обтегнали до скъсване и започнали да я обливат горещи вълни. \r\nАктрисата едва устояла на желанието си да избяга от снимките. Въпреки притеснението от роклите, тя все пак успяла да се събере дотолкова, че да заснемат сцените. Признава обаче, че това са били едни от най-трудните снимки в живота ѝ, особено когато се наложило да ходи, издокарана в неудобната рокля тип русалка, която героинята ѝ купува. За сметка на нейните мъки, колежката ѝ Ирина Митева (Ина Фотева в сериала), която също участва в сцената, щяла да умре от смях, като я гледала как се гърчи в ужас от белите одежди, пише \"Уикенд\". \r\nНе само това обаче е било трудно за Диана в „Откраднат живот”. Истинско изпитание се оказала работата по епизода, в който героинята ѝ е изнасилена. Докато се трудела по тежките сцени, била на ръба на силите си, тъй като успоредно с това подготвяла и изложба. „За седмица свалих 3 килограма”, сподели актрисата преди дни.  \r\n  \r\n \n\t\t\t\t\t\t", "date": "2018.12.17", "title": "Доктор Огнянова от „Откраднат живот” изпитва ужас от брака не само в сериала"}
{"url": "http://www.bnews.bg/article/253747-wosh_mc_iztrih_luiza_grigorova", "text": "\n „Биг Брадър” има своя нов шампион – рапъра Wosh MC. Синът на актьора легенда Иван Иванов спечели безапелационно финала на шоуто, оставяйки след себе си мега знаменитости като Благой Георгиев и Златка Райкова. \r\nВъв вторник, няколко часа след края на риалитито,„Уикенд” се свърза с победителя и го разпита подробно за едномесечния му престой в Къщата, а и за много други неща. 34-годишният младеж не беше мигнал цяла нощ, но бързаше за среща с любимата си жена – приятелката му Мария. \r\n- Честита победа! Изненада ли ви триумфът ви в „Биг Брадър”? \r\n- Много ви благодаря. Още не съм мислил дори, какво ми се случи. Телефонът ми сега звъни от цял свят, пишат ми и в социалната мрежа… Не, не съм очаквал аз да бъда победител. Исках просто да вляза и да се представя достойно. \r\n- Най-трудните ви моменти в Къщата? \r\n- Не бяха свързани с битовизми. Чувствах се понякога сам, имах нужда от приятел, от най-прости човешки взаимоотношения като ласки, комплименти… Когато те стегне това усещане, се появяват дългите нощи, в които не ти се спи. Мислиш за близките си и напрежението нараства още повече. Това са моите трудни моменти в Къщата. Не ми е било изобщо проблем, че е спирала водата. Подобни елементарни неща всеки може да преглътне. \r\n- Създадохте ли приятелства в шоуто? \r\n- Много ми се иска да остана приятел с всички участници, но в момента имам други задачи и малко по-късно ще се свържа с бившите ми вече съквартиранти. Времето ще покаже как ще се развият отношенията ни. Пък и приятелството е сериозно нещо, човек не допуска всеки твърде близо до себе си. \r\n- А има ли съквартиранти, които не искате да виждате повече? \r\n- Няма. Бих общувал с всеки един от съквартирантите. Ще се опитам да намерим общ език, а дали ще ни се съберат пътищата и дали ще продължим да се забавляваме заедно и да имаме общи занимания, времето ще покаже. Каквито и проблеми да е имало в Къщата, излизайки навън, тях вече ги няма. \r\n- Имаше ли флирт между вас и Джулиана Гани? \r\n- Флирт?! Нищо подобно не е имало! Аз флиртувам много по-конкретно и си личи, когато го правя. Имаше само истинска симпатия между мен и Джулиана. \r\n- Сега или във „ВИП Брадър 2014” се представихте по-добре? \r\n- Не се представям, а просто влизам в Къщата и съм себе си. Прекрачвам прага и започвам да живея. Когато някой е вътре с цел да се представя, му личи. \r\n-Наградата ви като победител е плакет. Къде ще го поставите? \r\n- Най-вероятно в студиото ми – то е моето любимо място. Предстои ми също така да си оправям спалнята вкъщи и може и там да сложа плакета. \r\n- Какво ще направите с хонорара си от „Биг Брадър: Мост Уонтед”? \r\n- По-голяма част от него ще отиде в пътувания и в техника за музика. Смятам да си купя много хубави джаджи за моето студио, което от няколко години не е в дома ми. Разполагаме с микрофони, грамофони и звукозаписни устройства, дръм машини, но сега мисля да взема неща за още по-качествен звук. \r\n- Какви воаяжи ви предстоят? \r\n- Много обичам да пътувам! През декември имам няколко концерта и след това тръгвам на път. През януари ще ходя в Йордания. \r\n- Родителите ви доволни ли са от показаното от вас в шоуто? \r\n- Да, гордеят се много с мен. Но и не съм ги изненадал с кой знае какво, защото са наясно, че аз съм си такъв, какъвто бях и в Къщата. \r\n- Баща ви Иван Иванов как е? \r\n- Добре е, в момента дори е при мен. В другата стая е, но не живеем заедно постоянно. Цяла нощ сме си говорили, не съм мигнал. \r\n- Здравословно как е баща ви? \r\n- Не искам да говоря на тази тема. Питайте нещо за мен. \r\n- Работил сте като ефирен оператор в Би Ти Ви, учите кинорежисура в НБУ и заснехте 27-минутния документален филм „Добре дошъл у дома” за ролите на баща си Иван Иванов. Но май музиката ви е по-важна…  \r\n- Музиката е голямата ми мания, не ми се иска още да я оставям. В днешно време тя е свързана и с видео клипове, така че е възможно да се насоча професионално и към екранизирането на песни. Фен съм и на киното, но за да правиш филми, се изисква да си отдаден само на това. Вече почти съм завършил обучението си по режисура в Нов български университет. \r\n- Родителите ви са актьори. И вие сте артист, но не точно като тях… \r\n- Никога не съм искал да бъда актьор. Като бях съвсем малък, нашите ме караха да умирам изкуствено, а аз се преструвах, че ме стрелят с автомат и всички много се забавляваха. С това се изчерпва актьорската ми кариера. Обожавам професия на родителите ми, но не се виждам в нея, а не ме и привлича. \r\n- Какво ново ви предстои в музикално отношение? \r\n- Абсолютна независимост. Няма да работя с нито една компания и няма да завися от някого, както е било и досега. Ще се задълбоча в много тежък ъндърграунд и ще си правя точно това, което желая в музикален план. Няма да слушам чужди съвети и да се ръководя от модерното, от течения, от радиото... \r\n- Мария ли е жената до вас? \r\n- Да, дори след малко ще се виждаме. Ако трябва да съм честен, тя ми липсваше неимоверно много в Къщата - нейното искрено приятелство. Ние почти непрекъснато сме заедно, смеем се, пазаруваме, ходим на кино и т.н. Истинска партия сме. Вече няколко години сме заедно. Мария обаче се страхува от по-сериозните стъпки. \r\n- Преди години имахте връзки с Радина Кърджилова и Луиза Григорова. Останахте ли приятели с тях и след разделите? \r\n- Да, разбира се. Не са ни близки приятелски отношенията, но са съвсем нормални. Всеки от нас си пое пътя и нямаме никакъв конфликт. Като се видим, се радваме. \r\n- На гърба си имахте татус с името на Луиза Григорова… \r\n- Да, така беше. Но след като Мария ми стана приятелка, вече го няма. Имам сега на същото място един голям триъгълник. \r\n- Прекалявал ли сте някога с алкохол? Пробвал ли сте марихуана? \r\n- Е, аз съм Wosh MC все пак… „Пушеци, пушеци, да не виждам проблеми. Да виждам пушеци, пушеци…” Никога не съм употребявал марихуана, само пушеци, пушеци. На 34 години съм и съм рапър. \r\n- Арестуван ли сте някога? \r\n- Да, веднъж. Снимахме видеоклип, в който трябваше да се скочи от една кола на друга. Излезе обаче собственикът на автомобила, хвана ни... А беше извикал и полиция. Всичко беше режисирано, но колите не бяха наши. \r\n- Обиран ли сте от крадци? \r\n- Като малък са ми сваляли кецовете. И на стадиона са ме джобили.  \r\n  \r\n \n\t\t\t\t\t\t", "date": "2018.12.17", "title": "Wosh MC: Изтрих Луиза Григорова! "}
