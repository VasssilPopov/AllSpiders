{"url": "http://www.bnews.bg/article/254127-timoshenko_vizhda_armagedon_v_mestnite_izbori_v_ukrayna", "text": "\nРъководителят на партия \"Отечество\" и бивш премиер на Украйна Юлия Тимошенко, предупреди за масови нарушения на местните изборите за ръководители на териториални области, проведени в неделя, съобщава ТАСС.\r\n\r\n\"Изборите бяха ужасни. В политиката съм от много години, виждала съм всичко ... но това, което видях сега, е невъобразимо ... Бюлетини се печатат на ксерокс, напълно незащитени, носят се вече отметнати с глас ... Подкупите са мащабни по всички канали, които имат действащи депутати\", обяснява тя.\r\n\r\nСпоред нея се връща \"лошата традиция, когато голям процент от хората гласуват у дома без никакви справки и данни. Всъщност това беше изборен Армагедон, с измами, принуди, подкупи - всичко\".\r\n\r\nВ същото време Тимошенко обяви \"внушителните резултати\" за партията си. \"Абсолютното първо място с голяма разлика, резултатът от 35,7%, за партия \"Отечество\", БПП на Петро Порошенко спечели второ място с 22,7%, Аграрната партие е с 8,3%, радикалната със 7,1%, УКРОП - 7%\", обясни тя.\r\n\r\nСпоред нея \"Народен фронт\" е подкрепен от 3,4% от гласувалите, \"Самопомощ\" - 3%, \"Гражданска позиция\" на Гриценко - 1,6%, и \"Свобода\" - 1%. \n\t\t\t\t\t\t", "date": "2018.12.24", "title": "Тимошенко вижда Армагедон в местните избори в Украйна"}
{"url": "http://www.bnews.bg/article/254123-mnogo_losha_finansova_vest_za_vsichki_patuvashti_kam_gartsiya_ot_sledvashtata_godina", "text": "\n От началото на следващата 2019 година всички, които пътуват в Гърция, ще трябва да заплащат по-високи пътни такси за магистралите. Пътните такси се увеличават между 0.03 и 0.05 на км. за леките коли, което означава, че магистралните такси ще бъдат поскъпи между 66 и 150 на сто, съобщава \"Гърцияинфо\". Пътуващите край Евзони вместо досегашните 1.80 евро ще плащат 3 евро, в Кавала 2.36 евро, а тези минаващи между Игуменица и Янина, вместо досегашните 2.1 евро, ще плащат по 3.42 евро.  \r\n  \r\n \n\t\t\t\t\t\t", "date": "2018.12.24", "title": "Много лоша финансова вест за всички пътуващи към Гърция от следващата година\r\n"}
{"url": "http://www.bnews.bg/article/254126-planinari_i_entusiasti_posreshtat_praznitsite_na_sedemte_rilski_ezera", "text": "\n\r\nСедемте рилски езера замръзнаха.\r\n\r\nЕзерата са покрити с лед вече няколко дни след продължилия близо 10-дневен студ в планината. Това заяви пред БНР кметът на Сапарева баня Калин Гелев.\r\n\r\nПо думите му снежната покривка по циркуса е не повече от 20 сантиметра и условията на Паничище все още не са добри за ски, което разочарова туристите.\r\n\r\nДесетки планинари и туристи да се качат на Седемте рилски езера за Коледа и за Нова година, прогнозират хижари.\r\n\r\nСпоред арендатора на хижа \"Седемте езера\" Павел Панинчев хората обичали да правят преходи по атрактивния терен на езерата, а планинари от Кюстендил и района и тази година ще се организират да посрещнат новата 2019 година на старата хижа.\r\n\r\nХижата е електрифицирана, ток се подава от мини турбина.\r\n\r\nБлизкото Рибно езеро, дълбоко около два метра, е замръзнало. По леда ентусиасти играят хоро и се веселят с настъпването на Нова година. Организацията си за празника започват още по Коледа \n\t\t\t\t\t\t", "date": "2018.12.24", "title": "Планинари и ентусиасти посрещат празниците на Седемте рилски езера"}
{"url": "http://www.bnews.bg/article/254121-vanya_dzhaferovich_si_botska_botoks", "text": "\n Бившият футболист и победител от „Сървайвър” – Ваня Джаферович, е по-суетен от жена си Евгения.Неотдавна той си сложи ботокс в челото, а сега си присади коса. Макар че темето му не било напълно голо, горната част на челото му започнала да оплешивява. Ваня сериозно се притеснил за външния си вид и хукнал по процедури, за да подобри самочувствието си. За разлика от други популярни личности, той не заминал за чужбина, а се доверил на родните специалисти, писа „Уикенд“. \r\n\r\n \r\nДжаферович засне част от процеса по присаждане и публикува кадрите в социалната мрежа. От тях се вижда, че за целите на манипулацията главата ми е гладко избръсната. „Време е за промяна!”, написа риалити звездата.  \r\n\r\n   \r\n \n\t\t\t\t\t\t", "date": "2018.12.24", "title": "Ваня Джаферович си боцка ботокс "}
{"url": "http://www.bnews.bg/article/254119-barekov_bahreyn_kupuva_za_sashtite_pari_dvoyno_poveche_novi_samoleti_f_16_ot_bedna_balgariya", "text": "\n Бахрейн купува за същите пари двойно повече нови самолети F-16 от бедна България. Това заяви евродепутатът Николай Бареков, позовавайки се на официална инфомация, публикувана от сайта defensenews.com.  \r\n\r\n Ето какво заяви в тази връзка той в профила си в социалната мрежа “Фейсбук”:  \r\n\r\n “Чета тази новина, посочена от Афера и от Богомил Бонев, и виждам, че Бахрейн купува 16 самолета F-16, четвърто поколение, на цена от 1,2 милиарда долара. Което е горе -долу 2 милиарда лева. За точно колкото наша бедна България купува 8 от същите самолета, тоест двойно по-малко. Познавам отлично Бахрейн, най-малката, демократична, полу-либерална и сравнително некорумпирана държава на Арабския полуостров. Бил съм техен гост през март тази година като член на Европейските консерватори и ще проверя къде са отишли нашите пари, вместо за още 8 закупени самолета. Познавам шефа на тайните им служби и външния им министър. Или комисионната на Каракачанов и кабинета е 100% (около 1 милиард рушвет!) от цената или някой си купува американско благоволение с парите на народа. А парламентът на Република България се е превърнал в апендикс на ГЕРБ и скоро ще го режат. За това депутатите барабар с Магарешки, Мухарем Карадаь и Корнелия Нинова мълчат, цъфтят и ухаят като майски рози в програмен кабинет. А такива като мен в дълбока опозиция ще се борят за истината. Нямам нищо против сделката за американските самолети, но питам как се харчат нашите пари за тях и защо не вземаме двойно повече самолети за 2-та милиарда, които плащаме?!” \r\n\r\n Евродепутатът направи и коледно предложение. Ето какво гласи то: \r\n\r\n “Коледно предложение: двата милиарда за Ф-16 да ги финансират Каракачанов и ПатрЕотите с откраднатите пари през последните две години във властта. От оградата за триста милиона без обществена поръчка, от храненето на войската и затворниците без обществена поръчка, от всичките им сделки без поръчки и в нарушение на закона, от продажбата на черно на български паспорти .....Въобще думата на 2018 може да е “беззаконие” или “безнаказаност”. “Impunity” на английски му се вика това.” \r\n \n\t\t\t\t\t\t", "date": "2018.12.24", "title": "Бареков: Бахрейн купува за същите пари двойно повече нови самолети F-16 от бедна България "}
{"url": "http://www.bnews.bg/article/254117-daniel_petkanov_zaryaza_bremennata_aleksandra_da_razhda_sama", "text": "\n Бременната Александра Петканова, която всеки момент ще даде живот на първородния си син, остана без мъж преди коледните празници. Съпругът й Даниел замина за далечна Америка и остави трудната манекенка сама да се бори със студа в столицата. \r\n\r\n За щастие драми в семейството няма и пътуванeто на Лудия репортер било по работа. Неотдавна Петканов отвори рекламна агенция заедно с Наум Шопов-младши и обяви кастинг за инфлуенсъри (хора, които имат силно влияние в социланите мрежи). Двама избрани спечелиха пътуване до Ел Ей и Хавай, както и участие в рекламни фотосесии. Като председател на журито, Даниел замина с победителите, а Александра остана да мръзне в София. \r\nКрасивата благоевградчанка е в напреднала бременност и лекарите категорично й забранили да лети със самолет, особено на такова дълго разстояние. Очаква се манекенката да роди до края на годината и нищо чудно мъжът й да изпусне важното събитие, ако бебето реши да избърза и да се появи преждевременно. \r\nАлександра явно не е сърдита на съпруга си, че я заряза, защото публикува негова снимка в социалната мрежа и написа, че той е нейната сбъдната американска мечта. Миналата година риалити звездата също пътува сама до Сингапур за снимките на рекламна кампания, а половинката й остана в България. \r\nСлед шоуто „ВИП Брадър” миналата есен Дани и Алекс умело се възползваха от популярността си и сега печелят значително от лансиране на различни продукти в социалната мрежа. Само за една рекламна снимка в инстаграм Петканова прибира 1000 лева, отделно има договори с много фирми за продажба на дрехи и козметика. \r\nХонорарът си от риалити формата семейството инвестира в ново жилище край София, което обзаведе изцяло по свой вкус. В него е предвидена и детска стая за наследника им, който съвсем скоро ще се появи на бял свят. \r\nЧе бебето е от мъжки пол, Петканови издадоха преди няколко месеца. „Винаги съм мечтала първото ми дете да е момче. Щастлива съм да ви съобщя, че очакваме син!”, коментира Александра. \r\nДразгите, които двойката имаше в миналото, вече напълно са забравени. Риалити звездите днес са благодарни, че „ВИП Брадър” ги събра, защото  иначе надали щяха да възкресят любовта си. „Ако навремето ми бяха казали, че ще се омъжа за Даниел, сигурно щях да се изсмея. Така се стекоха обстоятелствата, че сега сме заедно, чакаме син и аз няма как да съм по-щастлива. Със сигурност искаме да имаме още деца!” , категорична е г-жа Петканова. \r\n \n\t\t\t\t\t\t", "date": "2018.12.24", "title": "Даниел Петканов заряза бременната Александра да ражда сама "}
{"url": "http://www.bnews.bg/article/254120-zhenata_na_deo_prezhivyala_dva_aborta", "text": "\n Разтърсващо признание направи съпругата на водещия на тотото Део. Мариана съобщи, че в началото на година преживяла два аборта, преди най-сетне да забременее с второто си дете. След второто помятане, красивата мулатка отишла на лекар и си направила ДНК изследване. Оказало се, че страда от вродено заболяване-тромбофилия-проблем с кръвта, която не достига до плода, той не се храни и така се стига да аборта. В „Преди обед” Део уточни, че още много хора имат тромбофилия, но не знаят за това. „Времето лекува и животът продължава”, така описа съвземането си след помятанията Мариана. Тя всеки ден си бие инжекции, които разреждат кръвта й и в момента се чувства добре. Очаква се второто дете на двойката да се появи в средата на февруари. Део и Мариана имат син, който с нетърпение чака новото попълнение в семейството. Той всеки ден целува корема на мама, похвали се гордата родителка. \r\n  \r\n \n\t\t\t\t\t\t", "date": "2018.12.24", "title": "Жената на Део преживяла два аборта"}
{"url": "http://www.bnews.bg/article/254112-miglena_angelova_stana_dvoyna", "text": "\n Миглена Ангелова е наляла над 15 кг над фината си някога осанка. Мадам „Искрено и лично” вече е неразпознаваема дори и за почитателите си, които се чудят какво става с нея. Вече не е останал и помен от слабата и секси мадама, която се появяваше всеки ден на малкия екран от ефира на Би Ти Ви, писа „Уикенд“. \r\n\r\n Ангелова се радваше на стройна фигура дълго време и с нея успя да закара пред олтара четирима мъже, с които после се и разведе. Днес елегантната някога водеща се е окръглила видимо, особено в ханша. Миглена изчезна от публичното пространство и в момента снима продукции за Китай.  \r\n \n\t\t\t\t\t\t", "date": "2018.12.24", "title": "Миглена Ангелова стана двойна "}
{"url": "http://www.bnews.bg/article/254128-antikoledna_politika_v_kitay", "text": "\n\r\nВластите в най-малко 4 града в Китай забраниха коледната украса по улиците на населените места, предаде АП.\r\n\r\nВ по-голямата част на Китай коледните празненства и размяната на подаръци са широко разпространени. Управляващата комунистическа партия обаче от скоро се абстрахира от християнските празници и призовава за спазването на традиционни китайски обичаи, уточняват от АП и припомнят, че потискането на християнството е често срещана практика в управлението на президента Си Дзинпин.\r\n\r\nПо непотвърдени данни властите в някои градове в страната са предупредили християнските църкви да не пускат деца по време на коледните празненства. \r\nНай-малко 10 училища са забранили празнуването на Рождество Христово в сградите си.\r\n\r\nНяма точни данни за обхвата на забраните за празнуване на Коледа, но въпреки това се наблюдава засилване на подкрепата към вълната от нарастващия културен национализъм в Китай. Според анализатори сред властите се очертава съпротива срещу чуждите традиции. \n\t\t\t\t\t\t", "date": "2018.12.24", "title": "Антиколедна политика в Китай"}
{"url": "http://www.bnews.bg/article/254115-sadyat_tsetso_tototo_prez_fevruari", "text": "\n Зам.-директорът на Народния театър „Иван Вазов“ и водещ на предаване за лотарията Цветан Николов – Тотото ще се изправи пред Софийски районен съд през февруари. Той е обвинен за катастрофата от края на август, когато с автомобила си отсече стълб на моста „Чавдар“ в столицата. Оказа се, че Николов е седнал зад волана след солидна почерпка с алкохол. След зловещата катастрофа дрегерът отчел убийствените 2,87 промила. \r\n\r\n Имало е свидетели от близката печатница, както и още двама души, които го вадили от шевролета му. Те първи усетили острата миризма на пиене, а и той пред тях си е бил признал, че е употребил алкохол. Признал си е и пред лекарския екип от Спешна помощ, който го закарал до болницата. Пред съда като свидетели ще се явят и полицаи, които тествали водача и му съставили акт. В болницата са му взели и кръвна проба, която отчела 2,79 промила. В кръвта му не е имало упойващи вещества. \r\n\r\n Въпреки безспорните доказателства при разпита си пред разследващите Тотото не се е признал за виновен, писа „ТелеграФ“. Така процесът ще протече по общия ред, което означава, че докато бъде осъден на всички инстанции, може да минат няколко години. В противен случай той можеше да признае, да сключи споразумение с прокуратурата и да бъде осъден веднага. Целта обаче е друга – Тотото да остане зам.-шеф на Народния театър колкото може по-дълго. \r\n\r\n Николов си е пуснал болничен и не стъпвал там, откакто катастрофира. В същото време обаче всеки ден е на екран и води лотарийно предаване, което вбеси шефа на театъра Мариус Донкин. Той не може да уволни Николов, тъй като той непрекъснато удължава болничния си.Sy \r\n \n\t\t\t\t\t\t", "date": "2018.12.24", "title": "Съдят Цецо Тотото през февруари"}
{"url": "http://www.bnews.bg/article/254118-valeri_simeonov_zashtiti_ohranata_na_dogan_i_nareche_razrushitel_volen", "text": "\n Проваленият министър Валери Симеонов се хвърли на амбразурата в защита на охраната на почетния председател на ДПС Ахмед Доган, но далеч не направо същото с коалиционния си партньор Волен Сидеров, напротив - дори го нарече “разрушите”. Лидерът на НФСБ проплака пред PIK TV и че последният му Коалиципнене съвет е бил мощно бойкотиран.  \r\n\r\n По думите му имало няколко заплахи към Доган, които били аргументирани като рискове за атентат срещу него от чужда държава. \r\n\r\n „Колкото и да звучи като в криминални филми, но е така. Това налага ограничен кръг от хора да го охраняват, това обяснява и фактът, че е затворен в сараите. Направих си труда да проверя и сумата за охраната е оказа по-малка от месечната заплата на някои телевизионни водещи. Аз мисля, че е по-добре да си остане там и да стои като парализиран, да не смее да мръдне, отколкото да се случи нещо, което сме виждали да се случва и в развитите страни. Знаете, че има висши политици, които биват застреляни и на улицата, или в колите си. По-добре да си го охраняват там, след като сумите нямат нищо общо например с охраната на Цвета Караянчева, на президента и съпругата му“, заяви Симеонов. \r\n\r\n Разривът в отноешемие на Валери Симеонов и Волен Сидеров вече е публично явен.  \r\n\r\n „Лидерът на партия Атака извършва една непрекъсната рушителна дейност в тази коалиция повече от година“, каза пред PIK TV Симеонов и подчерта, че последния му коалиционен съвет е бил бойкотиран. Оттук нататък не я виждам тази коалиция, но пък не може просто така да се прекъсне всичко“, допълни той.  \r\n\r\n   \r\n \n\t\t\t\t\t\t", "date": "2018.12.24", "title": "Валери Симеонов защити охраната на Доган и нарече “разрушител” Волен"}
{"url": "http://www.bnews.bg/article/254114-ketsa_pribira_50_bona_za_chng_azis_i_preslava_po_30_raparite_100_kila_i_skandau_troyno_vdignaha_tsenite", "text": "\n Васил Найденов ще изкара най-много пари в музикалния бранш в новогодишната нощ. Изпълнителят е най-скъпоплатеният певец по празниците и ще заработи 50 000 лв. в деня, за който казват, че година храни. Кеца е голямата звезда в тържествената програма на хотела на Дарина Павлова на Златни пясъци. Заедно с него ще се изяви фолк певицата Рени, а преди да се отправи към морето, Васко Кеца ще изпрати старата година с два концерта – на 28-и в Банско и ден по-късно във Велинград, все в грандхотелите, писа „Телеграф“. \r\n\r\n Втори в класацията за най-добре заработил музикант е смятаният за негов наследник на сцената Любо Киров. Той ще грабне 40 000 лева, за да изпълни хитовете си на няколко места във Варненско. Там той ще пее на празничен концерт заедно с други звезди на площад „Независимост“, както и в ресторант в курортния комплекс Св. Константин и Елена заедно с Анелия, която ще попълни банковата си сметка с хонорар от 25 000 лева. \r\n\r\n Водеща на програмата ще е Катето Евро, която си е издействала за тази длъжност 6 хилядарки. \r\n\r\n Истински шампиони по хонорари в лекия жанр за ЧНГ са Преслава и Азис. Те ще приберат по 30 000 лева. ДесиСлава също ще бачка на Нова година и ще прибере 20 бона. Точно толкова ще грабне и Графа, както и Б.Т.Р. \r\n\r\n Д2 И Дидо са спазарили 15 000 лева, като същата сума ще вземе и Тони Димитрова на празника. \r\n\r\n Най-много цените са надули представителите на рапа. Цели три пъти са вдигнали хонорара си „СкандаУ“ и ще гепят 15 бона. 100 Кила също ще прибере троен хонорар от същата сума. \r\n \n\t\t\t\t\t\t", "date": "2018.12.24", "title": "\r\nКеца прибира 50 бона за ЧНГ, Азис и Преслава – по 30! Рапърите 100 Кила и „СкандаУ“ тройно вдигнаха цените\r\n"}
{"url": "http://www.bnews.bg/article/254110-patriarh_neofit_shte_oglavi_dneshnoto_praznichno_bogosluzhenie", "text": "\n Негово Светейшество Българският патриарх Неофит ще оглави днешното празнично богослужение в навечерието на Рождество Христово. \r\n\r\n Празничната литургия започва в 18 часа и ще се проведе в катедралата \"Св. Александър Невски\". \r\n\r\n На Рождество Христово, 25 декември, негово светейшество ще оглави тържествената Света литургия, която ще започне в 9:30 часа. \r\n \n\t\t\t\t\t\t", "date": "2018.12.24", "title": "Патриарх Неофит ще\r\nоглави днешното празнично богослужение "}
{"url": "http://www.bnews.bg/article/254111-ban_s_nepriyatna_novina_vizhte_kakvo_vreme_ni_ochakva", "text": "\n Днес облачността ще се увеличава и след обяд от северозапад ще започнат превалявания от дъжд, които до полунощ ще обхванат почти цялата страна. Ще духа умерен вятър от запад-югозапад, но по-късно след обяд ще започне да се ориентира от северозапад и ще се усили. С него ще нахлува студен въздух. Атмосферното налягане до вечерта ще се понижава, ставайки по-ниско от средното за декември, след което ще започне да се повишава. \r\n\r\n Максималните температури ще са между 8 и 13°, на места в Предбалкана и по-високи. Вечерта, с понижението на температурите, на места във високите полета на Западна България, дъждът ще преминава в сняг, но ще спира. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Боряна Маркова, цитирана от \"Фокус\". \r\n\r\n Над Черноморието облачността ще е значителна и привечер от север ще започнат превалявания от дъжд. Ще духа умерен югозападен вятър, който по-късно вечерта ще се ориентира от северозапад и с него дневните температури ще се повишат, максималните ще са между 10° и 14°. \r\n\r\n Температурата на морската вода е около 7°. Вълнението на морето ще е 1-2 бала. В планините ще е ветровито, със силен, по високите и открити части до бурен западен вятър, който вечерта ще се ориентира от север-северозапад. В следобедните часове ще има превалявания от дъжд, на височина над 2200 метра – от сняг, вечерта и в по-ниските части. Максималната температура на височина 1200 метра ще е около 9°, на 2000 метра – около 3°. \r\n\r\n \r\n  \r\n \n\t\t\t\t\t\t", "date": "2018.12.24", "title": "БАН с неприятна новина! Вижте какво време ни очаква! "}
{"url": "http://www.bnews.bg/article/254113-eto_kakvo_se_sluchva_s_shefa_na_granichna_politsiya_sled_uzhasa_koyto_prezhivya", "text": "\n Директорът на \"Гранична полиция\" гл. комисар Светлан Кичиков, който пострада вчера при катастрофа, е настанен във ВМА с травми по лицето, без опасност за живота, предаде Novini.bg. Инцидентът стана вчера около 14.30 ч. на автомагистрала \"Тракия\" в района на Пазарджик в посока София. Кичиков е пътувал със служебния си автомобил. В него са били още една жена и две деца, които не са пострадали. \r\n  \r\n \n\t\t\t\t\t\t", "date": "2018.12.24", "title": "Ето какво се случва с шефа на \"Гранична полиция\" след ужаса, който преживя!\r\n\r\n"}
{"url": "http://www.bnews.bg/article/254109-badni_vecher_e_otbelyazvame_edin_ot_nay_svetlite_hristiyanski_praznitsi", "text": "\n Днес отбелязваме един от най-светлите християнски празници - Бъдни вечер. Семейството се събира в очакване на раждането на Божия син - Исус Христос. \r\n\r\n Върху трапезата се нареждат нечетен брой ястия - 7, 9 или 11. Днешната коледна елха замества бъдника - пън от плодовито дърво, който горял цяла нощ на 24 срещу 25 декември в огнището, за да се помогне на раждането новия Бог, да му даде енергия и светлина.  \r\n\r\n Елхата със запалените свещи символизира този обред. На Бъдни вечер коледарите обикалят къщите за здраве и плодородие в дома. В обичая участват ергени, които пеят коледни песни и благославят домакините. \r\n\r\n Вярата трябва да е правилно насочена, да е нещо велико и вечно, като вярата в Бог, каза протоерей Николай Георгиев - вижте още за силата на вярата във видеото.  \r\n\r\n   \r\n \n\t\t\t\t\t\t", "date": "2018.12.24", "title": "Бъдни вечер е! Отбелязваме един от най-светлите християнски празници! "}
