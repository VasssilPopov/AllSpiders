{"url": "http://www.bnews.bg/article/239614-totev_ot_gerb_zaedno_s_bivsh_badesht_sobstvenik_metnaha_prah_v_ochite_na_fenovete_na_botev", "text": "\n Поредни машинации и схеми разбуниха духовете на спортен Пловдив и футболните фенове. \r\n\r\n Оказва се май, че бизнесменът Георги Самуилов е на \"две стъпки\" от това да стане собственик на \"Ботев\" (Пловдив) и да поднови строежа на стадион \"Христо Ботев\", наричан от феновете на \"канарчетата\" Колежа, обяви самият той в интервю за \"Дарик радио\". \r\n\r\n Собственикът на петролната компания \"Инса ойл\" е имал разговор с кмета на Пловдив Иван Тотев. \r\n\r\n По думите му срещата е била ползотворна, а положителните стъпки са били \"не една, а две\". Той отказа да съобщи повече подробности, но обеща в средата на месеца да даде пресконференция, на която да разкрие всички подробности.  \r\n\r\n През 2016 г. Самуилов влезе в \"Ботев\" заедно с хотелиера Румен Чандъров. Месеци по-късно двамата напуснаха клуба, недоволни от натиска, оказан им е от феновете на \"жълто-черните\" за назначението на треньора Николай Митов. \r\n\r\n В крайна сметка Митов си тръгна, а \"Ботев\" остана без благодатели - Чандъров и Самуилов върнаха контролния пакет акции на фенското сдружение на \"канарчетата\". Месеци по-късно Самуилов се завърна, но само като спонсор, не и като акционер. \r\n\r\n \"Ботев\" намира и други начини за финансиране, но състоянието му никак не е добро. \r\n\r\n Другата голяма болка на хилядите фенове на \"жълто-черните\" е замразеният строеж на стадион \"Христо Ботев\". Банкерът Цветан Василев имаше мащабен проект за арената, но всичко приключи с абдикирането му през лятото на 2014 г. \r\n\r\n Сега въпросът е дали подновявянето на строителните работи ще е по настоящата концесия или по нова. Говори се, че Самуилов иска нов договор, а преди дни Иван Тотев заяви, че общината е готова на такава стъпка. \r\n\r\n Пред Клуб Z запалянковци на \"Ботев\" заявиха, че засега са резервирани в оценките си за събитията.  \r\n\r\n \"Такива обещания и планове слушахме много през годините. Докато не видим крановете отново на Колежа, всичко e само приказки\", не бързат да се радва \"жълто-черната\" част на Пловдив. \r\n \n\t\t\t\t\t\t", "date": "2018.04.02", "title": "Тотев от ГЕРБ заедно с бивш - бъдещ “собственик” метнаха прах в очите на феновете на Ботев"}
{"url": "http://www.bnews.bg/article/239611-mvr_s_porednata_samnitelna_obshtestvena_porachka", "text": "\n Полицейски каски за по 1000 лева броя – заради такава обществена поръчка Антикорупционният фонд прати сигнал в Сметната палата и Агенцията за държавна финансова инспекция. \r\n\r\n Юридическият екип на Антикорупционния фонд е извършил анализ на сключени договори между МВР и частна фирма, която да осигури предпазните средства за полицаите. \r\n\r\n Според вносителите на сигнала са проведени две идентични обществени поръчки. \r\n\r\n Предложението за единична цена за противоударна каска по договор от 2016 г. е 934 лв., а по договор от 2017 г. е 899 лв., казват от фонда. \r\n\r\n Според направен от тях анализ на цените на подобни продукти, такива каски не надвишават 150 – 200 долара. От вътрешното министерство проверяват случая. \r\n\r\n „Ще направим проверка и който по веригата е нарушил нещо, и ако тези неща са верни, ще си понесе наказанието. Ние се опитваме да минимизираме всякакви загуби и в обществените поръчки сме говорили с наши контрагенти и партньори и да се случват такива неща, но това е в миналото. Предполагам, че това е направено преди година – две или не знам кога са ставали тези неща и тези проблеми с каските, ще го изчистим и всичко за напред ще бъде правилно”, набързо се опита да изледе от ситуацията министърът на вътрешните работи Валентин Радев, предаде БТВ. \r\n \n\t\t\t\t\t\t", "date": "2018.04.02", "title": "МВР с поредната съмнителна обществена поръчка"}
{"url": "http://www.bnews.bg/article/239608-pochina_parvata_sapruga_na_nelsan_mandela", "text": "\n На 81 годишна възраст почина Уини Мандела - първата съпруга на южноафриканския президент Нелсън Мандела. Това съобщи личната й асистентка. \r\nСлед първите демократични избори в Южна Африка Уини Мандела пое поста министър на културата през 1994 г. За заслугите си в борбата срещу расовата дискриминация Мандела е отличена с редица награди, припомнят световните агенции. \r\n\r\n Нѐлсън Холѝлала Мандѐла е южноафрикански политик от народността кхоса, президент на Южноафриканската република от 1994 до 1999 година, първият избран с всеобщо гласуване. Преди това Мандела е сред изявените противници на апартейда и ръководител на Умконто ве сизве, въоръжената организация на Африканския национален конгрес. През 1962 г. е осъден на доживотен затвор за саботаж и други престъпления. Прекарва в затвора 27 години, по-голямата част от които на остров Робен. След освобождаването си през 1990 г. Нелсън Мандела води преговорите с правителството, довели до установяването на многорасова демокрация в страната през 1994 г. Като президент Мандела поставя акцент върху помирението на нацията и води политика на борба с бедността и неравенството в страната. \r\n\r\n Мандела е носител на повече от 250 награди, включително на Нобелова награда за мир (1993) и на българския орден „Стара планина“ (2008). Автор е на книгите „Няма лек път към свободата“ (1965), „Готов съм да умра“ (1979) и други. Мандела почина на 5 декември 2013 г. на 95-годишна възраст в болница в Йоханесбург от белодробна инфекция. Погребан е с държавни почести и паметта му е почетена от всички световни лидери, припомня Уикипедия. \r\n \n\t\t\t\t\t\t", "date": "2018.04.02", "title": "Почина първата съпруга на Нелсън Мандела"}
{"url": "http://www.bnews.bg/article/239589-shok_vizhte_kakvo_krie_starbaks_ot_nas", "text": "\n \"Старбъкс\" е една от най-популярните марки сред младите хора, не само в Америка, откъдето тръгва веригата, но и в Англия и България. Но дали всичко е такова, каквото ни представя маркетингът им? Вижте какво крият те! \r\n\r\n Косовото им мляко не е точно такова \r\n\r\n За клиенти, които имат непоносимост към лактоза или просто търсят по-здравословен и алтернативен на млякото вариант, Starbucks предлага кокосово мляко. Може да очаквате, че ще пиете нещо, което до голяма степен е направено от кокосов орех и вода, тъй като повечето кокосови млека са. Но погледнете съставките на компанията и ще намерите нещо много различно. Тяхното кокосово мляко включва неща като ксантанова гума, трикалциев фосфат и карагеанан. Третата съставка в списъка е захар от захарна тръстика, а ако мислите, че в кафето ви няма захар, грешите. \r\n\r\n Имат някои неустойчиви практики \r\n\r\n През 2013 г. компанията обяви, че използва палмово масло за печивата си. Придобиването на палмовото масло означава обезлесяването на огромни части от Индонезия и Малайзия, което води и до измирането на много орангутани. \r\n\r\n Тиквеното лате \r\n\r\n Това е една от най-емблематичните напитки, но едва от 2015 г. тя съдържаше това, което би трябвали. А именно – тиква. Дотогава кафето има изкуствени овкусители и подобрители, както и подправки и доста захар. Сега обаче рецептата е сменена. \r\n\r\n Те сменят млякото заради обществен натиск \r\n\r\n Като екологична компания Starbucks се гордее с безвредните си съставки. Но не и когато се разбира, че млякото, което слагат в напитките, е от крави, на които са инжектирани хормони. След като компанията спира с доставката на това мляко, беше поставена под натиск да увери, че не използва и мляко с ГМО. Нещо, в което тя се включи. \r\n\r\n Колко са вредни напитките? \r\n\r\n Никой не отива в \"Старбъкс\", мислейки, че ще пие нещо диетично, но някои от напитките, които поръчвате, може да са много повече от това, за което мислите. Ако поръчате голямо Фрапучино, ще изпиете 510 калории. За сравнение, Big Mac от McDonald's има 540 калории. Ако изберете бяло шоколадово мока фрапучино, калориите скачат на 600. И това не е най-страшното. Бял горещ шоколад има цели 640 калории. \r\n\r\n Ако трябва да смятаме и захарта, само ще споменем, че има напитки, в които съдържанието на захар в голяма чаша е…. 25 чаени лъжички! Това са 99 грама и е лудост. Старбъкс планират да намалят съдържанието на захар в своите напитки до 25% до 2020 г. и въпреки че това е стъпка в правилната посока, замислете се какво поръчвате и как ще ви се отрази, пише zdrave.to \r\n \n\t\t\t\t\t\t", "date": "2018.04.02", "title": "ШОК! Вижте какво крие \"Старбъкс\" от нас"}
{"url": "http://www.bnews.bg/article/239563-tri_dvoyki_ot_sofiya_den_i_nosht_veche_ne_sa_gadzheta_v_zhivota", "text": "\n Три двойки от хитовата продукция на Нова „София ден и нощ“ прекратиха любовните си отношения в реалния живот, \r\n\r\n Това са познатите в ролите си на Асен и Симона, Митака и Стефания,  и Галя и Жоро. Феновете все още не могат да повярват, че Калина Иванова и Еди Канхуш, известни като тийндвойката в сериала, са взели подобно решение. Двамата безспорно бяха любимци на зрителите, тъй като любовта им пламна още в началото на продукцията, когато все още набира популярност. Мони и Асен, така както са познати от малкия екран, бяха близо година и половина заедно, като през това време нито един от тях не пожела да коментира връзката им извън и в сериала, писа „Телеграф“. \r\n\r\n Още подробности и снимки, вижте  \r\n\r\n   \r\n \n\t\t\t\t\t\t", "date": "2018.04.02", "title": "Три двойки от „София ден и нощ“ вече не са гаджета в живота"}
{"url": "http://www.bnews.bg/article/239610-udar_ot_konkurentsiyata_sdelkata_s_ginka_e_protiv_pravilata", "text": "\n Сделката за закупуване на \"ЧЕЗ България\" от \"Инерком\" е била непрозрачна. Това обяви изпълнителният директор на „Енерго Про” Павел Вана, като така атакува своите конкуренти, тъй като и неговата компания също бе сред кандидат-купувачите на активите на ЧЕЗ в нашата страна. \r\n\r\n \"Честно казано, ние сме в енергийния бизнес повече от двадесет години, най-вече на източните пазари. Никога не сме срещнали нещо подобно преди. Стандартният търг за такава продажба на активи изглежда по съвсем различен начин и има ясни правила, което не може да се каже за продажбата на активите на ЧЕЗ в България\", каза Вана пред изданието euro.cz. \r\n\r\n Той коментира и \"лошия\" опит, който енергийните компании добили в България. \r\n\r\n \"Част от местните политици призовават за национализация, министри и длъжностни лица тормозят чуждестранни инвеститори с постоянни проверки и глоби за спорни пропуски на компаниите\", посочва изпълнителният директор на \"Енерго Про\". \r\n\r\n Неотдавна и собственикът на \"Енерго Про\" - Яромир Тесарж, също оспори прозрачността на процедурата за продажба на българските активи на ЧЕЗ в България. Неговата компания първоначално бе спрягана за почти сигурен купувач на бизнеса на конкурента си в България, но след това стана ясно, че ЧЕЗ е избрала малко известното българско дружество \"Инерком България\" на Гинка Върбакова от Пазарджик. Така или иначе стана ясно, че ако „Енерго Про” бе успял да закупи българските активи на ЧЕЗ, то сделката вероятно би била спряна от Комисията за защита на конкуренцията. \r\n \n\t\t\t\t\t\t", "date": "2018.04.02", "title": "Удар от конкуренцията: Сделката с Гинка е против правилата!"}
{"url": "http://www.bnews.bg/article/239603-izrael_naliva_afrikanski_migranti_v_kanada_i_evropa", "text": "\n Израелският премиер Бенямин Нетаняху каза, че Канада, Италия и Германия ще приемат част от хилядите африкански мигранти, потърсили убежище в Израел по силата на споразумение между Израел и Върховния комисариат на ООН за бежанците, предаде Ройтерс. \r\nИзраел възнамерява да прехвърли 16 250 мигранти в западни страни. \r\n\"Това е уникално споразумение между Върховния комисар на ООН и държавата Израел за извеждане на 16 250 души в развити страни като Канада, Германия или Италия - такъв ангажимент пое Върховният комисар - за организиране на извеждането и дори за финансирането му\", каза израелският премиер по телевизията. \r\n \n\t\t\t\t\t\t", "date": "2018.04.02", "title": "Израел \"налива\" африкански мигранти в Канада и Европа"}
{"url": "http://www.bnews.bg/article/239584-zueka_dvuzhenets_ima_vtori_brak_bez_da_se_e_razvel_s_parvata_si_zhena", "text": "\n Васил Василев – Зуека е двуженец. Актьорът и в момента има два брака с две различни жени. \r\n\r\n През януари 2017-а водещият се ожени за половинката си Ани Вичева, с която сключи граждански брак. Водещият на „Като две капки вода“ обаче все още има валиден църковен брак с първата си жена – бившата пиарка на СДС Румяна Узунова. \r\n\r\n С нея се женят още в трети курс – на 14 септември 1990 г. подписват, а година по-късно се венчаят в църката „Света Неделя“, писа „Таблоид“. \r\n\r\n Бракът обаче просъществува само три години. Когато Зуека подава документи за развод, той вече е известен. Майтапът е пълен, тъй като решението за развода трябва да влезе в сила на Деня на лъжата – 1 април. За една бройка да се наложи да се развеждат отново, тъй като магистратите не приели сериозно раздялата им – решили, че това е някакъв номер, който актьорът решил да им направи. Съдиите били убедени, че ги снимат със скрита камера. В крайна сметка талантът от Сливен разтрогнал гражданския, но забравил църковния брак и така в очите на Бог и до днес се води половинка на Румяна Узунова. \r\n\r\n Малко по-късно Зуека заживя с бившата си преподавателка във ВИТИЗ Нина Димитрова. С нея бяха заедно в продължение на 20 години. Тя го дари с дъщеря Девина, но така и не стигнаха до брак. През 2012-а комикът се залюби с режисьорката Ани Вичева, а през април 2014-а тя го дари със син – Стефан. Преди малко повече от една година двамата сключиха граждански брак. \r\n \n\t\t\t\t\t\t", "date": "2018.04.02", "title": "Зуека - двуженец! Има втори брак, без да се е развел с първата си жена"}
{"url": "http://www.bnews.bg/article/239604-chudo_po_velikden_obhodniyat_pat_zaradi_svlachishteto_kray_smolyan_shte_e_gotov", "text": "\n Обходният път, който се строи заради огромното свлачище край Смолян и затиснало пътя за Мадан, ще бъде готов след Великден за приемане от държавна комисия. Това стана ясно на брифинг на председателят на УС на АПИ инж. Дончо Атанасов, ръководителят на екипа от експерти, изготвил доклада за състоянието на срутището доц. Стефчо Стойнев. \r\n\r\n \"Обходният път е с дължина 3040 метра, като старата част от него е около 2 км., които трябва да се разширят и да се изградят подпорни стени. Само във Влахово ще бъдат изградени 1600 метра подпорни стена с около 3000 кубика бетон, ще се извършат изкопи в скални почви - около 15 000 кубика, изкопи в тежко земни почви - около 8 хиляди кубика. Ще се използват и 6000 тона асфалт, предпазни огради и парапети около 2 000 метра, маркировка, указателни знаци. След това комисия ще приеме извършената работа. Това в оперативен порядък считам, че е реалистично да стане веднага след празниците, между 12 и 15 април, пътят ще бъде готов за работа на приемателната комисия\" каза Юлиян Инджов от фирма ИСА 2000. \r\n\r\n Той обясни, че като неговата фирма и фирма \"Трейс\" за избрани да работят по срутището и обхода тъй като са фирмите, поддържащи републиканските пътища в Смолян. \"Най-бързо можеше да влязат да го правят двете фирми. Работата е разпределена ние да свършим мероприятията по обходния път, а \"Трейс\" - последиците от срутището. Считам че и двете фирми ще се справят\", каза Инджов. \r\n\r\n Инж. Дончо Атанасов съобщи, че веднага след пускането на новия обходен път ще започне изкърпване на пътя от Рудозем през Фатово за Смолян, а в интервала от 10 до 12 април ще има заседание на институциите и екипа от геолози и проектанти, след което ще се предприемат всички процедурни мерки за укрепването на срутището. \"Технологията на укрепване е изключително важна. Сътресения и излишни действия не могат да бъдат правени под тези надвиснали милиона тонове камъни отгоре\", заяви Атанасов. \r\n\r\n Според ръководителя на екипа от специалисти, доц. Стойнев около 350 метра около зоната на срутището са потенциално неустойчиви терени. Във връзка с проектните решения е привлечен и проф. Божидар Божинов. \r\n\r\n На срутището се планира да се обрушават първо огромни надвиснали многотонни камъни, да се запълнят с пясъчно циментен разтвор пукнатините, за да се спре навлизането на водата, която руши ската в тях и след това се предприемат мерки за разчистване и едновременно с това строеж на укрепителни съоръжения, като най-сигурна и безопасна технология, която да не активизира нови свлачищни процеси. \r\n\r\n \"Имаме вече необходимата геоложка информация за тези скали. Те са натрошени, с пукнатини ориентирани с плъзгане към пътя. Веднага след празниците ще имаме идейни решения и ще стартираме дейности за повишаване на неговата стабилност - запълване на пукнатини, обрушване на опасните блокове. Изпълнението на укрепителните силови конструкции ще се правят след това\" заяви проф. Божинов. \r\n\r\n   \r\n \n\t\t\t\t\t\t", "date": "2018.04.02", "title": "Чудо по Великден: Обходният път заради свлачището край Смолян ще е готов..."}
{"url": "http://www.bnews.bg/article/239605-seksskandal_v_arzhentina_mladite_futbolisti_tretirani_kato_prostitutki", "text": "\n Голям секс скандал разтресе футбола, и по-специално аржентинския, където най-великата игра е обожествявана. Момчета от един от юношеския отбор на Индепендиенте били третирани като проститутки от ръководството на клуба и използвани като секс играчки от футболни функционери. \r\nСкандалът избухва, след като едно от момчетата от юношеската академия на футболния клуб споделя с психолог, че заедно с още шестима от съотборниците му са били използвани като проститутки. \r\nСексуалните посегателства се превърнали в норма на поведение за редица от функционерите на клуба при общуването им с подрастващите футболисти, съобщава испанският вестник \"Марка\", цитиран от \"Русская весна\".  \r\nМомчетата, пристигнали в академията от далечни региони на страната, били съблазнявани със скъпи подаръци, модни вещи и пари, с които да могат да си отидат до вкъщи и да се видят с родителите. \r\nПрокуратурата в Буенос Айрес е арестувала организатора на първенството за юношеските отбори Алехандро Карлос Дал Чин, футболния агент Хуан Мануел Диас Валон и футболния съдия Мартин Бустос, който според публикацията бил ХИВ-инфектиран.  \r\nУчастниците в грандиозния секс скандал са заплашени от 20 години затвор. \r\n \n\t\t\t\t\t\t", "date": "2018.04.02", "title": "Сексскандал в Аржентина: Младите футболисти третирани като...проститутки"}
{"url": "http://www.bnews.bg/article/239606-6_g_zatvor_za_sina_na_transportniya_bos_ubil_trima_na_patya", "text": "\n 6 години затвор, от които реално ще излежи 4, получи Любомир Трайков, който уби трима души в катастрофа в Пловдив. Касапницата стана на 18 ноември м.г. на бул. \"Руски\". Решението прочете съдия Боян Кюртов. Присъдата се намалява заради редукция с 1/3, тъй като обвиняемият призна вината си и процесът мина без разпит на свидетели и вещи лица. \r\n\r\n В мелето загинаха Атанас Ламджиев, баща на три деца, Виолета Стоянова и студентката Полина Стоянова. Те пътували в пежото на Атанас, когато били връхлетени от аудите на Любомир, син на транспортен бос. Почернените близки не предявиха искане за кръвнина. \r\n\r\n Адвокатите на Трайков ядосаха близките. Един от защитниците - Павел Михайлов представи фактура, с която клиентът му е платил разноските по погребението на Атанас Ламджиев. Той изтъкна, че Трайко-младши е организирал кръводарителска акция за Полина Стоянова, която по-късно почина в болница. \r\n\r\n Почернените семейства бяха подразнени и от пледоарията на защитата, че Атанас Ламджиев в деня на катастрофата карал пежото уморен, тъй като предната нощ бил на работа. \"Нормално е да не следи внимателно пътната обстановка\", каза адвокатът. Експертизите обаче са категорични, че причина за катастрофата е шофиране с 99 км/ час и след употреба на алкохол от страна на Трайков. \r\n\r\n „Отново искам да изкажа съболезнования на близките на загиналите. Абсолютно осъзнавам до какво е довело поведението ми преди и по време на катастрофата. Никога не съм искал да бягам от отговорност. Съжалявам за случилото се\", каза обвиняемият. Адвокатите му настояха за минимално наказание от 3 г. Прокурорът Делян Пинчев поиска да се наложи средният размер, предвиден в закона - около 7,5 г. Той припомни, че Трайков е глобяван 12 пъти от КАТ, от които 7 са за превишена скорост. \r\n\r\n „Явно, че не се е поправил след тези наказания, а дори е ескалирал, като е употребил алкохол и се е качил на мощна кола\", изтъкна прокурорът, предаде 24 часа. \r\n\r\n Просъдата подлежи на обжалване или протест. \r\n \n\t\t\t\t\t\t", "date": "2018.04.02", "title": "6 г. затвор за сина на транспортния бос, убил трима на пътя"}
{"url": "http://www.bnews.bg/article/239616-valeri_simeonov_i_gerb_zapochvat_predizborno_sabirane_na_pari_ot_biznesa_zaradi_shuma", "text": "\n Помните ли акциите на вицепремиера Валери Симеонов по Черноморието последното лято заради шума? Нахлуването в дискотеки с полиция, отнемането на техника от диджей, затваряне на обекти заради прекомерен според вицепремиера шум? А обещанието, че ще подпука създателите на шум \"по устав\" с промени в законодателството? Речено-сторено. Прелюбопитни помени в Закона за защита от шума в околната среда са публикувани за обществено обсъждане в правителствения портал Strategy.com. \r\n\r\n Нови часове, в които не се допуска шум, в това число и за зареждане на търговски обекти, замерване на допустими нива на шум не само \"в околната среда\" но и вътре в жилищни или обществени сгради, задължение озвучителната техника да е с монтиран коректор, който да не допуска възпроизводство на шум над определени с наредба на Министерския съвет нива, конфискация на имущество в полза на държавата при нарушения на разпоредбите за шум, по-високи глоби не само за юридически, но и за физически лица - това са част от поправките, които се предлагат сега. Законопроектът на Министерския съвет е гарниран с доклад от вицепремиера Симеонов и министъра на здравеопазването Кирил Ананиев.  \r\n\r\n Ето предложенията: \r\n\r\n Според сега действащия закон министърът на здравеопазването издава наредба, заедно с екоминистъра, с която се определят \"показателите за шум в околната среда, отчитащи степента на дискомфорт през различните части на денонощието, граничните стойности на показателите за шум в околната среда, методите за оценка на стойностите на показателите за шум в околната среда, както и методите за оценка на вредните ефекти от шума върху здравето на населението\". Новото предложение е въпросната наредба да опише и какви са граничните стойности на шум, допустими \"и в помещенията на жилищни и обществени сгради“. \r\n\r\n В превод това би трябвало да значи, че държавата ще има думата при определянето на това колко силна да е музиката в дискотека или клуб, например, при това в рамките на работното време, разрешено от местните власти.  \r\n\r\n Досега задължение да съобразяват дейността си с въпросните гранични стойности на шум имаха юридически лица и еднолични търговци. Сега към компанията се прибавят и \"физическите лица\", става ясно от проекта. Задълженията им отново ще засягат не само опазването на добро ниво на тишина в околната среда, но и в рамките на жилищни или обществени сгради, но това вече ще важи не само за тези, които осъществяват някакъв вид бизнес дейност, а и за обикновени граждани (физически лица). \r\n\r\n Следва чисто нов цял параграф, регулиращ тишината по часове и местонахождение.  \r\n\r\n - Забранява се работа и зареждане на обекти за производство, съхраняване и търговия, разположени в жилищни сгради и сгради със смесено предназначение, за времето между 23,00 и 8,00 ч. \r\n\r\n - Забранява се озвучаването на открити площи в зони и територии, предназначени за жилищно строителство, рекреационни зони и територии и зони със смесено предназначение за времето между 14,00 и 16,00 ч. и между 23,00 и 8,00 ч.(излючение има за летища, авто и жп гари и пристанища) \r\n\r\n - Забранява се озвучаването на открити площи от пътни транспортни средства, с изключение на моторни превозни средства със специален режим на движение. \r\n\r\n - Забранява се озвучаването на открити площи да се извършва с озвучителни средства без монтирани автоматични регулатори, контролиращи нивото на звука така, че да не се допуска ниво на шум в открити площи над граничните стойности, определени с наредбата. \r\n\r\n Това значи, че \"тихите\" часове в денонощието се увеличават по закон - досега не бе допустимо създаване на шум в околната среда от 22 ч до 6 ч. Сега това време ще е от 23 ч до 8 ч - тоест един \"тих\" час повече нощем. \"Обедната\" двучасова почивка от шум бива регламентирана във всички дни от седмицата.  \r\n\r\n Последната описана забрана, пише в проекта, може да не важи при \"провеждане на обществени мероприятия на открито\". Такива са например концерти, спортни мероприятия, прожекции, официални празници и прочие. За тях обаче също се създава нов ред - с друга наредба на Министерския съвет. Тя ще регулира \"изискванията за осигуряване на нормална акустична обстановка в жилищни и обществени сгради и в зони и територии, предназначени за жилищно строителство, рекреационни зони и територии и зони със смесено предназначение.\" Ще бъдат записани и специални изисквания за използване на озвучителни средства. \r\n\r\n \"Множеството сигнали, които са получени през последните години от физически лица, организации и собственици на туристически обекти относно нарушаване на режима на сън и почивка в жилищни сгради, хотелски комплекси и в зони за отдих и възстановяване, грубото нарушаване на някои от разпоредбите на закона, липсата на координация, както и размиване на функциите и отговорностите между отделните институции доведоха до идентифициране на необходимостта от промени в някои от разпоредбите на Закона за защита от шума в околната среда.\", пише в мотивите на двамата министри. \r\n\r\n Разписани са и правомощия на органите на МВР при нарушение, свързано с \"тихите\" по закон часове, обектът - нарушител да преустановява дейността си за срок от 7 дни. При повторно нарушение в рамките на 1 година преустановяването на дейността ще е за 30 дни, става ясно от законопроекта. Въпростите действия на МВР ще могат да бъдат обжалвани в съда. Но... това няма да спира действието на заповедите на МВР. \r\n\r\n В проекта освен много по-сериозни парични санкции при нарушения на юридически лица, стигащи в определени случаи до 20 000 лв., са залегнали още по-крути мерки. Например: \r\n\r\n \"С издаването на наказателното постановление се отнемат в полза на държавата вещите, принадлежащи на нарушителя – физическо лице, юридическо лице или едноличен търговец, послужили за извършване на нарушението.“ \r\n\r\n Глобата за физическо лице, което произвежда шум над нормите или в \"забранени\" часове се повишава от 100 до 300 лв. на от 500 до 1000 лв., а при повторно нарушение - от  1000 до 2000 лв. За юриридически лица максималното наказание скача от между 200 до 2000 лв.на от 1500 до 5000 лв. Повторението ще се санкционира с глоба от 5 000 до 10 000 лв. \r\n\r\n За нарушение на новите разпоредби за шум в определени часове или на открито на физическите лица ще се налага глоба от 500 до 1000 лв., а на юридическите лица и на едноличните търговци  - имуществена санкция в размер от 5000 до 10000 лв. при първо нарушение. Повторното нарушение ще води до санкции от 2000 до 6000 лв. за физически лица и от 10 000 до 20 000 лв. - за юридически лица, ако законопроектът на Министерския съвет бъде приет, пише Клуб Z. \r\n \n\t\t\t\t\t\t", "date": "2018.04.02", "title": "Валери Симеонов и ГЕРБ започват предизборно събиране на пари от бизнеса заради шума!"}
{"url": "http://www.bnews.bg/article/239615-seriozen_profesor_preklonenata_glavitsa_na_boyko_sabya_ne_ya_seche", "text": "\n Ще развия една реплика на Арман Бабикян. В трите си мандата Бойко Борисов ни се явява в три различни роли. В първия той беше вътрешен министър, ловеше престъпници и наказваше. Във втория го играеше министър на строителството, скромно сравняван със строителя хан Омуртаг. В сегашния трети той е преди всичко външен министър, загрижен за световните дела и леко дистанциран от дребнавите ни местни проблеми. \r\nТози трети ипостас на лидера непрекъснато се обсъжда и - ако трябва да сложим ръка на сърцето - буди одобрение и отляво и отдясно, и от власт и от опозиция. То и предишните два бяха така измислени, че да се харесват, но се чуваха все пак едни писъци тук-таме - къде заради несправедливо притиснати опоненти, къде заради отклонени по някакъв начин европари. За външната политика обаче консенсусът е максимален в нашенските реалности, където обичайно доминира караницата. \r\n\r\n \r\n\r\n Вземете акцента върху присъединяването на Западните Балкани, от които пиарите умело насочваха вниманието върху скъпата на сърцата ни Македония. Има ли нещо по-умилително от това да помогнеш на малкото братче, преглъщайки обидите? Ясно ни е, че България не може да направи много, за да убързи приемането на Скопие в ЕС. Затова пък успешно множи жестовете на церемониалната политика, като съвместно поклонение пред паметници и подписване на договор за добросъседство. Церемониите са за това - да произвеждат консенсус. \r\n\r\n \r\nЗащо така малко говорим за много по-напредналата в преговорите Сърбия? Дали е защото тя ни е традиционен съперник в този регион? Как ще реагираме например на съвсем прясната заплаха от страна на Русия, че щяла да прелети със самолетите си нашата територия да помага на православните братя в Косово? („Ще свали ли самолетите ни България?“, подиграват се от Кремъл) Трудна тема, неподходяща за външната ни политика. \r\n\r\n \r\n\r\n Ротационното председателство на ЕС поднесе прекрасна възможност да станем важни без да правим нищо особено. Е, като изключим смяната на плочките и измитането пред НДК, разбира се. Ротационен дюшеш: идва ти редът да си важен, да покажеш рози, кукери и туристически рекламни клипове. Повече от година ни обработваха с това какви точно политики сме намислили и колко важни за България проблеми ще поставяме, после лека полека стана ясно, че тази работа с председателството е техническа и е нямало защо да очакваме нещо особено - даже било неприлично тъкмо домакинът да преследва свои интереси на такава среща, трябвало да умее да дава думата на другите, те да изразят позициите си. Хватката се състои в незабележима подмяна във времето на ТВ-говорителите – едните пламенно мислят, че трябва да имаме политики, другите са чели книги, където пишат какво точно прави ротационният председател. \r\n\r\n \r\nНещо подобно беше срещата във Варна между Ердоган и европейските лидери, домакинствана от г-н Борисов. Значението ѝ е, разбира се, голямо, защото хвърли мост между партньори, които се бяха докарали до там да не могат да си говорят. И, разбира се, консенсусно браво за г-н Борисов, успял да я организира – заговори се даже за влизане в историята. И все пак дайте да се замислим какво точно направи възможно това тъкмо ние да сме в ролята на неутралния терен? Дали не е това, че нямаме своя ясна и принципна политика по отношение на проблемите с Турция? Връщаме предполагаеми гюленисти, нямаме мнение за военната операция на Анкара в Сирия, не се изказваме по теми като човешки права, задържаме с години взаимосвързаните проблеми на тракийските бежанци и на прогонените при Възродителния процес. Да, националпопулистите традиционно разгарят омразата към всичко турско, но тя си остава за вътрешна употреба дори сега, когато са в правителството. От друга страна обаче не сме и истински поддръжник на Турция – не подкрепяме нейното присъединяване към ЕС, каквито позиции обикновено имат съседни страни, стремящи се да не бъдат външна граница на Съюза, не се чува практически нищо за нашето съюзничество в НАТО. Нито на единия стол, нито на другия. \r\n\r\n \r\n\r\n В този ред на мисли ще си дадете сметка защо външната политика се превърна в новия, най-успешен ресурс на управлението ни: просто ние особена външна политика нямаме - нито имаме ресурса за това, нито волята. И понеже всички добре съзнаваме реалностите, радваме се, че в международен план България гледа да не шава много-много, според неувяхващата мъдрост на човека от народа Тодор Живков, подложен на натиск от Горбачов: \"Приземяване, приземяване... Другари, ние решихме да изчакаме да видим и най-накрая, ако трябва, ще се преустройваме...Ето така ще се огледаме, ще се поснижиме да мине тая буря, после ще видим какво ще правиме.\" \r\n\r\n Какво правим по случая Скрипал? Ами поснижаваме се. Трябва да сме солидарни със Запада, от който зависим. От друга страна зависим и от руски капитали, притискат ни електорално наши вътрешни проруски партии. Вижте дилемата: в едната посока имаме серията от руски агресии, които Москва цинично отрича – анексията на Крим, убийството на Литвиненко, свалянето на малайзийския пътнически самолет, обявеното от Путин предизборно ядрено превъоръжаване; от другата страна контрират с аргумента „а вие защо биете негрите“ - изтъкват измамния повод за иракската война, нападението срещу Либия, мистериозно свързано с финансирането на президентската кампания на Саркози, липсата на доказателства по атентата срещу папата. \r\n\r\n Всичко това са политически съображения, а не юридически. Въпросът е на кого вярваш и на чия страна заставаш, не какво точно казва някакъв съдия (впрочем не съществува глобално правосъдие, нали сме наясно). \r\n\r\n Западните лъжи предизвикват разследвания на журналисти и опозиция, в последна сметка истината почти винаги излиза наяве и това струва кариерата на политици като Блеър, например. Руската е монументално мълчание, антизападно единство, отричане докрай, за да не стигаме до неразгадани убийства, като това на журналистката Политковская или опозиционера Немцов. На света остава да реши кое е по-убедително. \r\n\r\n \r\n\r\n Нашата позиция е да поизчакаме, да се поогледаме, да видим кое повече ни изнася. Не гоним дипломати, ама може би ще изгоним. Спазваме санкциите, наложени над Русия, ама ще работим за тяхното вдигане. Обиждаме се от разни руски изказвания, ама същевременно развяваме руски байряци. Министър Захариева казва едно, проруският коалиционен партньор – съвсем друго... Ето откъде идва популярността на г-н Борисов в ролята на външен министър: уловил е българските очаквания в сферата на външната политика. Ако може да не взимаме страна, да минимизираме позицията си до някои ритуални жестове и да си караме по старому. Защото живковото „приземяване“ е вариант на поговорката „преклонена главица сабя не я сече“. \r\nНай-доброто на международната сцена е това, че е далеч - въздига естетически лидера, като същевременно отклонява вниманието от прозаичните проблеми на политическото всекидневие. \r\nИвайло Дичев, Дойче веле \r\n\r\n \r\n  \r\n \n\t\t\t\t\t\t", "date": "2018.04.02", "title": "Сериозен професор: Преклонената главица на Бойко - сабя не я сече"}
{"url": "http://www.bnews.bg/article/239572-zaki_pokaza_dupe_nasred_lavov_most_snimka", "text": "\n Един от съдиите в X Фактор, ментор на млади музиканти и бивш вокалист от дует „Авеню”, — Заки, изложи на показ задните си части на Лъвов мост \r\n\r\n Един от съдиите в X Фактор, ментор на млади музиканти и бивш вокалист от дует „Авеню”, — Заки, изложи на показ задните си части на Лъвов мост, видя HotArena. Папараците на „България днес” успяха да щракнат музиканта, докато търсеше нещо из колата си. \r\nЗаки събра погледите на шофьори и случайни минувачи, които преминаваха по столичния булевард „Мария Луиза”. Певецът от дует „Авеню” и настоящ музикален ментор, дълго държа отворена вратата на луксозния си джип. \r\nЗаки чевръсто търсеше нещо из колата, но явно така и не успя да го намери. В същото време обаче той се бе навел и бе изложил задните си части към булеварда на Лъвов мост. \r\n\r\n Снимката вижте  \r\n  \r\n \n\t\t\t\t\t\t", "date": "2018.04.02", "title": "Заки показа дупе насред Лъвов мост (Снимка)"}
{"url": "http://www.bnews.bg/article/239602-vazmezdie_podpaliha_kolata_na_predatelya_stefan_kenov_prodal_se_bezsramno_na_kovachki", "text": "\n , съобщава Областната дирекция на МВР-Бургас. Огънят опустошил двигателния отсег и купето на автомобила. Причините за пожара, както и стойността на нанесените щети са в процес на изясняване от служители на Районно управление – Карнобат. \r\n\r\n Припомняме, че през септември м.г. наследствената къща на бившия народен представител в Картнобат, беше опустошена след пожар. По това време в жилището била 92-годишната му баба. Жената е трудно подвижна, едва успяла да се спаси, предаде ПИК. \r\n\r\n \r\n\r\n Стефан Кенов е човекът, който продаде и предаде Николай Бареков, благодарение на когото прекрачи прага на Народно събрание. В предателсвото си той завлече освен него, но също и политическа партия “България без цензура”, чийто главен секретар бе, както и избирателите, дали гласа си за него, именно от тази партийна листа. \r\n\r\n И до тук се стигна след като взема пари “на заем” от олигарха Христо Ковачки, продавайки хората, които стояха зад гърба му. Именно от тази схема скоро се очаква да лъснат и други имена, останали в обществото като предатели - Росен Петров, Борислав Иглев, Светлин Танчев и Георги Ковачев, които също предадоха идеята ББЦ и лидера й. \r\n\r\n Би нюз припомня, че \r\n\r\n Ако до вчера това, че депутатите на евродепутата са били „накупени на килограм” и срещу това са получили солидни облаги беше само хипотеза, днес вече има абсолютни доказателства затова че тези хора излъгаха и предадоха своите избиратели в името на материалното благо. \r\n\r\n Христо Ковачки е бил в основата на тази престъпна схема – прецедент за българския политически живот, става ясно от изтекъл в медийното пространство скандален документ. \r\n\r\n Енергийният олигарх е раздавал солидни суми пари, които днес обаче е започнал да си търси обратно. Ето защо спряганият като най-голям предател на Бареков, бивш главен секретар на ББЦ, впоследствие секретар на БДЦ Стефан Кенов, \r\n\r\n \r\n\r\n Запорът, според документ, с който Дарик-Бургас разполага, е поискан от вече фалиралата верига магазини „Европа“АД, свързана с енергийния бос Христо Ковачки. Управител на дружеството е Гергана Дончева от Националния изпълнителен комитет на партията на олигарха БДЦ. \r\n\r\n \r\n\r\n За да бъдем по-точни обаче ще кажем, че всъщност това е сумата, разкриваща цената на предателството - на основателя на ББЦ, на избирателите и членовете на партията. \r\n\r\n Като организатор и главатар днес става ясно, че бургаският псевдоадвокат е получил солидни суми, които са започнали да потичат само месец след изпълнената поръчка, а именно публично отричане от Николай Бареков и партията му.  Не е случаен и фактът, че Кенов влезе в ръководството на БДЦ. \r\n\r\n В документите баща му д-р Кенов фигурира като авалист (б.а. лицето, което обезпечава вземането), показа справката. По този начин депутатът е бил явно подкупван, но в рамките на закона. \r\n\r\n Припомняме, че по време на парламентарните избори през септември 2014 г. същият този господин Кенов - Юда Искариотски, който документирано е взимал пари от олигарха, влезе в 43-тото Народно събрание от името на „България без цензура” и избирателите на партията в бургаския регион. \r\n\r\n Само няколко месеца по-късно, на 29 декември 2014 г.,  група от четирима депутати, начело с предателя Стефан Кенов предприеха отделяне с цел разцепление. \r\n\r\n Прокуратурата е на ход да се самосезира за престъпните схеми на Кенов и предателската му шайка законопрестъпници. \r\n \n\t\t\t\t\t\t", "date": "2018.04.02", "title": "Възмездие: Подпалиха колата на ПРЕДАТЕЛЯ Стефан Кенов, продал се безсрамно на Ковачки!"}
{"url": "http://www.bnews.bg/article/239617-barekov_direktno_karakachanov_shte_uchi_li_dzhihadistite_koito_mu_davat_pari_za_balgarsko_grazhdanstvo_da_pravyat_bombi_i_da_strelyat_s_kalashnik", "text": "\n Чутовен сканадал тресе държавата от седмица, но повече явно тресе чуждите медии, не и българските. Няма реакция и на правоохранителните органи по ужасните разкрития на френското издание „Hyвeл oбcepвaтьop“.  Там конкретно са oпиcвa пoзнaтите ни вече пpийoми зa пpoдyциpaнe нa „нoви“ бългapи, ocнoвнo чpeз oблeĸчeнaтa пpoцeдypa зa пoлyчaвaнe нa гpaждaнcтвo пo нaтypaлизaция, aĸo дoĸaжeш бългapcĸи ĸopeни. \r\n\r\n Да припомним:  Изданието се позовава на свидетелствата на Kaтя Maтeвa – дo нeoтдaвнa диpeĸтop нa диpeĸциятa зa бългapcĸoтo гpaждaнcтвo в Mиниcтepcтвoтo нa пpaвocъдиeтo. Maтeвa вoдeшe тeжĸи битĸи зa зaтвapянe нa „пpoбoйнитe“ в пpoцeдypaтa и пo-cepиoзни пpовepĸи нa ĸaндидaтитe, впоcледcтвие бe диcциплинapнo yвoлнeнa зapaди изтичaнe нa инфopмaция в мeдиитe. \r\n\r\n Зa нeблaгoпoлyчиятa c гpaждaнcтвoтo нe вeднъж пиcaxa и бългapcĸи жypнaлиcти. Πpeди няĸoлĸo гoдини имaшe и пpoвepĸa нa Bъpxoвнaтa aдминиcтpaтивнa пpoĸypaтypa, ĸoятo ycтaнoви пълнa нeнaдeжднocт нa cпpaвĸитe зa „бългapcĸи пpoизxoд“, издaвaни oт aгeнциятa зa бългapитe в чyжбинa. \r\n\r\n Мълчанието на властите и липсата на каквато и да било реакция от тяхна страна провокира евродепутата Николай Бареков да попита директно: \r\n\r\n \r\n\r\n \r\n \n\t\t\t\t\t\t", "date": "2018.04.02", "title": "Бареков директно: Каракачанов ще учи ли джихадистите, които му дават пари за българско гражданство, да правят бомби и да стрелят с калашник?!"}
{"url": "http://www.bnews.bg/article/239592-izvanredno_borisov_kakvo_stava_sredniyat_balgarin_vzema_zaplata_mezhdu_250_i_600_lv_kade_sa_tvoite_1160_lv", "text": "\n Малко над 33 000 българи получават доходи над 5000 лева на месец. Това става ясно от писмен отговор на финансовия министър Владислав Горанов. На въпрос на депутата от БСП Лало Кирилов той отчита, че доходи в размер над 5000 лв. средно на месец са получили 33 339 души през 2016 г. Това са хората, които са обявили годишни доходи в размер над 60 хил. лв. \r\nСред тях има мениджъри на големи компании, адвокати, високоплатени певци, еднолични търговци, както и хора, които се занимават със земеделие, пише \"Труд\". \r\nНякои от тях печелят по над 1 млн. лв. на година, а други взимат заплати от по 5-6 хил. лв. Но средният им годишен доход е 161 хил. лв., става ясно от изчисленията по отговорите на Горанов. Общата сума на декларирания данък върху доходите за 2016 г. от всички работещи българи е 2,817 млрд. лв. 19% от тях са платени от хората с най-високи доходи. \r\nГодишни доходи между 31 200 лв. и 60 000 лв. са обявили 70 267 души. Това означава, че те получават много високи месечни доходи между 2600 лв. и 5000 лв. Добри доходи в размер между 2000 лв. и 2600 лв. на месец имат други 59 197 българи. Облагаеми месечни доходи между 1000 лв. и 2000 лв. са декларирали 375,7 хил. души. \r\nНо най-многобройни са хората, които за цялата 2016 г. пред НАП са обявили доходи в размер между 3000 лв. и 7200 лв. за цялата година. Те са 1,131 млн. души и средните им месечни облагаеми доходи са между 250 лв. и 600 лв. В тези суми не се включват пенсиите, обезщетенията за майчинство и безработица, както и други социални помощи, тъй като те не се обявяват в НАП и върху тях не се плащат данъци. \r\n  \r\nНо за размера на възнагражденията, които се изплащат в България, е много показателно, че от общо малко над 3 млн. души, които работят и имат облагаеми доходи, малко над 36,7% изкарват на месец между 250 лв. и 600 лв. 840 хил. души дори са обявили по-малки доходи. \r\nМного от тези хора явно са сезонни или почасови работници, тъй като средно на месец взимат по-малко от минималната заплата. Други пък са загубили работата си и няколко месеца от годината също не са получавали заплата. \r\nБроят на хората с най-ниски доходи обаче бързо намалява. През 2012 г. българите, които получават под 250 лв. на месец, са били над 1,12 млн. като за четири години са намалели с над 25%. Същевременно хората с високи доходи бързо се увеличават. В рамките на четири години хората, които могат да се похвалят, че изкарват над 2000 лв. на месец, нарастват с 54% и достигат 162,8 хил. \r\nС такива високи доходи обаче могат да се похвалят само 5,3% от работещите българи. Прави впечатление обаче, че най-бързо се увеличава броят на най-заможните. Хората с доходи между 1000 лв. и 2000 лв. за четири години са нараснали с 50%, докато тези с над 5000 лв. се увеличават с 61%. \r\n \n\t\t\t\t\t\t", "date": "2018.04.02", "title": "ИЗВЪНРЕДНО: Борисов, какво става? Средният българин взема заплата между 250 и 600 лв., къде са \"твоите\" 1160 лв?!"}
{"url": "http://www.bnews.bg/article/239593-skandalna_tsenzura_darzhavata_zabrani_da_se_govori_za_domashno_nasilie", "text": "\n Държавата забрани говоренето по темата за домашното насилие след изтеглянето на Истанбулската конвенция в началото на март. От Министерството на правосъдието отказаха да предоставят на Дарик исканата информация за разпределянето на парите по Националната програма за превенция и защита от домашно насилие, с мотив, че министър Цецка Цачева е разпоредила да не се говори за насилието, докато не стане ясно какво ще предприеме правителството във връзка с ратифицирането на спорната конвенция. \r\n  \r\nПрез януари Министерският съвет одобри програма с мерки за миналата и настоящата година, които се изпълняват от различни институции, а част от тях се финансират на проектен принцип през Министерството на правосъдието. За двете години бяха одобрени средства на стойност от 450 хиляди лева. Как ще бъдат разпределени тези пари и за какви услуги се харчат те, остава неясно, след отказа на ресорния заместник-министър Десислава Ахладова да говори по темата, въпреки предварителната уговорка с Дарик радио. \r\n  \r\nМеждувременно една от неправителствените организации, работещи с хора, преживели насилие, отчете увеличаване на случаите на възрастни хора, станали обект на насилие от страна на своите пораснали деца в Силистра. \r\n  \r\nВъпреки че според закона за защита от домашно насилие правителството трябва да приема ежегодно програма с мерки срещу насилието и да осигури нужното финансиране, през миналата година средства не бяха отпуснати, а вместо това през януари беше приета програма за двете години с общ ресурс от 450 хиляди лева. С тези пари ще бъдат финансирани консултативните центрове за жертви на насилие, Националната гореща телефонна линия, програмите за работа с жертвите и  извършителите на насилие. \r\n  \r\nСпоред обявения конкурс обаче борбата с насилието ще бъде подкрепена само за 6 месеца през тази година, с до 30 хиляди лева за проект. Сред организациите, които и тази година са кандидатствали за финансиране, е женското сдружение \"Екатерина Каравелова\" в Силистра. Екипът му поддържа няколко услуги, но по линия на правосъдното министерство се осигурява издръжка за консултативния център за пострадали от домашно насилие. \r\n  \r\nЮристът Галя Иванова разказва, че центърът става все по-разпознаваем за хората в нужда, а през последната година са зачестили случаите на насилие върху възрастни хора от техните пълнолетни деца. \"31% от хората, които са се обърнали към нас за помощ са възрастни хора, които са обект на насилие от страна на своите деца. Останалите 69% са класическият случай - пострадали от своя съжител или съпруг\". \r\n  \r\nВ центъра пострадалите от насилие могат да получат юридическа помощ и подкрепа от психолог и социален работник, а извършителите могат да преминат през специализирана програма. Последният път, в който от сдружението са получили държавни средства за центъра, е през 2016 година, когато проектите са били с лимитирана стойност от 20 хиляди лева. \r\n \n\t\t\t\t\t\t", "date": "2018.04.02", "title": "СКАНДАЛНА ЦЕНЗУРА: Държавата забрани да се говори за домашно насилие!"}
{"url": "http://www.bnews.bg/article/239594-izsledvane_finansirano_ot_evropa_razmaza_upravlyavashtite_i_gi_razoblichi_v_lazhi_kam_izbiratelite_vmro_bili_nay_lazhlivi", "text": "\n Резултатите от изследването на \"Център за законодателни оценки и законодателни инициативи  бяха представени в централата на Българската стопанска камара. Изследването е финансирано с пари от Европа по проект. \r\n\r\n Управляващите обещавали безпроблемно неизпълними неща, като ВМРО ярко се откроявали с обещанието си за \" масово съдене на депутати и висши чиновници\". Ние обаче смятаме, че ако имахме прокуратура на място, тази мярка би била изпълнима, особено след публикациите на френските медии за зулумите нанесени от ВМРО на България и Европа. \r\n\r\n Спокойно сега доста депутати и висши чиновници от ВМРО можеха да са на подсъдимата скамейка. От ЦЗОЗИ посочват, че повече от половината мерки за реформи в правосъдието (83) е следвало да се изпълнят в 43-ото Народно събрание. Тогава управляващи бяха ГЕРБ, Реформаторски блок и АБВ, подкрепяни от „Патриотичния фронт” (ВМРО и НФСБ).8 от 11-те изпълнени мерки са именно от този период. \r\n\r\n Въпреки това от ЦЗОЗИ посочват и това управление като негативно за съдебната реформа заради големия брой и на неизпълнените обещания (58). В 43-то Народно събрание почти цялата законодателна дейност на Патриотичния фронт се изнасяше от журналиста Димитър Байрактаров. Още през 2016 г. друго изследване постави изключително висока оцена на законодателната дейност на Димитър Байрактаров. В края на 43- то Народно събрание Димитър Байрактаров бе обявен от всички медии за най-работещия народен представител. Байрактаров бе от първите, които разобличиха в лъжа така наречените патриотари и ги напусна публично. \r\n\r\n Година по- късно неговите думи бяха потвърдени от времето и действията на пишман патриотарите. А както се вижда и от ЦЗОЗИ. От ЦЗОЗИ не дават пояснения за поведението на избирателите по повод лъжите на управляващите. По този начин остава открит един много важен въпрос. Означават ли тези данни, че изборите в България са фалшифицирани и се печелят с купуване на гласове, а както се казва: \"Щом ти е платено, не можеш да имаш претенции?\" \r\n \n\t\t\t\t\t\t", "date": "2018.04.02", "title": "Изследване, финансирано от Европа, размаза управляващите и ги разобличи в лъжи към избирателите! ВМРО били най-лъжливи!"}
{"url": "http://www.bnews.bg/article/239595-i_zam_kmetat_na_pleven_zasanuva_zatvora_sadyat_go_za_podkupi", "text": "\n \r\nСпециализираната прокуратура внесе обвинителен акт срещу заместник-кмет на община Плевен за искани и получавани подкупи, съобщиха от Спецпрокуратурата.  \r\nСпециализираната прокуратура внесе в Специализирания наказателен съд обвинителен акт срещу заместник-кмет на община Плевен за искани и \r\nполучавани подкупи в размер на общо 40 530 лева. През периода ноември 2011 г. - април 2014 г. в условията на продължавано престъпление и като длъжностно лице, заемащо отговорно служебно положение, заместник-кметът искал и получавал пари, които не му се следват, от управител на фирма. С дружеството общината имала договор за поддръжка и ремонт на общественото осветление на Плевен, подписан през януари 2011 г. \r\nИсканите пари били определяни като процент (10% или 15% ) от сумите, посочени във фактурите на фирмата-изпълнител за извършените дейности, които тя представяла в общината. Заместник-кметът разпореждал пускането на платежни нареждания за превеждане на сумите по фактури на дружеството, само ако получел на ръка искания процент от съответната сума. \r\nВ общо 16 случая обвиненият заместник-кмет получавал средно по 4 - 6 хиляди лева, за да разпореди всяко плащане към фирмата. \r\nНа 22 април 2014 г. той е задържан от служители на ДАНС в кабинета си веднага, след като получил от управителя на фирмата поредния плик с 4000 \r\nлева подкуп – 40 белязани банкноти с номинал 100 лева. \r\nПредстои Специализираният наказателен съд да насрочи дата за разпоредително заседание по наказателното дело. \r\n \n\t\t\t\t\t\t", "date": "2018.04.02", "title": "И зам.-кметът на Плевен засънува затвора, съдят го за подкупи"}
{"url": "http://www.bnews.bg/article/239587-rachkov_lapa_po_500_lv_na_minuta", "text": "\n Рекордните 100 000 лева заработи Димитър Рачков от две представления във Варна с общо времетраене 200 минути, което ще рече, че банковата сметка на комика се е напълнила с 500 лв. в минута, \r\n\r\n В морската ни столица един от най-обичаните шоумени на България направи премиерата на своя моноспектакъл „Забраненото шоу на Рачков“ при грандиозен успех. „И на двете премиери в края на март зала 1 се пукаше по шевовете, а цените на билетите бяха и над 500 лева“, разказаха зрители във Фестивалния и конгресен център, съобщи „Телеграф“. \r\n\r\n Един от тях разкри, че тъй като билетите се изчерпали месец по-рано, на черно входчетата се предлагали и за по 80 лева. \r\n\r\n „Вярно е, Рачков е актуален сега, но какво са вложили в този спектакъл като декор или някакви невиждани ефекти, че е толкова скъпо. Той си играе своите смешки от шоуто, което води по телевизията „Като две капки вода“, дръпна му една бърза критика Елена Цанева. Тя сподели, че е отделила от пенсията си да заведе двете си внучета на спектакъла, които много искали да видят своя любимец. „Аз не можах да си го позволя, изчаках децата отвън“, признава дамата. \r\n\r\n Други са на мнение, че парите са си заслужавали. 100 минути изглеждали доста време, но пък се пръснали от смях. \r\n\r\n За разлика от Димитър Рачков, Захари Бахаров излиза по-евтин. В момента и негов моноспектакъл е много популярен – „Чамкория“. Той пак също е запълнил залите, но билетите за него били между 18 и 25 лева. \r\n\r\n Продуцент на „Забраненото шоу на Рачков“ е Светлин Стоилов, а сценарист – Влади Априлов. Авторите се хвалят, че с езика на комедийното изкуство разкриват много от мръсните тайни на телевизията и отговарят на въпроси от сорта „Как се правят новините? Лъжат ли ни рекламите? Какво работи продуцентът? Свършват ли някога сапунените сериали? \r\n\r\n „Това е първото телевизионно шоу извън телевизията, което разкрива смешната страна на тв продукциите, вкопчени във вечната борба за рейтинг“, пише под афиша на постановката. \r\n \n\t\t\t\t\t\t", "date": "2018.04.02", "title": "Рачков лапа по 500 лв. на минута "}
{"url": "http://www.bnews.bg/article/239607-tazhno_zagina_izvesten_frenski_lekar_i_planinski_vodach", "text": "\n Френският лекар и планински водач Еманюел Коши с прякор \"Доктор Вертикален\" е загинал днес в лавина в курорта Шамони във Френските Алпи. Това съобщиха планинските спасителни служби, цитирани от Франс прес и БТА. \r\n\r\n Петдесет и осем годишният д-р Коши е бил с група планинари на ски преход извън регламентираната зона за каране на ски, когато е бил отнесен от лавина в масива Егюий руж. \r\n\r\n Поне още трима души са пострадали и настанени в болница, но са без опасност за живота. \r\n\r\n В спасителната операция са участвали седем планински спасители, кучета и хеликоптер. \r\n\r\n   \r\n \n\t\t\t\t\t\t", "date": "2018.04.02", "title": "Тъжно: Загина известен френски лекар и планински водач"}
{"url": "http://www.bnews.bg/article/239586-bedstvashtite_kone_na_pishtalov_chakat_bio_sertifikat_finansiraneto_mu_e_samnitelno", "text": "\n Бедстващите коне на Петър Пищалов в Осоговската планина, както и останалите животни на същия стопанин, се намират в процес на био сертифициране, показа проверка на OFFNews. \r\n\r\n Предстои сертификати за био отглеждане да получат конете, кравите, овцете и козите, отглеждани от Пищалов. \r\n\r\n Собственикът има издаден сертификат със серт. N: 2-02108-2017 от Австрия Био Гаранти ГмбХ (АТ-BIO-301), представлявана в България от Австрия Био Гаранти Клон България (BG-BIO-16). Документът се издава за отглеждане на изброените видове като конвенционален продукт от паралелно производство. С други думи - че животните са в период на преминаване от конвенционално към био производство. \r\n\r\n Този факт повдига още въпроси около финансирането на стопанина, заради чиято безотговорност много от животните намериха смъртта си. Както стана ясно, той е получавал европейски субсидии за измиращите коне, кадри на които силно разгневиха обществеността. От една страна, именно в периода на преход между конвенционално и био отглеждане субсидиите са най-високи. От друга страна, био сертифицираните продукти и тези в преход от конвенционално към биологично отглеждане са под засилен контрол и проверки. Toва допълнително подсилва въпроса как се е стигнало до този трагичен развой. В допълнение към това, био фермерите са длъжни да водят дневник, описващ всеки един процес и дейност с декларираните от тях животни, земи и растителни култури. \r\n\r\n Граждани вече са подали жалба до управата на Австрия Био Гаранти ГмбХ във връзка със случая.  \r\n\r\n Субсидията за говеда, отглеждани за мляко, е 230 евро на животио. Именно като такива са сертифицирани кравите на Пищалов (това е записано в Наредба номер 4 от 24 февруари 2015 г. за прилагане на мярка 11 „Биологично земеделие“ от Програмата за развитие на селските райони за периода 2014–2020 г.). \r\n\r\n За дребни преживни животни като овце и кози се отпускат 122 евро на животно. \r\n\r\n По данни на кмета на Кюстендил Петър Паунов Пищалов е регистрирал 100 говеда и 85 овце за сезон 2017/2018. Това прави 23 000 евро субсидии за говедата и 10 370 евро за овцете. За следващия сезон 2018/2019 декларираните говеда са вече 109, а овцете – 285. Според данни на местни хора преди настъпването на зимата той е имал около 100 крави. \r\n\r\n От същия био сертификат се разбира, че за реколта 2016 Пищалов е декларирал 90 440 кг събрано сено от конвенционално производство. Макар сертификатът да е валиден до 31.01.2018, в него няма информация за сенодобива през земеделската 2017 г. По-нов сертфикат на страницата на Министерство на здравеопазването и храните засега липсва. Ако добивът е останал в същите количества, т.е. над 90 тона, той би стигнал за стотина едри животни за период от три месеца при средна консумация 10 кг сено на ден от крава. Отново по данни на местни, тази есен във фермата са докарани едва няколко бали сено, оставени навън да изгният, видими и до днес. Докаран е и фураж, включително био сертифицирани смески, които явно не са били достатъчни, за да се стигне до днешната ситуация. \r\n\r\n Пищалов декларира още продукция от биологично сертифицирани кошери, подпомагани с 20 евро на кошер, както и сливи, ябълки и череши от конвенционално производство. \r\n\r\n Съселяните му се учудват от данните в сертификата: 15 400 кг ябълки, още толкова сливи и 3000 кг череши. Според тях Пищалов би трябвало да има и овошки и на друго място, понеже досега не са го виждали да се занимава с добив на плодове. Освен това, по думите им плодните масиви на Буново са унищожавани системно от пуснатите на свобода сред тях стада коне и крави. „За всичките тези животни се грижеше един единствен пастир, но и той избяга поради лошите условия“, разказват местните. Спомнят си, че положението във и около фермата не е било много по-различно, отколкото преди случаят да нашуми. Периодично са умирали животни, които са захвърляни някъде из долината да се разлагат, имало безразборно сечене на гората, заграждане на основен път в долината, по който се движат коли с електрически пастир, канализация, изливаща се директно в реката, бунище с останки от животни пред сами къщата му, отсичане на две вековни тополи извън пределите на имота на Пищалов и т.н. \r\n\r\n Жалби и оплаквания е имало, но резултати досега – не. \r\n\r\n Хората разказват още, че били добронамерени към Пищалов, когато пристигнал в селото им. По принцип една ферма с подобни размери и субсидиране се очаква да донесе подем за региона и работа за хората. Затова апелират слчуаят да не се потулва, да се направят всички необходими проверки и да се реши в полза на справедливостта и закона. \r\n \n\t\t\t\t\t\t", "date": "2018.04.02", "title": "Бедстващите коне на Пищалов чакат био сертификат, финансирането му е съмнително"}
{"url": "http://www.bnews.bg/article/239596-tramp_posreshta_putin_vav_vashington", "text": "\n \r\nДоналд Тръмп е поканил руския президент Владимир Путин на среща във Вашингтон по време на телефонния разговор между тях на 20 март, разкри пред \"РИА Новости\" Юрий Ушаков, помощник на Владимир Путин по външната политика.   \r\n  \r\n\"Ако всичко е нормално, аз се надявам, че американците няма да се откажат от своето предложение за провеждане на среща\", каза Ушаков. \"Когато нашите президенти разговаряха по телефона Тръмп предложи първата среща да бъде в Белия дом във Вашингтон\". \r\n\r\n Междувременно обаче Кремъл заяви, че не е имало никакво обсъждане за планиране на среща на върха между президентите на Русия и САЩ Владимир Путин и Доналд Тръмп, откакто американският лидер предложи подобно нещо в телефонен разговор с руския си колега на 20 март, предаде Ройтерс. \r\nОттогава Вашингтон изгони 60 руски дипломати и затвори руското консулство в Сиатъл заради твърденията за руска роля в отравянето на бившия разузнавач Сергей Скрипал и дъщеря му Юлия. Русия отговори съразмерно. \r\n\"На фона на тези събития е трудно да се обсъжда възможността за провеждане на среща на върха\", каза на пресконференция представителят на Кремъл Юрий Ушаков. \r\n  \r\nДоналд Тръмп се обади на Путин на 20 март, за да го поздрави с преизбирането за президент на Русия, напук на препоръките на съветниците си да не го прави. Двамата досега са се срещали лично два пъти през 2017 г.: на заседанието на страните от Г-20 в Хамбург през юли и в Дананг (Виетнам) през ноември. \r\n  \r\n \n\t\t\t\t\t\t", "date": "2018.04.02", "title": "Тръмп посреща Путин във Вашингтон?"}
{"url": "http://www.bnews.bg/article/239590-sofiyantsi_revnaha_imitirat_zapalvane_na_dupkite_i_kradat_kato_za_posledno_snmki", "text": "\n \r\nСофиянци се обърнаха към Би Нюз като единствената медия, която не се страхува да показва истината такава, каквато е! \r\n\r\n Този път столичани изразиха своето негодувание от наглия начин на крадене на пари чрез имитация на запълване на дупки. Наш екип моментално се отзова на сигнала и  провери на място за каква далавера става дума. Установихме \"уникална\" технология за запълване на дупки! \r\n\r\n На улицата стои малко камионче с асфалт, до него едър мъж с лопата хвърля от асфалта в дупката, която нито е почистена, нито е подготвена за прилагането на каквато и да е технология. \r\n\r\n Ние директно попитахме работниците: \" Редно ли е така безотговорно да се подхохжда?\" След въпроса ни в разговора моментално се намеси добре охранен мургав мъж, който започна да ни заплашва: какво питаме, защото фирмата била на много \" силен човек - депутат\" от патриотите. Те пак се оказаха в основата на поредната далавера -  измама за данъкоплатеца, който разбива автомобилите си по лошите пъщита, плаща пътни такси, винетки, глоби, но не вижда резултати, а сомо обратното - далавери и кражбе на собствения си гръб. \r\n\r\n Наше задължение е да покажем как ни изпразват джобовете, като обещаваме, че след известно време ще покажем ефекта от краденето. Според столичани тази схема е от години, но напопследък наглостта е просто нетърпима. \r\n\r\n Според тях сега някой патриотар заработва за великденските празници, които вероятно ще прекара на екзотичен остров с  блондинка! \r\n\r\n \r\n \n\t\t\t\t\t\t", "date": "2018.04.02", "title": "Софиянци ревнаха: Имитират запълване на дупките и крадат като за последно! (СНМКИ)"}
{"url": "http://www.bnews.bg/article/239609-revolyutsiya_ucheni_braknaha_v_mozak_na_zhivo_sashtestvo", "text": "\n Южнокорейски учени действаха като хакери и за пръв път се намесиха в мозъка на живо същество - в случая опитни мишки. С помощта на специално устройство-имплант невробиолозите успяха да се намесят в мозъчната дейност на гризачите. Учените \"хакнали\" управлението на импулсите на главния мозък на мишките и ги заставили да се движат под въздействието на външни команди.   \r\n\r\n С помощта на импланта и при управление с оптични влакна специалистите задействали реакции на светови импулси в определени участъци на мозъка. Гризачите по команда били заставяни да проявяват интерес към храната и чифтосването. Невробиолозите се научили и да \"отключват\" чувството на страх на опитните мишки. \r\n\r\n Така по мнението на учените в бъдеще ще могат да бъдат създадени контролируеми животни-киборги, които да бъдат управлявани с помощта на микрочипове. \r\n  \r\n \n\t\t\t\t\t\t", "date": "2018.04.02", "title": "Революция: Учени \"бръкнаха\" в мозък на живо същество"}
{"url": "http://www.bnews.bg/article/239569-7_choveka_prodalzhavat_da_zhiveyat_a_prichinata_smartta_na_boksyor", "text": "\n 7 човека продължават да живеят, а причината е смъртта на боксьора Скот Уестгарт.  \r\n\r\n Той почина след като победи в тежък мач от 12 рунда Дек Спелман. По време на интервюто, което даде след успеха си, се видя, че Уестгарт изпитва силна болка в главата. Именно и това е причината за смъртта му. Той бе приет в болница с кръвоизлив в мозъка, а няколко часа след това почина. \r\n\r\n Според скърбящата му майка Ребека, Скот нееднократно заявил желанието си неговите органи да бъдат трансплантирани. Така той успява да спаси цели 7 живота. \r\n\r\n \"Не знаех, но той се е записал в списъка на донорите на органи. Когато отидох в болницата, го целувах и поставих ръка на сърцето му, то беше толкова силно. Помислих си, че който го вземе, ще е много щастлив. Казаха ми, че е спасил седем души. Той помагаше на хората до края на живота си, такъв беше\", разказва тя.  \r\n\r\n \"Скот помагаше на хората до самия край. Винаги бе на страната на аутсайдера, щеше да помогне на всеки. Беше толкова мил, щастлив, смел... Сега искам хората да го запомнят не само като боксьор, а като човекът, който беше\", признава госпожа Уестгарт. \r\n\r\n Въпреки голямата трагедия, Ребека не вини бокса, че е отнел сина ѝ. \r\n\r\n \"Смъртта му бе толкова тежък момент, колкото би бил за всяка майка... Не мога да повярвам, че повече никога няма да го видя. Боксът прави толкова добри неща за много млади хора. Държи ги на верния път. Знам, че Скот го чувстваше по същия начин\", каза тя. \r\n \n\t\t\t\t\t\t", "date": "2018.04.02", "title": "7 човека продължават да живеят, а причината – смъртта на боксьор  "}
{"url": "http://www.bnews.bg/article/239574-polugola_i_okarvavena_yana_vizhte_mokrata_sleda_koyato_prati_chetsi_za_20_godini_v_zatvora", "text": "\n Почти 7 години след убийството на 28-годишната Яна Кръстева случаят официално приключи. Върховният касационен съд прати за 20 г. зад решетките Николай Русинов-Чеци, намерен за виновен за смъртта младата жена. Присъдата е окончателна. \r\nНа 13 април Русинов ще посрещне 42-ия си рожден ден сред останалите лишени от свобода в Първи отряд на софийския затвор, където е от 2015 г. Там бе изпратен веднага, след като първо получи доживотна присъда. После тя бе заменена с 20 г. затвор от апелативния съд и потвърдена от върховния, защото престъплението не било извършено “с изключителна жестокост”, пише \"24часа\". \r\nПреди да влезе в затвора, Чеци работи като преводач в търговска фирма, без трудов договор, само на комисиони. \r\nПолуголото и окървавено тяло на Яна Кръстева е открито на 10 юли 2011 г. в храстите недалеч от Конната база в Борисовата градина от случаен минувач. Аутопсията показва, че младата жена е починала между 36 и 40 часа преди намирането на трупа. \r\nВ първите седмици разследването е в задънена улица, въпреки че са разпитани над 60 свидетели, основно младежи, които в петъчната вечер на 8 юли 2011 г. са в Борисовата градина. Те са там заради два концерта - един на стадиона на ЦСКА и друг - на раппевеца Спенс, в популярното заведение “Маймунарника”. За 4 месеца е задържан клошарят Пламен Трифонов, но срещу него не се събират достатъчно доказателства и той е освободен. \r\nРазследващите проучват Чеци, който е заподозрян от самото начало, но не е арестуван веднага. Той е последният, видял Яна жива. Двамата се срещат в “Маймунарника”. Общ приятел ги представя. Сближаването е около полунощ. Танцуват хип-хоп, Яна присяда на масата на Чеци. Купонът е обилно полят с алкохол. Тя пие бира, а той - уиски, джин, ром. По-късно си тръгват заедно, защото са в една посока. \r\nДокато вървят по алеите, Чеци се възползва от Яна. Насилва я да правят секс, а после я задушава, като притиска устата с едната си ръка, а с другата я държи за гърлото. Докато се гаври с младата жена, я шамаросва, блъска я по главата и я удря по тялото. \r\nДо последния си дъх тя е осъзнавала какво се случва, изпитвала е ужас и болка, казва съдът. Смъртта не настъпва внезапно или за секунди, а агонията продължава 20-30 минути. \r\nПрез всичките години Чеци отстоява една защитна теза. Нямал мотив да убие Яна, защото двамата правили доброволен секс. Тя не се противила, а напротив - сама му дала сигнали. Той използвал презерватив. \r\n“Много по-важни са следите върху 9-те мокри кърпички около Яна. По тях има негова сперма, но и кръв от Яна. Кръв има и по дрехите ѝ - разкъсан панталон и потник, скъсани бикини, ветрило, калъф и панел за телефон”, пишат върховните съдии. \r\nСпоред тях “кръвта дава достатъчно информация за ударите по носа и по тялото на Яна, както и че те предхождат и съпътстват половия акт до настъпването на смъртта”. По Яна има следи, типични при изнасилване - наранявания от вътрешната страна на ляво и дясно бедро и в половата област. \r\nСъдиите недоумяват защо Чеци не е обвинен за изнасилване и посочват това като пропуск. Оборват и тезата, че Русинов е имал съучастници. Според обвинението той действал с други двама, които уж държали ръцете на Яна. Прокуратурата стига до този извод заради два косъма от неизвестни мъже. Общо върху тялото на Яна са намерени 7 косъма. 5 от тях са на Чеци, показва ДНК експертиза, направена в лаборатория в австрийския град Инсбрук. Не е ясно обаче на кого са другите два. \r\n“Позоваването само на резултатите от ДНК изследването на два косъма не е достатъчно за категоричен извод за присъствието на други мъже”, пишат съдиите от ВКС. За да определят присъдата, те вземат под внимание психологическата и психиатричната експертиза на Чеци. \r\nВ изследването си експертите не го определят “като поначало агресивен, садистичен, безмилостен, а като склонен на агресия при възникване на основателна за него пречка да постигане на целта си”. \r\nТака е и в нощта срещу 9 юли 2011 г. , когато двамата с Яна си тръгват от “Маймунарника”. \r\n“Той е обнадежден, че ще постигне интимност, разчитайки и на поетия от нея алкохол, проявявайки упоритост и достигайки до неоправдана агресия. Това не води до извод, че е желаел смъртта ѝ, а се е отнесъл нехайно към възможното ѝ настъпване”, казва съдът. \r\nЧеци е задържан на 30 април 2012 г., близо 10 месеца след смъртта на Яна, след като от Инсбрук пристигат резултатите от ДНК експертиза. В годините зад решетките той уплътнява времето си, като пише жалби и води дела срещу затворническата администрация. Само през 2017 г. е имал 4 дела в административния съд в София и още няколко в районния. \r\nПоследното му дело е от 29 март т. г. То е затова, че на 27 ноември м. г. затворническата управа му взела часовник, който не бил негов. На 28 декември комисия в затвора се занимала с оплакванията на Русинов. Часовникът е върнат на 2 януари т. г. Чеци обаче иска от надзирателите да му платят 180 лв., тройната стойност на часовника, защото го върнали с две драскотини на стъклото, както и да разбере кой го е повредил. Делото е насрочено за 14 май. То и останалите дела ще са повод Чеци от време на време да напуска килията. \r\n \n\t\t\t\t\t\t", "date": "2018.04.02", "title": "Полугола и окървавена Яна: Вижте МОКРАТА следа, която прати Чеци за 20 години в затвора! "}
{"url": "http://www.bnews.bg/article/239600-spasi_sofiya_g_n_rashidov_ne_ni_davayte_lopati_a_zamalchete", "text": "\n Понеделникът продължава ударно със снимки от аварийния ремонт на ремонта на ремонта на Ларгото. След като преди две седмици нашата организация сигнализира за некачественото строителство и безобразния начин, по който изглежда триъгълникът на властта - абсолютният център на София и България, от няколко дни екипи извършват кърпежи. \r\n\r\n И то какви: \r\n⚠ настилката е все така неравна; \r\n⚠ счупените павета и плочки не са подменени, а са наблъскани как дойде; \r\n⚠ стъклата все още са счупени; \r\n⚠ течовете продължават. \r\nНа фона на поредното мърляво и недопустимо изпълнение, думите на главния мултак на Републиката, който преди две седмици се опитваше да оправдае липсата на качество звучат още по-абсурдни. Господин бивш министър на културата, вместо да ни пращате да \"взимаме лопата, един ленински съботник да направим, да поработим, вместо по цял ден да снимаме и да спасяваме София\", ще Ви препоръчаме горещо да проявите благоразумие и повече да не се изказвате. Досега трябваше да сте потънал в земята от срам заради безобразно изхарчените наши пари с лоши резултати, вие вместо това имате наглостта да критикувате тези, които са показали точно колко зле се изпълняват ремонтите в София. \r\nИ Ларгото, и поведението на настоящи и бивши носители на властта показват за пореден път само едно нещо - ние, обикновените граждани, сме само една досадна подробност в голямата игра на далавери, липса на зазинтересованост, мърлящина и безпардонна наглост. Само че дами и господа, много като вас, на много места по света, си мислеха, че вечно ще им се разминава и всички дълбоко сгрешиха. Сигурни сме, че няма още дълго да търпим нашите пари да бъдат харчени, а София да не прилича на нормален, европейски град, пише Фрогнюз. \r\n \n\t\t\t\t\t\t", "date": "2018.04.02", "title": "Спаси София: Г-н Рашидов, не ни давайте лопати, а замълчете!"}
{"url": "http://www.bnews.bg/article/239573-zatoplyane_ot_2_gradusa_nosi_seriozna_opasnost", "text": "\n Покачване на океанското ниво, загуба на биоразнообразие, повишена хранителна несигурност, влошено качество на живот - дори човечеството да успее да ограничи глобалното затопляне до 2℃ спрямо прединдустриалната епоха, последствията могат да бъдат опустошителни, предупреждават учени, цитирани от Франс прес. \r\n\r\n Експертите не крият опасенията си, че светът няма да успее да постигне целта, заложена в Парижкото споразумение за климата за ограничаване на глобалното затопляне до края на века до 1,5 или максимум до 2℃ . \r\n\r\n След подписването на Парижкото споразумение десетки изследвания сравняват ефектите от двата възможни сценария - оптималния от 1,5℃ и пределния лимит от 2℃ . От наученото дотук става ясно, че вторият сценарий ще се отрази неблагоприятно върху редица страни. \r\n\r\n Настоящото изследване, публикувано в сп. \"Philosophical Transactions of the Royal Society A\", проучва ефекта от двата сценария в 122 развиващи се и слабо развити страни в света. \r\n\r\n Покачване на океанското ниво \r\n\r\n Дори повишението на температурата да бъде ограничено в посочените рамки, океанското ниво ще продължи да се покачва \"поне още три века\" - с между 90 и 120 см до 2300 г. \r\n\r\n Колкото по-оптимистичен е сценарият, с толкова повече време ще разполагат жителите на тихоокеанските острови, делтата на река Ганг и крайбрежните градове да се подготвят за последствията. \r\n\r\n Експертите прогнозират, че ако не бъдат взети мерки за ограничаване на емисиите на въглеродния диоксид, океанското ниво ще се покачи средно със 72 см до 2100 г. \r\n\r\n Хранителна несигурност \r\n\r\n Повишението на температурите ще доведе до по-голяма хранителна несигурност по света в резултат на очакваните по-сериозни наводнения и суши. \r\n\r\n Някои промени вече са неизбежни, но ако глобалното затопляне бъде ограничено до 1,5℃ , хората ще бъдат изправени пред по-малка заплаха от недостиг на храна и вода. Ако обаче светът се затопли с 2℃ , ще бъдат засегнати 76% от развиващите се страни. \r\n\r\n Ако покачването на температурите бъде овладяно до 1,5℃ , вместо до 2℃ , това ще позволи зоните по света, подходящи за \"климатично убежище\" за флората и фауната, да се увеличат от 5,5 на 14%. \r\n \n\t\t\t\t\t\t", "date": "2018.04.02", "title": "Затопляне от 2 градуса носи сериозна опасност "}
{"url": "http://www.bnews.bg/article/239588-lyubimiyat_na_sofka_maystor_na_skarata_v_pandiza", "text": "\n Майстор на скарата се оказа Гринго на Софка. Тодор Давидов, както е кръщелното име на гаджето на Маринова, с охота се върти около барбекюто. И обещава сочни пържоли по празниците, ако управата на затвора в Казичене позволи празник. \r\n\r\n \r\nСкарата на зандана се прочу, след като Димитър Желязков–Очите направи купон в двора на пандиза. Снимки от празника стигнаха до медиите и Очите бе преместен в по-строг тъмничен затвор за излежаване на наказанието. За кратко време усмихнатия певец стана любимец на пандизчиите. Някои от тях го очаквали с нетърпение, за да им разкаже за живота със Софи Маринова. \r\nДавидов се прочу със злополучен рекет на бизнесмен, като дори молбите и сълзите на Софи Маринова не помогнаха да излезе предсрочно. Той лежи вече над 8 месеца в затвора, като присъдата му е десет месеца, но се надява да излезе предсрочно за добро поведение. \r\nКъсметът явно е на страната на двойката, защото Гринго лежи в мечтаното място за излежаване на присъда. Затворническото общежитие в Казичене се слави със спокойствието и хигиенните си условия. Всяка килия има собствен санитарен възел, а затворниците се отпускат край езерото и барбекюто в по-топлите дни. \r\nГринго ползва и друго предимство. В Казичене, осъдените за първи път и с наказание до 5 години, могат да работят и извън решетките. \r\nСофи Маринова също е щастлива, че може да посещава редовно любимия си. Тя често му носи необходимите провизии, като му ходи на свиждане всеки уикенд. \r\nСлед чутовния скандал с опита за рекет Гринго е решил да се пречисти. Той посещава редовно затворническия параклис, а освен това си е обещал повече да не прави подобни простъпки. \r\n„Бях лошо момче, бях побойник, но Софи ме промени”, споделя Давидов, който допреди това бачка като охрана, но покрай любимата си пропя. \r\n \n\t\t\t\t\t\t", "date": "2018.04.02", "title": "Любимият на Софка - майстор на скарата в пандиза"}
{"url": "http://www.bnews.bg/article/239582-i_zam_kmetat_na_septemvri_poe_po_patya_na_shefa_si_marin_rachev_kam_zatvora", "text": "\n \r\nНа 29 март 2018 г. Специализираната прокуратура повдигна обвинения на двама ръководни служители в община Септември. Заместник-кмет е привлечен \r\nкъм наказателна отговорност за умишлена безстопанственост, от която са настъпили вреди за общината за 78 511,05 лева, както и за престъпление по служба. Обвинение за безстопанственост с причинена вреда от общо 2 779 509,02 лв. е повдигнато и на главния счетоводител на общината. Той е подведен под наказателна отговорност и за сключване на неизгодна сделка в съучастие с кмета на община Септември Марин Рачев, съобщиха от Спецпрокуратурата. \r\nПрез периода март 2016 г. - март 2017 г., зам.-кметът на общината не е положил достатъчно грижи в осем случая на възложена работа на строителни фирми по обществени поръчки за ремонт на улици, детски площадки и библиотека в различни селища в общината. В повечето случаи заместник кметът е бил упълномощен като възложител от кмета на община Септември, като договарял 100% авансово плащане, без да изисква от изпълнителите парична гаранция за изпълнението на договорите. Събраните доказателства сочат, че от 21 март 2017 г. до 29 септември 2017 г., с цел да набави имотна облага за пазарджишко търговско дружество, обвиненият заместник-кмет превел авансово 100% от договорената сума от 35 880 лв. за доставка на 40 улични стълба за необосновано дълъг срок – до 31 декември 2017 г. \r\nС постановление на прокурор от Специализираната прокуратура на заместник кмета на община Септември е наложена мярка да неотклонение „Парична \r\nгаранция“ в размер на 20 000 лева. Главният счетоводител, в съучастие с кмета  , не положил достатъчно грижи за управление на повереното му имущество като сключил четири неизгодни договора за сметопочистване и ремонтни дейности, по които били платени неизвършени дейности и услуги или такива на завишени цени спрямо пазарните им стойности. \r\nНа главния счетоводител е наложена мярка за неотклонение „Парична гаранция“ в размер на 50 000 лева. \r\nМерките за неотклонение на обвинените могат да се обжалват пред Специализирания наказателен съд. \r\n  \r\n \n\t\t\t\t\t\t", "date": "2018.04.02", "title": "И зам.-кметът на Септември пое по пътя на шефа си Марин Рачев -  към затвора"}
{"url": "http://www.bnews.bg/article/239599-amerikanskite_tsentrali_tochat_blizo_polovin_miliard_lv_ot_balgarskite_domakinstva", "text": "\n Всяка година т. нар. американски централи – \"Ей И Ес Гълъбово\" и \"КонтурГлобал Марица-изток 3\" непазарно изземват от българските домакинства 486 400 000 лева за едногодишен регулаторен период. Това каза председателят на Управителния съвет на Асоциация на индустриалния капитал в България (АИКБ) Васил Велев след среща с омбудсмана Мая Манолова. \r\n\r\n Миналата седмица ръководителите на четирите национално представителни работодателски организации, членове на АОБР – Божидар Данев, Васил Велев, Кирил Домусчиев и Цветан Симеонов, в качеството си на физически лица, подадоха жалба до националния омбудсман Мая Манолова срещу двете американски централи. \r\n\r\n В жалбата си до обществения защитник работодателите настояват за незабавно разследване и предприемане на мерки срещу нарушаване на правата на потребителите от страна на тези централи. \r\n\r\n Васил Велев уточни, че работодателите са се обърнали с жалба до омбудсмана заради непазарното изземването на доходи от българските граждани от т.нар. американски централи. \r\n\r\n Те смятат, че това е факт, защото КЕВР е определил референтна цена от 70 лева на мегаватчас, а на тези централи НЕК се задължава да плаща по 106, 70 лв. за \"КонтурГлобал Марица-изток 3\" и 168, 66 лв. за \"Ей И Ес Гълъбово\", което е повече от двата пъти над пазарната цена. \r\n\r\n Председателят на Управителния съвет на АИКБ посочи, че днес електрическата енергия на борсата струва около 45 лева, като последната седмица цените са били между 66 и 36 лева за мегаватчас. \r\n\r\n Според изчисленията на Велев всяко българско домакинство плаща точно по 161 лева за двете американски централи, като срещу тези пари обаче не получават престация. \"Точната дума е, че това е грабеж\", изтъкна Васил Велев. \r\n\r\n Омбудсманът Мая Манолова смята, че би следвало да има промени в законодателството, които да регламентират обема на тези преференции, от които се ползват американските централи, ВЕИ-ата, когенерациите и някои топлофикации. \r\n\r\n Според нея в момента липсва прозрачност какво точно се случва и какви действия са предприели отговорните българските институции по темата. \r\n\r\n Манолова информира, че след като от ръководството на американските централи са разбрали за срещата с работодателските организации, самите те са поискали да се срещнат с омбудсмана, която ще се проведе тази или другата седмица. \r\n\r\n Освен това Манолова обяви, че ще поиска пълна информация от министерствата на енергетиката и финансите, както и от КЕВР, за да обяснят какви действия са предприети от тях по този въпрос. Тя ще поиска информация и какви са възможните сценарий и каква ще бъде крайната цена, която ще платят българските граждани, ако договорите се прекратят.  \r\n\r\n По информация на БТА. \r\n \n\t\t\t\t\t\t", "date": "2018.04.02", "title": "Американските централи точат близо половин милиард лв. от българските домакинства"}
{"url": "http://www.bnews.bg/article/239565-valya_ahchieva_spi_s_mlad_shofyor_ot_bnt", "text": "\n Валя Ахчиева не остана дълго с разбито сърце след раздялата с френския си любовник в началото на годината. Репортерката има бурна любовна връзка с як шофьор на щат в БНТ, който на всичкото отгоре е женен с две деца. \r\n\r\n Избраникът на устата журналистка се казва Владо и е с около 15 години по-млад от нея. Този месец тя навърши 57. Двамата се сдушили по време на репортаж за пристанището в „Свети Влас“, който снимали заедно преди 2 месеца. Двамата стояли по време на цялата командировка на топло в хотелската стая, където се наслаждавали един на друг, писа „Таблоид“. \r\n\r\n Колежките на Валя твърдят, че тя била здраво хлътнала по любовника си. Няколко пъти седмично той преспивал у тях под предлог, че има служебни ангажименти. Тя пък обожавала да му готви и все се тюхкала, че съпругата му го държи гладен и мършав. Но пък била във възторг от креватните му умения. \r\n \n\t\t\t\t\t\t", "date": "2018.04.02", "title": "Валя Ахчиева спи с млад шофьор от БНТ "}
{"url": "http://www.bnews.bg/article/239583-lavrov_otvarna_na_tereza_mey_mozhe_bi_e_v_interes_na_velikobritaniya_da_otrovi_skripal", "text": "\n \r\nРуският външен министър Сергей Лавров каза, че може би е било в интерес на Великобритания да отрови Скрипал, предава Ройтерс, цитирана от БТА.  \r\n„Това би могло да бъде в интерес на британското правителство, което се оказа в неудобно положение, като не успя да изпълни обещанията си на електората си за условията за Брекзит\", коментира Лавров на пресконференция.   \r\nРусия е възмутена, че остава без отговор искането й за консулски достъп до Юлия Скрипал, заяви на пресконференция министърът на външните работи на Русия Лавров. \r\n\"Възмутително е, че до този момент всички наши многократни искания да ни бъде обезпечен достъп до нашата гражданка, остават без отговор\", каза Сергей Лавров, цитиран от ТАСС.  \r\nМинистърът на външните работи на Русия се надява, че експолковникът от ГРУ Скрипал ще излезе от комата, в която изпадна след натравяне с невропаралитичен газ.  \r\nЛавров подчерта, че Русия няма никакво отношение към натравянето на Скрипал и дъщеря му, но страната е заинтересована да се установи истината. \r\nВъпросът е докъде може да стигне взаимното експулсиране на дипломати и това зависи не от Русия, това трябва да бъде преустановено от Запада, каза още Лавров.  \r\nСпоред него, твърде много се говори за Студена война, че тя е дори по-лоша от класическата Студена война, защото тогава има някакви правила и се спазва приличие.  \r\nВ момента нашите западни партньори, имайки предвид Великобритания, САЩ и няколко други страни, които сляпо ги следват, пренебрегнаха всякакво приличие и използваха лъжи за откровена дезинформация. Ние на това отговаряме достатъчно спокойно, хладнокръвно, като настояваме, че всякакви обвинения трябва да се обосноват с факти, каза Лавров.  \r\nТой отбеляза също, че страните от Запада съкращават възможностите за диалог с Русия, експулсирайки дипломатите под всякакви предлози.  \r\n  \r\n\r\n   \r\n \n\t\t\t\t\t\t", "date": "2018.04.02", "title": "Лавров отвърна на Тереза Мей: Може би е в интерес на Великобритания да отрови Скрипал"}
{"url": "http://www.bnews.bg/article/239585-i_v_pazardzhishko_vodata_ne_stava_za_piene", "text": "\n Водата в пазарджишкото село Черногорово е с повишено ниво и не отговаря на изискванията за употреба за питейно-битови нужди. Това установи рутинна проверка на Районната здравна инспекция в Пазарджик. \r\n\r\n От контролния орган са взели проби в 7 населени места в периода 16-31 март 2018 година. \r\n\r\n И именно една от пробите не отговаря на Наредба № 9 за качеството на водата, предназначена за питейно-битови цели. Тя е от село Черногорово (община Пазарджик) и в нея е установено повишено съдържание на нитрати. Село Черногорово е с население от малко над 2000 души. \r\n\r\n ВиК дружеството в град Пазарджик вече е в процедура по учредяване на нов водоизточник за подобряване качеството на питейната вода с цел постигане изискванията на въпросната наредба, предаде Канал 3. \r\n\r\n Взети са и 4 проби от минерални водоизточници. При тях не са установени отклонения. \r\n\r\n   \r\n \n\t\t\t\t\t\t", "date": "2018.04.02", "title": "И в Пазарджишко водата не става за пиене"}
{"url": "http://www.bnews.bg/article/239550-zvezdniyat_sastav_na_jesus_christ_superstar_pristiga_v_sofiya_dnes", "text": "\n Във видеообръщение Тeд Нийли обещава на българската публика незабравимо изживяване в Зала 1 на 5, 6 и 7 април. Рок операта на всички времена „Исус Христос - суперзвезда“ на Андрю Лойд Уебър и Тим Райс за първи път ще се играе в Източна Европа. Почти 50 години след премиерата на най-успешния мюзикъл в света, оригиналът най-сетне пристига у нас на 5, 6 и 7 април в Зала 1 на НДК. С трите спектакъла приключва европейското турне, посветено на 70-годишнината на Андрю Лойд Уебър. \r\n\r\n В ролята на Спасителя ще видим самия Тед Нийли - човекът играл Исус по-дълго, отколкото той е живял на земята. \r\n\r\n Звездният състав пристига в София с полет от Амстердам на 2 април в 14:00 часа на Терминал 2, където ще има кратък брифинг за медиите. Билети за събитията се продават в мрежата на Eventim. \r\n\r\n В специално видео Тед Нийли сподели, че очаква с нетърпение срещата си с българската публика, защото за него това е свещен момент. \r\n\r\n Това е първото идване на звездния актьор у нас. Той не крие, че се интересува от България и винаги е искал да посети страната ни,  но досега не му се е отдавала тази възможност. \r\n \n\t\t\t\t\t\t", "date": "2018.04.02", "title": "Звездният състав на Jesus Christ Superstar пристига в София днес"}
{"url": "http://www.bnews.bg/article/239552-mariya_silvestar_zabarsa_mladok_pikantni_podrobnosti", "text": "\n Откакто се разведе, актрисата и тв водеща Мария Силвестър не е споделяла да има нов мъж до себе си. Синеоката хубавица пази в тайна личния си живот, но нейни близки издават, че е по-влюбена отвсякога. От няколко месеца Мария излиза с екранният си партньор от предването „Бригада Нов дом” Влади Караджов и се носи на крилете на щастието. \r\nЧаровният майстор Караджов, който бързо се превърна в любимец на женската част от зрителите, от години върти строителен бизнес, а фирмата му се занимава основно с ремонтни дейности. Влади попаднал в телевизията случайно по молба на приятел и с готовност приел да се включи в предизвикателството „Бригада Нов дом”. В тандем с Мария Силвестър той  помага на социално слаби семейства да преустроят жилищата си, а целият ремонт протича в рамките на 4-5 дни.  \r\nПокрай работния процес шефът на строителната бригада доста се сближил с чаровната Мария, която познавал отдавна, но пък преди нямал кой знае какви допирни точки с нея. Чрез съвместаната си работа по предаването двамата се преоткрили и водещата най-сетне допуснала друг мъж в живота си след развода с актьора Силвестър Силвестров. \r\nМария е малко по-възрастна от екранния си партньор, но това не пречи на отношенията им, издават запознати. Както водещата, така и майсторът имат деца от предишни връзки и темата за родителството още повече ги сближила, пише \"Уикенд\". \r\nВодещата и бригадира засега не живеят заедно, тъй като отношенията им все още не са в такава напреднала фаза. Караджов е споделял, че обитава просторна къща в близост до София, където синът му Данаил спокойно играе на двора или разхожда кучето си из ливадите. \r\n \n\t\t\t\t\t\t", "date": "2018.04.02", "title": "Мария Силвестър забърса младок! Пикантни подробности"}
{"url": "http://www.bnews.bg/article/239577-barekov_ekskluzivno_na_korumpiranite_i_kradlivite_kato_karakachanov_shte_im_doyde_vremeto_kato_zaraboti_evroprokuraturata", "text": "\n Огромната корупция сред управляващите и крадливите ни политици продължават да си живеят безнаказано и на свобода. Но идва и тяхното време, прогнозира в коментар евродепутатът Николай Бареков. Ето кого посочва той за \"лечител\" на \"болежките\" на такива като агент Шиши, когото не притесняват нито разкритията на чужди издания как прибира тлъсти пачки от българско гражданство, нито на българските медии: \r\n\r\n *Публикуваме без редакторска намеса. \r\n\r\n \"Знаете ли кога ще дойде времето на политиците като мен, смазани от статуквото? Когато догодина изберем първия европейски главен прокурор и заработи европейската прокуратура. Тази институция ще бъде наднационална и ще разследва зулумите, кражбите и корупцията на всички властници и бюрократи и то не само с европейските средства. Европрокуратурата ще бъде над българските прокурори и няма да има техните задкулисни зависимости. Примерно тя би разследвала и обвинила вицето Каракачанов за търговията под масата с български паспорти за джихадисти, защото тя застрашава сигурността на ЕС. Няма да си натиска парцалите като нашите цаци. Когато тази прокуратура дойде, българските политици няма да могат да крадат безнаказано и ще им стане безинтересно да работят само за гражданите..... и тогава ще дойде времето на тези, които имат идеи в главата си и стимул да работят за обществото без да крадат.\" \r\n \n\t\t\t\t\t\t", "date": "2018.04.02", "title": "БАРЕКОВ ЕКСКЛУЗИВНО: На корумпираните и крадливите като Каракачанов ще им дойде времето като заработи европрокуратурата!"}
{"url": "http://www.bnews.bg/article/239562-skandalno_ministri_ne_spazvat_zakoni_i_nikoy_ne_gi_nakazva", "text": "\n Институтът за пътна безопасност разпространи кратък анализ до медиите, от който се вижда, че министри нарушават ЗДвП, но никой не ги санкционира. \r\n\r\n „Институтът за пътна безопасност / ИПБ/ констатира, че министъра на вътрешните работи, министърът на транспорта, информационните технологии и съобщения и министърът на образованието и науката не спазват ЗДвП. В същото време настояват от гражданите да го спазват. С няколко писма до МС, МВР, МОН и МТИТС, Института за пътна безопасност настоява за среща и предприемане на действия по-изпълнение на законови разпоредби на длъжностни лица, но до момента отговор няма. \r\n\r\n Министъра на вътрешните работи, министърът на транспорта, информационните технологии и съобщения и министърът на образованието и науката системно не изпълняват задълженията си по ЗДвП. В чл.170б и чл.170в закона ги задължава да издадат наредби касаещи обследване на тежките пътно-транспортни произшествия и анализиране на пътно-транспортните произшествия с участието на деца.Повече от 10 години тези наредби не са издадени. Министъра на образуванието и науката  повече от 20 години не изпълнява изискването заизучаване от учениците в системата на средното образование на правилата за движение по пътищата. Най сериозни са нарушенията на министъра на вътрешните работи. \r\n\r\n От 2010 година няма внесен нито един доклад в МС за състоянието на БДП в България. ДОККПБДП на която председател е министъра на вътрешните работи е задължена съгласно &1 ал.2 т.3 на ЗДвП да изготвя ежегоден доклад за състоянието на БДП, който се разглежда от МС. Липсата на такива доклади създават предпоставка МС и неговия Председател да не са в състояние да управляват системата за БДП. Отговорности по ЗДвП е възложена на единадесет държавни институции. Министър председателят трябва да знае, че именно тези доклади индитифицират проблемите и предлагат решения. Управлението на БДП, чрез импровизация води до това България да е най-опасното място за движение по-пътищата в ЕС. \r\n\r\n ИПБ и Карстори  организират работна закуска на 03 април /вторник/ от 10. 00 часа в SAHO на ул. „Искър” №4 с журналисти на която ще бъдат представени проблемите с вторичния пазар на автомобилите и по конкретно какви рискове се крият при закупуването на автомобили на старо. \r\n\r\n Това са разпоредбите в ЗДвП: \r\n\r\n В чл.170б, министърът на вътрешните работи и министърът на транспорта, информационните технологии и съобщения се задължават да определят с наредба реда за служебно обследване на тежките пътно-транспортни произшествия, допуснати от водачи, придобили правоспособност за управление на моторни превозни средства за обществен превоз или за собствена сметка на пътници и товари, както и набелязаните мерки за тяхното ограничаване. /до момента такава наредба не е издадена/. \r\n\r\n В чл.170в, министърът на вътрешните работи и министърът на образованието и науката се задължават да определят с наредба реда на взаимодействие по обмен на информацията, анализиране на пътно-транспортните произшествия с участието на деца и набелязване на мерки за тяхното ограничаване и намаляване на последствията.  /до момента такава наредба не е издадена/ \r\n\r\n § 4 ЗДвП Министърът на образованието и науката осигурява чрез съответните учебни планове задължителното изучаване от учениците в системата на средното образование на правилата за движение по пътищата \r\n\r\n В Закона за предучилищно и училищно обучение (ЗПУО), чл. 73, е записано, че средното образование се получава в VIII-XII клас. \r\n\r\n От 20 години обучение по БДП в VIII-XII клас не се провежда \r\n\r\n Като основна причина за неизготвянето на тези важни наредби и не изпълнение на законовите разпоредби от длъжностни лица може да се посочи липсата на експертен орган, който да осъществява координация, взаимодействие и мониторинг върху дейността и изпълнение на законовите разпоредби на институциите отговорни за БДП в страната. \r\n \n\t\t\t\t\t\t", "date": "2018.04.02", "title": "СКАНДАЛНО: Министри НЕ спазват закони и никой не ги наказва!"}
{"url": "http://www.bnews.bg/article/239554-tyangun_1_izgorya_nad_tihiya_okean", "text": "\n Космическата станция \"Тянгун-1\" приключи своя живот в земната орбита и падна в Тихия океан в 3.16 часа българско време. У нас редица изтъкнати астрономи проследиха последните часове на космическия апарат. \r\n\r\n Пред камерите на Нова телевизия доц. д-р Алексей Строев от Института за космически изследвания към БАН успокои, че няма опасност евентуалните остатъци да са токсични, тъй като по-голямата част от отровите изгарят в атмосферата. \r\n\r\n Припомняме, че военните създадоха специален оперативен щаб по наблюдението на обекта, а министър Красимир Каракачанов дори ангажира химически модули от армията, които трябваше да се намесят, ако отломка от \"Тянгун-1\" беше паднала на територията на България. „Отломки не са попаднали на сушата и няма никакви поражения. \r\n\r\n Прогнози непрекъснато се правеха на няколко часа от няколко агенции. Следихме от няколко места движението на станцията, за да можем да правим анализи и наши прогнози. Очаквахме събитието да се случи малко по-близо до България, някъде под Африка. Това обаче се случи още по-далече от нас”, коментира в доц. Веселка Радева от ВВМУ. \r\n\r\n \"Ако попаднем на отломки от космическа станция, трябва веднага да позвъним на 112. Не трябва да докосваме отломките, за да няма вреда за хората. Ще дойдат екипи, които ще изземат отломката и ще я изследват\", поясни тя. \r\n \n\t\t\t\t\t\t", "date": "2018.04.02", "title": "\"Тянгун-1\" изгоря над Тихия океан"}
{"url": "http://www.bnews.bg/article/239576-politicheskite_sili_ne_razbirat_problemite_na_sadebnata_sistema", "text": "\n Политическите сили, като цяло, не разбират проблемите на съдебната система, от което следва и изначалната неизпълнимост на политическите програми в частта им за правосъдна реформа. Това е един от основните изводи от анализ на политическите платформи в сектор \"Правосъдие\" в периода 2010-2017 г., разработен от Центъра за законодателни оценки и законодателни инициативи. \r\n  \r\nАнализът на политическите платформи на управляващите парламентарни мнозинства за развитието на съдебната реформа в периода 2010-2017 г. показва, че от общо 156 предвидени мерки в сектор \"Правосъдие\" са изпълнени едва 11, т.е. 7 на сто. Частично изпълнени са 6 на сто (10 мерки), а неизпълнени са 69 на сто (108 мерки). За 18 от мерките (12 на сто) няма данни за изпълнение, съобщават от пресцентъра на Българската стопанска камара. \r\n  \r\nТова показва липсата на дългосрочна и средносрочна визия за реформа в системата, коментира Николай Димитров, председател на Управителния съвет на Центъра за законодателни оценки и законодателни инициативи. Освен това, мерките често са декларативни и твърде общи. Те не поставят конкретни цели, нито пък предоставят начина, по който да бъде постигнато изпълнението им, смята Димитров. \r\n  \r\nСпоред него е необходимо по-широко участие на гражданското общество и организации в процеса по приемане, съответно - изпълнение на програмите и мерките. \r\n  \r\nАнализът е изготвен в рамките на проект по Оперативна програма \"Добро управление\". \r\n \n\t\t\t\t\t\t", "date": "2018.04.02", "title": "Политическите сили не разбират проблемите на съдебната система"}
{"url": "http://www.bnews.bg/article/239564-shok_za_shofyorite_benzinat_poskapva", "text": "\n Експерти прогнозират поскъпване на бензина заради нови изисквания. Въвеждането на изисквания търговците на горива да блокират сериозни суми за банкови гаранции ще доведе до поскъпване на бензина, коментират дребните търговци. И те се готвят за протест заради новия проектозакон за петролните продукти, съобщава bTV. \r\nСобствениците на малки бензиностанции настояват да не бъдат слагани под общ знаменател с големите вериги. Те не могат да си позволят нито сумите, нужни за уставен капитал, нито банковите гаранции, които трябва да блокират. \r\nТърговците на дребно ще трябва да имат в уставния си капитал 20 хил. лева и да дадат като банкова гаранция по още 20 хил. за всяка бензиностанция. \r\nЦветан Песаров е управител на малка бензиностанция в Горна Оряховица и пресмята, че новите условия ще са непосилни за него. \r\n„Това по-скоро би довело до закриване или до елиминиране на малките от пазара и доминиране на големите”, прогнозира той. \r\nЗа търговците на едро изискванията са още по-сериозни, без значение дали става въпрос за голяма компания, или малка фирма. \r\n„Откъде ще извадя 500 хил. лева, въпреки че съм 14 години на пазара? Да не говорим за 3 милиона уставен капитал, аз не съм ги виждал накуп такива пари. Това означава, че вместо да делят баницата на 420 парчета, искат да я разделят само на 20 парчета”, смята Николай Николов, председател на Сдружението на малките търговци на горива. \r\n„Някой, който продава за 7 – 8 милиона лева на месец продукция от склад на едро на дребно, но няма пари да декларира 500 хиляди? Това са едни много добри търговци и комисионери, които се оказаха само търговец и секретарка и когато изчезне някой от тях, вие питате: „Ама къде е ДДС-то?”, отбеляза вносителят на проектозакона Емил Димитров. \r\nВ мотивите на проектозакона се посочва, че гаранциите ще се използват, за да има откъде да се вземат глобите, когато търговците нарушат закона. \r\n„Със сигурност тези високи изисквания ще се отразят на цената, като ни бъдат наложени допълнителни суми върху цената на горивото”, посочи адвокат Грета Ганчева. \r\nПод въпрос е дали въвеждането на финансовите прагове няма да се окаже против европейските правила. Вносителите на законопроекта пресмятат, че всяка година държавата губи 1 милиард от контрабанда с горива и заради това е нужен регламент, който да предотвратява сивата търговия в сектора. \r\n \n\t\t\t\t\t\t", "date": "2018.04.02", "title": "ШОК за шофьорите: Бензинът поскъпва!"}
{"url": "http://www.bnews.bg/article/239568-pozhar_v_zatvora_v_plovdiv_evakuirat", "text": "\n Избухна пожар в затвора в Пловдив, съобщи bTV. \r\n\r\n По първоначални данни пожарът е тръгнал от затворническа килия, която гори и към момента. \r\n\r\n На мястото е пристигнал екип на пожарната. Всички затворници са изведени на безопасно място. \r\n\r\n Затворниците от горящата част на сградата са евакуирани на безопасно място - в двора на затвора. Няма пострадали хора, съобщи Нова. Изведените затворници са около 100 души. \r\n\r\n Пожарът е тръгнал от шесто крило на затвора - от килия №17. \r\n\r\n Към момента няма данни за това как е възникнал пожара. Предполага се, че става въпрос за умишлен палеж. \r\n\r\n Сигналът за инцидента е постъпил в пожарната в Пловдив в 11.15 часа. Към затвора е изпратен един екип на пожарната. Огнеборците са потушили пламъците. \r\n \n\t\t\t\t\t\t", "date": "2018.04.02", "title": "Пожар в затвора в Пловдив! Евакуират..."}
{"url": "http://www.bnews.bg/article/239566-sofiyanets_ubi_zhena_si_trupat_e_nameren_v", "text": "\n 63-годишен мъж от София е задържан като заподозрян за убийството на съпругата си, съобщиха от Областна дирекция на МВР – Кюстендил. \r\n\r\n Тялото на 61-годишна жена е открито с множество наранявания в двор на вила в село Косово, община Трекляно. Трупът на жената е открит на 31 март. При извършения оглед на място по трупа са установени множество наранявания, нанесени с твърд предмет. \r\n\r\n Тялото е транспортирано за аутопсия в кюстендилската болница. Като заподозрян е задържан за 72 часа 63-годишният съпруг. Семейството е от столицата. Започнато е досъдебно производство по случая, уведомен е окръжен прокурор. \r\n \n\t\t\t\t\t\t", "date": "2018.04.02", "title": "Софиянец УБИ жена си, трупът е намерен в… "}
{"url": "http://www.bnews.bg/article/239571-kitay_vdiga_mitata_za_amerikanskite_stoki_s_25", "text": "\n Китай ще наложи нови мита върху американско месо, плодове и други продукти като ответна мярка за налозите, одобрени от президента на САЩ Доналд Тръмп върху вноса на стомана и алуминий, предаде Асошиейтед прес. \r\n\r\n Китайското министерство на финансите заяви, че новите мита влизат в сила веднага. \r\n\r\n Заявлението беше направено след предупрежденията, отправяни от китайските власти през последните седмици при изострящия се търговски спор със САЩ. \r\n\r\n Китай увеличава с 25 процента митото върху осем внасяни от САЩ продукта, включително свинско месо, и налага ново 15-процентово мито върху 120 внасяни от САЩ стоки, включително плодове. \r\n \n\t\t\t\t\t\t", "date": "2018.04.02", "title": "Китай вдига митата за американските стоки с 25%"}
{"url": "http://www.bnews.bg/article/239557-brad_pit_i_andzhelina_dzholi_s_okonchatelno_reshenie_za_razvod", "text": "\n Няколко седмици холивудските звезди Брад Пит и Анджелина Джоли са в примирие и взеха окончателно решение за развод. \r\n\r\n Както съобщава The Sun, 42-годишната Джоли се съгласила да даде на Пит възможност да общува с децата си. Сега адвокатите на бившата звездна двойка изготвят последните щрихи от това споразумение. Очаква се документите да бъдат подадени в съда в рамките на няколко седмици. Брад и Анджелина отчетоха факта, че за децата е много важно да виждат отношение и уважение между тях. \r\n \n\t\t\t\t\t\t", "date": "2018.04.02", "title": "Брад Пит и Анджелина Джоли с окончателно решение за развод"}
{"url": "http://www.bnews.bg/article/239546-irena_milyankova_chaka_6_o_dete", "text": "\n Манекенката Ирена Милянкова е в трепетно очакване на 6-тото си дете, пише в. \"Телеграф\". 32-годишната красавица, която има 4-ма наследници от първия си мъж Росен Чолов-Чолата, ще дари с втора рожба настоящата си половинка Николай Чолаков, с когото са заедно от 3 години. Звездата от \"Под прикритие\" и \"Цветът на хамелеона\" е в началото на шестия месец от бременноста си. Тя е успяла да запази в тайна толкова дълго време радостната вест, тъй като вече почти не се движи в моделските среди, а се е отдална на бизнеса с отдаване под наем на луксозни имоти. Най-многодетната майка в родния шоубизнес отново ще има момиче и е на път да си направи собствен ансамбъл по художествена гимнастика. \r\n \n\t\t\t\t\t\t", "date": "2018.04.02", "title": "Ирена Милянкова чака 6-о дете"}
{"url": "http://www.bnews.bg/article/239547-advokati_savetvat_ahmed_musa_da_sadi_balgariya", "text": "\n Адвокатите на Ахмед Муса, който беше осъден на една година затвор при по-лек режим, съветвали него и семейството му да осъдят държавата, пише bTV. \r\n\r\n Телевизията имала уговорка за разговаря с Ахмед Муса пред дома му в Пазарджик, но той така и не се появил. Роднините му нямат намерение да съдят държавата, защото искат да се спре шума около Муса, който описват като правоверен мюсюлманин. \r\n\r\n Делото срещу Ахмед Муса и негови сподвижници, познато с името „делото срещу пазарджишките имами” продължи осем години. Муса и 12 други имами бяха обвинени в проповядване на антидемократична идеология и насаждане на омраза на религиозна основа. \r\n\r\n 12-те сподвижници на Муса бяха освободени от наказателна отговорност. \r\n\r\n През 2014 г. Муса беше признат виновен, а преди дни Пловдивският апелативен съд го осъди на една година затвор, която той няма да излежи, тъй като вече е лежал в затвора три години по друго обвинение. \r\n \n\t\t\t\t\t\t", "date": "2018.04.02", "title": "Адвокати съветват Ахмед Муса да съди България! "}
{"url": "http://www.bnews.bg/article/239549-dj_vasko_gromkov_sas_skandalno_razkritie_kapkite_peyat_na_pleybek", "text": "\n „Най ме кефи как в тези „капки” им оставят на синбек само първия куплет и чак на припева и до края им вкарват пълния плейбек. За да може журито да каже: В началото тръгна неуверено, но после разцепи”, и публиката да се върже, че пеят на живот, казва Васко Громков. \r\nПопулярният диджей от близкото минало срази едно от най-гледаните предавания в тв ефира. В интернет ъндърграунд поетът и радиоводещ обясни, че от няколко сезона улавя „някакви нередности със звука, но не успявал да разбере откъде идват”. \r\nМеждувременно в дебатите се включи и Къци Вапцаров. „Верно ли до плейбек са стигнали... То така и тунинг може да има, което обяснява защо ми е харесало”, добави той. \r\nСлед което Вапцаров не пропусна да похвали Русата Златка и да оплюе Черната. „Само тя може да пее. Виж, Черната Златка не би изкарала и тон. Черната е дзвер. На нея и софтуерът й е черен, не само опаковката”, казва още той. \r\nДвамата със Златка Димитрова се изпокараха във ВИП Брадър 2012. Тогава Къци не искаше да пее песен на Софи Маринова в дует със Златка, а моделката избухна и въпреки че е по-голям от нея, си позволи да го унижи в ефир, пред цяла България, пише \"Телеграф\". \r\nСлед края на предаването Къци доста често изразяваше неприязънта си към нея. И явно не е единствен. \r\n„Не ги различавам тези ГМО-та на д-р Енчев! Всички са ми от една серия клонинги с пластмасови шамандури над корема”, приключи с коментарите по темата dj Васко Громков, който от 4 години не гледа телевизия и попаднал на „Капките” случайно, тъй като музиката е неговата стихия. \r\n \n\t\t\t\t\t\t", "date": "2018.04.02", "title": "DJ Васко Громков със скандално разкритие: \"Капките” пеят на плейбек! "}
{"url": "http://www.bnews.bg/article/239558-parviyat_poshtenski_dron_se_razbi_v_video", "text": "\n Първият дрон на руските пощи се разби в къща, пише „Россия 24“. Дронът трябвало да достави пратка в село в района на Улан-Уде, но малко след излитането променил траекторията си, ударил се в къща и се разбил, съобщи БНР. \r\n\r\n Според експертите причините за катастрофата може да са две – апаратът е бил подхванат от силния вятър или електрониката му се е повлияла от устройства за безжичен интернет. \r\n\r\n \r\n\r\n   \r\n \n\t\t\t\t\t\t", "date": "2018.04.02", "title": "Първият пощенски дрон се разби в… (ВИДЕО)"}
{"url": "http://www.bnews.bg/article/239556-borisov_potushi_strastite_pri_zarnoproizvoditelite_otkazaha_se_ot", "text": "\n Зърнопроизводителите няма да протестират стана ясно след среща с премиера Бойко Борисов в Министерския съвет. Председателят на УС на Националната асоциация на зърнопроизводитлите Костадин Костадинов благодари на премиера и на земеделския министър Румен Порожанов за разрешаването на този проблем. „За момента той е решен“, добави той. По думите му се отменя и предвидения протест, който щеше да се състои на 3 април. \r\n  \r\nНа 26 март на извънредно заседание УС на асоциацията взе решение на 3 април да бъдат блокирани пътищата в страната в знак на протест срещу проектозакона за горивата. От браншовата организация уточниха, че с проектозакона на земеделците се вменяват неприложими изисквания и се налага тежък финансов и бюрократичен режим на регистриране. \r\n  \r\nТогава зърнопроизводителите настояха чрез декларация до парламента и правителството да бъдат изключени от обхвата на Закона за горивата и заплашиха, че ако това не се случи, са готови да докарат тежките машини в София. \r\n\r\n На 31 март след среща с министъра на земеделието Румен Порожанов и председателя на НСЗКБ, Управителният съвет на НАЗ реши да възложи на юристите на земеделския сектор, съвместно с юристите на МЗХГ, да разработят предложения за изменения на законопроекта за горивата, така че земеделските производители да не бъдат натоварвани с излишни изисквания извън съществуващата регулация по Наредбата за регистриране и отчитане на продажби в търговските обекти чрез фискални устройства. \r\n  \r\n \n\t\t\t\t\t\t", "date": "2018.04.02", "title": "Борисов потуши СТРАСТИТЕ при зърнопроизводителите! Отказаха се от… "}
{"url": "http://www.bnews.bg/article/239560-volen_poiska_ot_mediite_da_badat_obektivni_a_kade_izchezna_negovata_obektivnost_video", "text": "\n Волен поиска от медиите и журналистите да бъдат обективни! Дори напомни, че самият той е действащ журналист. Ама, Волене къде се изпари твоята обективност и морал? Да не би, с влизането във властта да ти изтриха и паметта? \r\n\r\n Наш обективен дълг е да припомним на Волен някои интересни материали излъчени партийната телевизия АЛФА, която издържаме всички ние данъкоплатците. \r\n\r\n Та, Волене, когато си припомниш обективната истина от това видео можеш и да сезираш главния прокурор! \r\n\r\n Ние отдавна го направихме, но не пречи и ти да го направиш! Все пак си във властта, нали? А, ето и обещаното видео – първа част. \r\n\r\n \r\n\r\n   \r\n \n\t\t\t\t\t\t", "date": "2018.04.02", "title": "Волен поиска от медиите да бъдат обективни! А къде изчезна неговата обективност? (ВИДЕО)"}
{"url": "http://www.bnews.bg/article/239561-chez_drapna_shaltera_na_novi_iskar", "text": "\n Гневни граждани от Нови Искър се обърнаха към редакцията на БиНюз, за да изкажат възмущението си от ЧЕЗ. \r\n\r\n Вече няколко часа в китното градче ЧЕЗ е дръпнал шалтера и според гражданите никой не дава обяснение защо е това безобразие. \r\n\r\n Според тях,  компанията ги наказва, тъй като голяма част от протестиращите пред Министерски съвет били именно от Нови Искър. \r\n\r\n Според други пък \"Гинка тествала търпението на гражданите за новия режим на тока, както и за повишаването на цените? Дали е така за сега никой не знае. Ясно е, че към този момент хората са без ток и никой не дава обяснения защо се случва това в 21-ви век! \r\n \n\t\t\t\t\t\t", "date": "2018.04.02", "title": "ЧЕЗ дръпна шалтера на Нови Искър!"}
{"url": "http://www.bnews.bg/article/239559-tragediya_na_bg_magistrala_mazh_zagina_drugi_patnitsi_sa", "text": "\n Турски гражданин на възраст 74 години е загинал при пътно-транспортно произшествие на магистрала \"Марица\", съобщи ОД на МВР - Хасково. Произшествието е станало с лек автомобил, управляван от 29-годишен французин. \r\n\r\n Той е предприел маневра по изпреварване без да осигури достатъчно странично разстояние от изпреварвания товарен автомобил, който е бил управляван от 63-годишен водач от Босна и Херцеговина. \r\n\r\n Лекият автомобил се е блъснал странично в него. От удара леката кола се е завъртяла и е минала пред товарната, която го е влачила около 50 метра. Возещият се на предната седалка мъж от Турция е починал в болница. \r\n\r\n С порезна рана е 68-годишна жена, пътничка отзад в леката кола, която е била прегледана и освободена. Образувано е досъдебно производство. \r\n  \r\n \n\t\t\t\t\t\t", "date": "2018.04.02", "title": "Трагедия на БГ магистрала: Мъж загина, други пътници са…"}
{"url": "http://www.bnews.bg/article/239553-nataliya_gurkova_pokaza_bremenno_koremche_na_vakantsiya_v_puket", "text": "\n Една от най-красивите носителки на короната на Мис България Наталия Гуркова изглежда е успяла да сбъдне още една своя мечта. Манекенката, която избра да живее в Южна Африка, отдавна има планове за трети наследник от съпруга си, а той май вече е на път. \r\nТакива спекулации провокира новата леко наедряла в талията форма на брюнетката. Какво друго освен бебе би могло да се крие зад доста широките й рокли и блузи, гадаят почитатели на дългокраката миска.  \r\nНяколко снимки на Гуркова от посещението й на остров Пукет, публикувани в личния й профил, предизвикаха доста догадки. На кадрите брюнетката и мъжът й се радват на луксозни разходки с яхти, шумни кабаретни програми, екзотична храна и гледки. На воаяжа съпрузите са сами - без наследниците си, досущ като младоженци. Показвайки, че любовта им не е угаснала те се гушкат нежно и не спират да показват широки усмивки.  \r\nЕдин издайнически жест обаче създаде впечатлението, че Наталия доста е качила в корема и това не е от прекаляване с плодове. \r\nНа една от снимките любимият й мъж я е хванал нежно през кръста, поставяйки пръсти точно на корема й. Така подчертава, че формата му далеч не е плоска, каквато е била винаги. Всички тези знаци веднага наведоха на мисълта, че тя май отново ще става майка. Новината обаче не е потвърдена от красавицата, която вероятно ще изчака да минат поне 4 месеца преди да проговори по темата. \r\nОткакто преди 12 години напусна България, за да се омъжи за черногорския бизнесмен Джордже Михалевич, Наталия започна да води доста обран и тайнствен живот. Хубавицата избра да загърби кариерата си на модел и да прави първо бизнес, а след това и да гледа деца. Така постепенно смени ролята на бляскава звездна дама с тази на съпруга. Редките й появявания на събития накараха много от приятелите й да я ожалят, че се е превърнала в отчаяна съпруга, пише \"Уикенд\".  \r\n  \r\n \n\t\t\t\t\t\t", "date": "2018.04.02", "title": "Наталия Гуркова показа бременно коремче на ваканция в Пукет?!"}
{"url": "http://www.bnews.bg/article/239567-zapochva_proverka_na_izgorelite_vagoni_na_bdzh", "text": "\n Експерти ще разследват изгорелите вагони на влака София – Бургас. Те се намират на Техническата гара в Пловдив, където се пазят и от охранител, за да не се компрометират доказателствата, по които комисията ще работи. \r\n\r\n Въпреки първоначалната версия за късо съединение в електрическата инсталация, експертите ще работят по всички версии. \r\n\r\n От БДЖ са категорични, че влакът е минал всички проверки преди да тръгне. Те също ще проведат свое вътрешно разследване на инцидента. \r\n\r\n Всички вагони са застраховани, а от железниците още не са изчислили щетите от изгорелите вагони. \r\n \n\t\t\t\t\t\t", "date": "2018.04.02", "title": "Започва проверка на изгорелите вагони на БДЖ"}
{"url": "http://www.bnews.bg/article/239591-kray_na_spekulatsiite_mariya_ilieva_pokaza_godezhniya_prasten", "text": "\n Издаде я снимка от рожденния ден на нейния близък приятел бийтмейкъра Dexter в Бедрум клуб. В разгара на партито певицата позира за селфи с певицата Сантра , на което се вижда и голем диамантен пръстен. \r\n\r\n По детайлно вглеждане в останалите снимки обаче показва, че на всяка от тях Мария се опитва да скрие пръстена. Звездата трайно се настани по страниците на родните таблоиди, след като стана майка и официалнизира връзката си с 26-годишния Георги Михайлов. \r\n\r\n Отскоро Мария поднови клубните си участия и се радва на голям успех. Видимо щастлива, певицата се забавлява и извън сцената, заедно със своите приятели и не обръща внимание на публикациите по нейн адрес. \r\n \n\t\t\t\t\t\t", "date": "2018.04.02", "title": "КРАЙ НА СПЕКУЛАЦИИТЕ! Мария Илиева показа годежния пръстен!"}
{"url": "http://www.bnews.bg/article/239555-ima_li_istinski_kozunatsi_na_pazara_kakvo_ustanovi_analizat", "text": "\n В козунаците тази година не са открити синтетични багрила, но изобилстват от Е-номера и заместители. Това показва проучване на „Активни потребители”, което анализира състава на индустриално приготвени козунаци. Информацията е извлечена от етикетите, т.е. от това, което самите производители са декларирали. \r\nОтделно е проведен и лабораторен тест за наличие на оцветителя Е102 (тартразин). В проучването са включени 16 марки козунаци, закупени от търговски вериги и Женския пазар в София през месец март. Изследването потвърждава задълбочаващата се тенденция у нас качеството на продуктите да се влошава. \r\nОт 16 марки козунаци при една напълно отсъства задължителната хранителна информация на етикетите. Такова нарушение се наблюдава много често при предлагането на непакетирани предварително храни като приготвяните на място във веригите хлебни изделия и готови топли и студени храни. Резултатите показват, че в 11 от проверените марки липсва краве мляко, а при една марка са спестени и яйцата или друг техен заместител. \r\nПестенето от класически съставки води до добавяне в козунаците на „модерни“, индустриално произведени суровини, напомнят от организацията. Усреднено във всяка марка са вложени две нетрадиционни съставки - между 1 и 3 за всеки продукт. Това са сух глутен, яйчен меланж, суроватка и палмова мазнина. Очевиден е стремежът да се използват по-евтини заместители на яйцата, млякото и слънчогледовото олио, както и по-нискокачествено брашно, подобрявано с прибавяне на глутен и ензими. \r\nНискокачествените суровини и заместители водят до използването в индустриалните рецепти и на множество технологични добавки. Такива са описани на етикетите на всички проверени в изследването индустриални продукти. Усреднено във всяка търговска марка се съдържат шест добавени Е-номера. Те са предимно емулгатори, ензими, антиоксиданти, консерванти, киселинни регулатори, оцветители и други, пише БГНЕС. \r\nПри 10 от марките е вложен естествения оцветител каротин. Положителна тенденция е, че тази година в продуктите не е открито влагане на жълтата боя тартразин (Е102). \r\n  \r\n \n\t\t\t\t\t\t", "date": "2018.04.02", "title": "Има ли истински козунаци на пазара? Какво установи анализът… "}
{"url": "http://www.bnews.bg/article/239538-promenlivo_vreme_i_dazhd_dnes_vizhte_koga_se_zatoplya", "text": "\n Днес ще бъде по-хладно и неустойчиво, но от утре предстои бързо подобрение на времето Днес облачността ще бъде променлива. Дневните температури ще са от  11 до 17 градуса. В Дунавската равнина ще духа умерен  и все още временно силен западен вятър. \r\nУтре сутрин ще бъде хладно, с минимални температури от 1 до 6 градуса. През деня бързо ще се затопли и максималните стойности ще бъдат от 15 до 20 градуса. \r\nВ сряда  и четвъртък ще бъде най-топло, с минимални температури от 3 до 9 градуса и дневни от 18 до 23 градуса. Облачността ще бъде незначителна, повече през втория ден, когато в крайните западни  райони  е възможно да превали и прегърми. \r\nВ петък над западните райони ще бъде нестабилно и по-хладно. Ще се развива купесто-дъждовна облачност и  на много места  ще превали и прегърми. \r\nТемпературите  ще се понижат и ще бъдат от 8 до 15 градуса. В източните райони ще има повече слънце, а валежите ще са на по-малко места. Дневните температури там ще са все още до 20, 22 градуса. \r\nВ събота  и  неделя атмосферата ще се стабилизира. В събота краткотрайни превалявания са възможни главно над планините на Южна България, а в неделя ще бъде почти сухо. \r\nВ събота максималните температури ще достигнат 14 до 19 градуса , а в неделя ще се повишат  още малко и ще бъдат от 16 до 21 градуса. Предимно сухо, с променлива облачност и  дневни температури около 20 градуса ще остане времето и  в понеделник. \r\n \n\t\t\t\t\t\t", "date": "2018.04.02", "title": "Променливо време и дъжд днес, вижте кога се затопля… "}
{"url": "http://www.bnews.bg/article/239539-dashterya_na_ubitiya_bashta_mi_izgni_a_toy_skandalniyat_gerb_er_lazar_vlaykov_yade_i_pie_sled_smartta_na_restorantyora_ot_vinogradets", "text": "\n Дъщерята на убития във Виноградец ресторантьор Атанас Тонкев писа писмо до главния прокурор Сотир Цацаров заради бавния процес по разследването на убийството. \r\n\r\n В сутрешния блок на Нова телевизия Деница Тонкева заяви, че е писала до Цацаров, за да напомни и да не се измъкне и този път Лазар Влайков. „Моят баща изгни в гроба, а Влайков продължава да работи като общински съветник\", каза Деница. \r\n\r\n Влайков е обвинен от прокуратурата, че не е осъществил необходимия контрол над личното си оръжие, с което на 31 август 2017 година във Вино градец 6-годишно момченце застреля ресторантьора Наско Тонкев. \r\n\r\n Заради разигралата се трагедия Лазар Влайков подаде оставка като председател на ОбС-Септември, но остана като съветник в градския парламент. От репортажа стана ясно, че случайно преминаващ мъж е съобщил, че Лазар Влайков си ядял и пиел спокойно постоянно в хотел във Велинград. \r\n \n\t\t\t\t\t\t", "date": "2018.04.02", "title": "Дъщеря на УБИТИЯ: Баща ми изгни, а той... Скандалният ГЕРБ-ер Лазар Влайков яде и пие след смъртта на ресторантьора от Виноградец! "}
{"url": "http://www.bnews.bg/article/239542-vazhno_promeni_v_dvizhenieto_v_sofiya_vizhte_kade", "text": "\n Важни промени при движението в столицата заради строителството на третата линия на метрото – движението се променя в района между ул. „Житница” и бул. „България”. \r\n\r\n Продължава въведената организация на движение до 30.09.2018 г. за забрана на влизането на пътни превозни средства по локалното пътно платно на бул. „България” между бул. „Акад. Ив. Е. Гешов” и пл. „Ручей”. \r\n\r\n Строителната площадка във връзка с изграждането на линия 3 на метрото е организирана на бул. „България” в участъка от ул. „Александър Македонски” до ул. „Емине” при локалното пътно платно на бул. „България”. \r\n\r\n За същият период от време остава променен маршрута на тролейбусни линии №№ 2 и 9, както следва: \r\n\r\n в посока ж.к. „Борово” –от бул. „Акад. Ив. Е. Гешов” по ул. „Григор Начевич”, ул „Отечество”, ул. „Кюстендил” и по маршрутите си; \r\nв посока Център – от ул. „Кюстендил”, ул „Отечество”, ул. „Григор Начевич” /пресичане на бул. „Акад. Ив. Е. Гешов” по новоизградена пътна връзка през зелената площ/, бул. „Акад. Ив. Е. Гешов” и по маршрутите си. \r\n\r\n Закриват се спирка с код 0275 „Бул. Акад. Иван Е. Гешов“ по маршрута на автобусни линии №№ 64, 102 и 204 след кръстовището на бул. „България” с бул. „Акад. Ив. Е. Гешов” в посока бул. „Гоце Делчев”. \r\n \n\t\t\t\t\t\t", "date": "2018.04.02", "title": "ВАЖНО: Промени в движението в София, вижте къде… "}
{"url": "http://www.bnews.bg/article/239551-elena_petrova_vee_tsitsi_pred_dalgiya", "text": "\n Елена Петрова развя цици при Слави Трифонов в петък вечер. Актрисата гостуваше в предаването в рубриката „Нещо лично”, където гостът разказва живота си чрез важни за него песни. \r\n\r\n Красавицата избра един от хитовете на Майкъл Джексън, защото обясни кака е посрещнала 11 септември в Ню Йорк на метри от Световния търговски център. Тя искала на всяка цена да се качи на кулите близнаци и тръгнала на там, но малко по-късно те се срутили. \r\n\r\n Предната вечер Елена била на концерт на Джексън, който няма да забрави никога. На него той изпълнил хита си „Били Джийн” и Елена завинаги ще свързва тази песен с деня, който промени световната история. Докато „Ку-ку бенд” изпълняваха парчето, Елена на издържа, стана на крака от прочутото диванче на Слави и затанцува. Движенията й показа бюста й, понеже тя не носеше сутиен, а бе облечена в черно сако с огромно деколте. На шията й пък имаше дълъг гердан, който съвсем лекичко прикриваше красотите на Петрова, пише Hotnews. \r\n  \r\n \n\t\t\t\t\t\t", "date": "2018.04.02", "title": "Елена Петрова вее цици пред Дългия"}
{"url": "http://www.bnews.bg/article/239537-dalaverata_s_pasportite_za_chuzhdentsi_e_prestaplenie_i_opasnost_za_natsionalnata_sigurnost", "text": "\n Даже френският “Нувел обсерватьор\" тръби как България фабрикува фалшиви и опасни европейци, терористи и джихадисти. \r\n\r\n Корумпирани представители на българските власти от високо ниво продават българско гражданство на хиляди чужденци, включително и престъпници, пише специалният пратеник на френското издание OBS в София Жан-Батист Ноде. Замесени са чиновници, магистрати, адвокати, министри, и поне един вицепремиер-националист. \r\n\r\n Представяйки своя последен доклад пред Народното събрание още през октомври 2017 год., Държавна агенция \"Разузнаване\", направи брутално предупреждение: \r\n\"Разпространяването на фалшиви български документи и скандалната подкупна схема за придобиването на българско гражданство са сериозни заплахи за националната сигурност на България и Европа”. \r\n\r\n В София адвокати, които са в комбината с властите, ежедневно издават общо по 100-200 сертификата за принадлежност към българската нация. Сумата за тях достига до 3000 евро на парче, твърдят осведомени източници. А ако кандидатите имат трудно минало, плащат много по-солени суми. \r\n\r\n По правило само онези, които са дали подкуп, получават декларация за принадлежност и съответно по-късно български документи. Често има и парадокси: хора, подали молба за гражданство, защото имат прародител българин, получават отказ, защото не са си платили, а други, които нямат нищо общо с установените критерии, но са дали съответната сума под масата, вземат българско гражданство. \r\n\r\n Кога властите и прокуратурата ще проявят интерес към известната на всички у нас, а и в Европа, крупна паспортна далавера, опасна за сигурността на държавата и на ЕС? Или и те са в играта? \r\n\r\n \r\n \n\t\t\t\t\t\t", "date": "2018.04.02", "title": "Далаверата с паспортите за чужденци е престъпление и опасност за националната сигурност"}
{"url": "http://www.bnews.bg/article/239544-politsiya_kmet_bedstvashti_hora_kakvo_se_sluchva_sled_brutalniya_palezh_v_sandanski", "text": "\n Работим по няколко версии. Има образувано досъдебно производство. Основната версия е умишлен палеж. Нататък не бих коментирал, за да не пречим на разследването. \r\n\r\n Това заяви в ефира на Нова телевизия шефът на полицията в Сандански Борислав Щурков. „Провеждаме множество оперативни-издирвателни мероприятия. Разпитваме свидетели. Гледаме записи. Няколко пъти вече е разпитан собственика на магазина. \r\n\r\n Засега не е установено да има врагове заподозрени няма“, каза още Щурков. „Температурата на огъня беше много висока. Водата не успяваше да стигне до самия огън, тя се изпаряваше. Затова имаме преситения относно безопасността на сградата. Ще има предложение общината да подпомогне с известна сума пострадалите“, каза на свой ред кметът на Сандански Кирил Котев. \r\n\r\n Котев съобщи, че днес ще се събере екип от експерти, който ще влезе в жилищната кооперация. Специалистите трябва да установят дали на сградата не са нанесени щети, които я правят опасна. По-рано бе разпространена информация, че двама души са счупили прозорците на магазина на партера и са го подпалили. Това все още не е официално потвърдено. \r\n  \r\n \n\t\t\t\t\t\t", "date": "2018.04.02", "title": "Полиция, кмет, бедстващи хора… Какво се случва след БРУТАЛНИЯ палеж в Сандански?  "}
{"url": "http://www.bnews.bg/article/239543-vse_poveche_balgarcheta_sa_s_autizam", "text": "\n Увеличава се броят на децата, диагностицирани с аутизъм у нас, това каза пред Дарик д-р Милена Коцева. Тя е майка на дете от спектъра и лекар, който опитва да помага на други родители за установяване и заместване на дефицитите на витамини, минерали и аминокиселини в организма на децата им, каквито се наблюдават при това състояние, за да може така да се подпомогне работата на поведенческите терапевти. \r\n\"Децата, които се диагностицират с аутизъм, непрекъснато нарастват като бройка. Спорен е въпросът на какво се дължи това. Повечето изследователи се обединяват около тезата, че част от новодиагностицираните деца се диагностицират поради подобрената диагностика. Но тази част не може да обясни цялостното повишаване на бройката деца с аутизъм\", коментира д-р Коцева. \r\n  \r\n\"Аз съм привърженик за комплексния подход за терапия на децата с аутизъм. Това означава, че освен със стандартните логопедична, психологична и ерготерапевтична помощ, е добре децата с аутизъм да бъдат тествани за някои основни дефицити и дисбаланси на минерали, витамини, амино- и мастни киселини. Наличието на такива дисбаланси може да има пряко отношение към нервопсихическото развитие на детето\", заяви още тя. \r\n \n\t\t\t\t\t\t", "date": "2018.04.02", "title": "Все повече българчета са с аутизъм "}
{"url": "http://www.bnews.bg/article/239541-vnimanie_dnes_shte_testvat", "text": "\n Министерството на вътрешните работи уведомява жителите и пребиваващите на територията на градовете Бургас, Варна, Кърджали, Монтана, Пазарджик, Плевен, Пловдив, Русе, Смолян, София, Враца и населените места в 30-километровата зона около АЕЦ \"Козлодуй\", че на 2 април (понеделник) от 13.00 ч. ще бъде задействана сиренната система чрез излъчване на националните сигнали за тревога и край на тревогата. \r\nСигналите ще бъдат съпътствани от гласова информация. В тренировките ще участват и интегрираните към НСРПО Локални системи за оповестяване, изградени в обекти, чиято дейност създава опасност от възникване на бедствия. \r\nТренировката ще се извършва за проверка на техническото състояние на националната система и обучение на населението. \r\n \n\t\t\t\t\t\t", "date": "2018.04.02", "title": "Внимание! Днес ще тестват..."}
{"url": "http://www.bnews.bg/article/239548-bomboubezhishtata_ne_sa_v_dobro_sastoyanie_ima_li_riskove", "text": "\n Премиерът Бойко Борисов разпореди пълна проверка на бомбоубежищата на територията на Софийска област, община Самоков и община Ботевград. С нея се проверяват плановете за мобилизационната подготовка и дежурството за оповестяване при бомбена заплаха. \r\nToва е рутинна проверка и няма връзка със скандала \"Скрипал\", каквито информации се появиха в социалните мрежи. Той беше категоричен, че убежищата са собственост и отговорност на областните управи. \r\nСпоред бившия директор на \"Гражданска защита\" Андрей Иванов бомбоубежищата в страната се изграждат главно след ВСВ за укриване на населението при бомбена или ядрена заплаха. \r\n\"Типичното бомбоубежище е с тухлена конструкция, масивен насип и е добре оборудвано. Проблемът в България е липсата на финансови средства. Ако се поддържат съгласно изискванията, те ще могат да предпазят населението от нападение с ядрено и химическо оръжие. Ако кажа обаче, че състоянието им е идеално - ще излъжа\", уточни Иванов в \"България сутрин\". \r\nТой твърди, че все пак е облекчение, че при бомбена заплаха могат да бъдат ползвани метрото и някои подлези. \r\n\"За всяка община би трябвало да има изготвен отчет за укриване на населението по време на война. Под всяка сграда, строена преди 90-те години, има бомбоубежище. Ако се поддържат всички, ще може цяла София да се скрие без проблем\", отбеляза бившият директор на \"Гражданска защита\". \r\nПо думите на изпълнителния директор на \"Метрополитен\" ЕАД Стоян Братоев при екстремни ситуации в тунелите и станциите на метрото могат да бъдат скрити хиляди. \r\n\"Едно от изискванията при строежа на метрото е конструкцията да издържа на ударна вълна. Има и необходимите вентилационни системи и специален водопровод, отделен от централния. Всичко, което е необходимо, е подсигурено\", подчерта Братоев пред Bulgaria ON AIR. \r\n \n\t\t\t\t\t\t", "date": "2018.04.02", "title": "Бомбоубежищата не са в добро състояние! Има ли рискове?"}
{"url": "http://www.bnews.bg/article/239545-aleksandar_sano_krashka_na_zhena_si_s_yana_marinova", "text": "\n Александър Сано и Яна Маринова са пренесли страстта си от екрана в реалния живот, издават запознати с отношенията им. Актьорите успешно си партнират в хитовия филм „Привличане”, където играят двама влюбени учители от частно школо, ала покрай снимките на лентата явно се сближли повече от допустимото. \r\nЗа извънбрачната афера на Яна и Александър подозирали повечето им колеги, ала не и официалните им половинки. Сано има 8-годишна дъщеря от бившата тв водеща Нели Атанасова, а Маринова от години е омъжена за боксьора Тихомир Винчев. Явно обаче семейният живот й е доскучал, защото е  намерила начин да се разнообрази в прегръдките на екранния си партньор. \r\nСпоред запознати, в началото актьорите излизали като приятели, но скоро прекрачили границата и станали интично близки. Башар Рахал, който заедно с Яна е съпродуцент на „Привличане”, пръв научил за авантюрата им, а после пикантната клюка достигнала до ушите и на други колеги от снимачната площадка. \r\nГовори се, че Маринова съблазнила Сано, докато го учела как да танцува салса, а той бързо се предал пред сексапила й. Макар че гони 40-те, актрисата е в перфектна форма и без проблем успяла да съблазни партньора си. Въпреки че не го бивало особено в кършенето на снагата, Яна високо оценила старанието му и го поканила на обяд, който прераснал във вечеря и приключил в леглото, пише \"Уикенд\". \r\nБлизки до Маринова споделят, че тя била силно притеснена да не би съпругът й Тишо да научи за изневярата. Навремето мускулестият мъжага се е заминавал професионално с бокс, а приятелите му го представят като избухлив и честолюбив. „Ако разбере, че Яна го е окичила с рога, ще откачи!” коментират хора от обкръжението на Винчев. Преди време боксьорът доста трудно преглътна слуховете за авантюра на половинката си с Башар Рахал. \r\n  \r\n \n\t\t\t\t\t\t", "date": "2018.04.02", "title": "Александър Сано кръшка на жена си с Яна Маринова "}
{"url": "http://www.bnews.bg/article/239540-zapochva_strastnata_sedmitsa", "text": "\n От днес започва Страстната седмица, или седмицата на страданията – последната от живота на Исус Христос. Последната седмица преди Възкресение Христово е наречена Страстна седмица, тъй като на славянски думата \"страст\" означава страдание. Затова седмицата е посветена на възпоменанията на последните дни от земния живот на Спасителя – на неговите страдания, кръстна смърт и погребение. \r\n\r\n В богослуженията през Страстната седмица живо и постепенно се възпроизвежда историята на страданията на Спасителя, както и на неговите последни Божествени наставления. Цялото съдържание на богослужебните последования е насочено към това, с четения и песнопения християните да се приближат към Христос, да станат способни духовно да съзерцават тайнството на изкуплението, за чието възпоменание се готвят. \r\n\r\n Традиционно Страстната седмица за мнозина християни е повод особено да се замислят за своите грехове, за подвига, извършен от Спасителя, за жертвата, която той е принесъл за всички нас. Последните дни на Великия пост е време да изпитаме себе си, да се замислим какво сме се научили от Исус Христос, доколко сме се приближили към него и на какво още трябва да се учим. \r\n\r\n Според православния календар всеки ден от тази седмица е Велик. Затова всяка година православните християни очакват със смирение Страстната седмица, за да захранят вярата си, да укрепят мира и да защитят единството. През тази седмица Спасителят изкупва човешките грехове чрез жертва – в страдание, болка и любов, и го показва чрез възкресение. \r\n\r\n На Велики понеделник Исус Христос, влизайки в Ерусалимския храм, се разгневил на събралата се тълпа. Храмът за молитви бил превърнат в тържище и в гнева си Божият син прекатурил масите на търговците. Затова на Велики вторник Исус прекарал в нравствени напътствия, а според църковния канон денят е отреден за смирение. \r\n\r\n В деня на Светата и Велика сряда Юда отишъл при юдейските първенци и уговорил предателството на Христос за 30 сребърника. На Велика сряда обичаят повелява да се бере здравец, предимно от децата, и на Разпети петък да се раздава за здраве. На Велика сряда не се работи никаква домакинска работа, а ако някой престъпи това правило, вярва се, че умението му ще се отнеме. \r\n\r\n Велики четвъртък е свързан с Тайната вечеря, когато е установено тайнственото причастие. След вечеря Христос взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"Пийте от нея всички. Това е моята кръв на Новия завет, която за вас и на мнозина се пролива за прощение на греховете\". След причастието Христос признал пред своите ученици, че ще бъде предаден. Вечерта на Велики четвъртък се отслужва последованието на 12-те евангелия. \r\n\r\n Велики четвъртък е и най-очакваният ден през Страстната седмица от децата, защото се боядисват яйцата за Великден. На този ден се става рано, а навремето децата дебнели коя кокошка първа ще снесе. Това яйце се боядисвало първо в червено. С първото боядисано яйце, още докато не е изсъхнало, се натъркват бузите и челата на децата за здраве. Който не успее да боядиса яйцата в четвъртък, може да го направи и в събота. \r\n\r\n Велики петък, известен още като Разпети петък, е денят, в който е разпнат Исус Христос, и е посветен на неговите страдания. \r\n\r\n Сутринта на Велики петък се отслужват т. нар. царски часове, а около 11.30 часа се изнася Светата плащеница. Вечерта на Велики петък при плащеницата с изобразеното на нея тяло на мъртвия и положен в гроба Исус се извършва т. нар. опело Христово. \r\n\r\n На Велика събота се отбелязва погребението на Господ Исус Христос, извършено от Йосиф и Никодим, както и слизането на Спасителя в царството на тъмнината - ада. Когато Христос починал като човек, тялото му било положено в гроба. Душата му слязла в ада, победила го и освободила пленените там души. В третия ден душата и тялото отново се обединили и тялото възкръснало от мъртвите. \r\n\r\n Велика събота се нарича още душна, защото тогава се ходи на гробовете на починалите близки. На тях се раздават боядисани яйца, жито и хляб. Вечерта срещу неделя вярващите отиват в храмовете, палят свещи и всички се поздравяват с \"Христос воскресе!\", а отговорът е \"Во истину воскресе!\". \r\n\r\n \r\n \n\t\t\t\t\t\t", "date": "2018.04.02", "title": "Започва Страстната седмица!"}
