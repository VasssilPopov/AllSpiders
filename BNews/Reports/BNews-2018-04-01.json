{"url": "http://www.bnews.bg/article/239536-katrin_e_neuznavaema_grabna_porednoto_zlato_za_balgariya_na_na_svetovnata_kupa_po_hudozhestvena_gimnastika", "text": "\n Катрин Тасева спечели поредното злато за България на Световната купа по художествена гимнастика в София. След среброто на обръч и бронза на топка, грацията спечели и първо място на съчетанието с бухалки. Така тя събра пълен комплект медали от финалите на отделните уреди. \r\n\r\n Тасева бе с първи стартов номер и вдигна много летвата, след като получи 17.850 точки от съдиите. \r\n\r\n На второ място остана украинката Влада Николченко със 17.200, а с бронз е Екатерина Селезньова от Русия с 16.400. \r\n\r\n Другата представителка на България Боряна Келейн остана резерва в този финал. \r\n \n\t\t\t\t\t\t", "date": "2018.04.01", "title": "КАТРИН Е НЕУЗНАВАЕМА! Грабна поредното злато за България на на Световната купа по художествена гимнастика!"}
{"url": "http://www.bnews.bg/article/239533-lichnite_lekari_veche_shte_mogat_da_ni_davat_poveche_napravleniya_vizhte_zashto", "text": "\n Националната здравноосигурителна каса вече ще плаща средно с 10% повече за клиничните пътеки. Това е залегнало в подписания Национален рамков договор за 2018 година, който влиза в сила от днес, 1 април. \r\n\r\n По-голямо е увеличението на пътеките за рехабилитация и долекуване. \r\n\r\n \"Този рамков договор не е идеалният, той няма да реши проблемите в системата на здравеопазването, но е по-добър, стъпка напред във възможностите, които ни даде бюджетът на Здравната каса, гласуван от парламента\", коментира д-р Галинка Павлова, зам.-председател на Българския лекарски съюз, пред БНТ.  \r\nОт тази година жените на възраст между 30-40 години ще имат право да бъдат ежегодно консултирани при акушер-генеколог и да им бъде направена цитонамазка, съобщи още д-р Павлова. По думите ѝ, когато при два негативни резултата има такива, периодичността се променя след 3 години. Ще бъде задължителна консултацията с кардиолог, когато личните лекари установят включен пациент в тяхната листа, с висок риск, изчислен по корпус системата. \r\n  \r\n \n\t\t\t\t\t\t", "date": "2018.04.01", "title": "Личните лекари вече ще могат да ни дават повече направления! Вижте защо!"}
{"url": "http://www.bnews.bg/article/239534-intsident_s_fatalen_kray_tesla_na_avtopilot_katastrofira_zagina_mazh", "text": "\n Пореден случай на фатален инцидент с автомобил със самоуправление, при който загина човек. След като автономна кола на Uber блъсна пешеходка, в Калифорния катастрофира автомобил на Tesla, който е бил в режим на автопилот, съобщи BBC, като цитира компанията-производител на електрическия автомобил. \r\n\r\n На 23 март в мантинела в Калифорния се удари Tesla модел Х и след разразилия се пожар 38-годишният шофьор почина. \r\n\r\n Днес стана ясно, че секунди преди катастрофата в автомобила е действала системата за самоуправление, предаде БНТ. В съобщение, от Tesla упоменават, че шофьорът не е държал ръцете си на волана секунди преди катастрофата и че е имал поне пет секунди ясен изглед към бетонната преграда, в която се е блъснал. \r\n\r\n От компанията допълват, че шофьорът е получил предупредителни сигнали, но не уточняват дали системата за автономно управление на автомобила е засякла бетонната бариера. Системата за автопилот на Tesla извършва множество от дейностите на същинските автономни системи като упражняване на контрол върху спирачките, ускорението и завиването при определени условия. Въпреки това, системата е класифицирана като „помощна“ и като такава отTesla изискват от шофьора да държи ръцете си на волана. \r\n\r\n Това е първият инцидент с фатален край за автопилотната система на Tesla, предава Ройтерс. По-рано автономна кола на „Юбер“ блъсна пешеходка в Аризона, при което жената изгуби живота си. Това наложи моментално спиране на тестовете на автономно управление на компанията. \r\n  \r\n \n\t\t\t\t\t\t", "date": "2018.04.01", "title": "ИНЦИДЕНТ С ФАТАЛЕН КРАЙ! Tesla на автопилот катастрофира, загина мъж \r\n\r\n"}
{"url": "http://www.bnews.bg/article/239535-kakvo_vreme_ni_ochakva_prez_novata_sedmitsa_zimno_proletno_ili_lyatno", "text": "\n През нощта валежите над цялата страна ще спрат, а облачността над много райони ще се разкъса и намалее. Ще духа предимно умерен вятър от запад-северозапад. Минимални температури, в повечето райони, ще бъдат между 3 и 8 градуса, в София - около 2 градуса, сочи прогнозата на НИМХ-БАН. \r\nВ понеделник ще бъде много ветровито - ще духа умерен и силен запад-северозападен вятър. Ще бъде предимно слънчево, с временни увеличения на облачността, но само на отделни места ще превали слабо. \r\nЩе бъде малко по-хладно, с максимални температури между 11 и 16 градуса, в София - около 12 градуса. \r\nНад Черноморието ще бъде предимно слънчево, с временни увеличения на облачността. Вероятността да превали е малка. Ще духа умерен и северозападен вятър. Максималните температури ще бъдат 12 и 15 градуса. Вълнението на морето ще бъде 2-3 бала. Температурата на морската вода е 7-8 градуса. \r\nВ планините ще има променлива облачност и на отделни места ще превали дъжд, над 1800 метра - сняг. Ще духа силен до бурен северозападен вятър. Максималната температура на 1200 метра ще е около 7 градуса, на 2000 метра - около минус 1 градуса. \r\n  \r\n \n\t\t\t\t\t\t", "date": "2018.04.01", "title": "Какво време ни очаква през новата седмица - зимно, пролетно или лятно?"}
{"url": "http://www.bnews.bg/article/239527-palen_blokazh_20_avtobusa_s_balgari_chakat_na_srabsko_ungarskata_granitsa", "text": "\n След подадени малко преди полунощ срещу първи април сигнали в Министерството на външните работи за забавяне на около 20 автобуса с български граждани на ГКПП Хоргош - Рьоске на сръбско-унгарската граница, посолството на България в Будапеща е оказало незабавно съдействие на чакащите ни сънародници, съобщиха от МВнР. \r\nСлед осем разговора с главния дежурен на МВР - Унгария е установено, че от март на граничните пунктове на Унгария се провежда постоянна операция \"Сухопътни граници 2018\". Това важи особено за уязвимите за миграционен натиск направления. \r\nОперацията включва тотална проверка на всички моторни превозни средства, влизащи в страната от Сърбия. Властите обръщат особено внимание на ТИР-автомобили и автобуси. \r\nТова е причината за забавянето на автобусите с българи, сред които и ученици. МВнР е уведомило своевременно подалите сигнала за операция \"Сухопътни граници 2018\". \r\nОтбелязването на католическия Великден, намаленият брой служители на граничен контрол и парламентарните избори в Унгария на осми април също може да утежнят преминаването през страната. ГКПП Хоргош - Рьоске е върху основната пътна артерия, водеща от България към Виена. \r\n  \r\n \n\t\t\t\t\t\t", "date": "2018.04.01", "title": "ПЪЛЕН БЛОКАЖ! 20 автобуса с българи чакат на сръбско-унгарската граница"}
{"url": "http://www.bnews.bg/article/239519-sasht_blokirali_deklaratsiya_na_saveta_za_sigurnost_za_razsledvane_na_ubiystvata_na_palestintsi", "text": "\n САЩ са блокирали проектодекларация на Съвета за сигурност на ООН, в която се призоваваше за сдържаност в Ивицата Газа и се настояваше за разследване на обстоятелствата около убитите от израелската армия 16 палестинци, съобщава \"Франс прес\", позовавайки се на дипломатически източници. \r\n\r\n По-рано генералният секретар на ООН Антониу Гутериш поиска \"независимо и прозрачно разследване\" на кръвопролитните сблъсъци, избухнали при протест на десетки хиляди палестинци в петък край границата на Ивицата Газа с Израел. \r\n\r\n От името на арабските страни членки на Съвета за сигурност Кувейт внесе в петък проектодекларация в този смисъл. В текста се призоваваше за независимо и прозрачно разследване на насилието и се изразяваше дълбоко безпокойство за положението на границата между Ивицата Газа и Израел. \r\n\r\n САЩ са възразили срещу текста и са настояли, че няма да го подкрепят. В проектодекларацията също се потвърждаваше правото на палестинците на мирен протест и се изразяваше скръбта на членовете на Съвета \"от загубата на живот на невинни палестинци\".  \r\n \n\t\t\t\t\t\t", "date": "2018.04.01", "title": "САЩ блокирали декларация на Съвета за сигурност за разследване на убийствата на палестинци"}
{"url": "http://www.bnews.bg/article/239517-gubernatorat_na_ruskata_kemerovska_oblast_podade_ostavka", "text": "\n  Губернаторът на Кемеровската област Аман Тулеев е подал оставка пред президента на Руската федерация Владимир Путин,  предава ТАСС. \r\n\r\n Във видеообръщение, поместено на уебсайта на своята администрация, самият Тулеев обяснява, че няма моралното право да остане губернатор \"с такъв тежък товар\" от \"страшната трагедия\" в Кемерово на 25 март. \r\n\r\n \"Смятам, че това е  правилният, съзнателен и единствен начин това е  единственото истинско решение, защото с толкова голяма тежест като губернатор не може, морално не може\", каза той. \r\n\r\n \"Ние всички живеем с тази ужасната трагедия, която настъпи в Кемерово на 25 март. Ние загубихме 64 души, повечето от тях деца, нашите деца\", добави Тулеев, \"всеки от нас пропусна това чрез сърцето си, целия този ужас, скръбта за тази катастрофа\". \r\n\r\n В същото време той добави, че \"е направил всичко възможно, да се срещне със семействата на загиналите, да се опита да се опита да им помогне\". \"Още веднъж изразявам най-дълбоките си съболезнования, но трябва да живеем, да живеем и да пазим паметта на всички тези, които сме загубили\", продължи Тулейев. \r\n\r\n \"Съвсем искрено,  пред иконата, мога да ви кажа, че в моята работа винаги съм бил ръководен от интересите на нашата страна, Русия и нашия регион\", каза още управителят. \r\n\r\n 73-годишният Тулеев ръководи Кемеровската област от 1997 г. В миналото е имало нееднократни слухове, че той ще напусне поста. \r\n\r\n Миналата година е претърпял операция на гръбначния стълб и до декември беше болничен отпуск. \r\n\r\n Последната информация за негова оставка се появи след пожара в търговския център \"Зимната вишна\" в Кемерово, в която по официални данни загинаха 64 човека, сред които много деца. \r\n \n\t\t\t\t\t\t", "date": "2018.04.01", "title": "Губернаторът на руската Кемеровска област подаде оставка "}
{"url": "http://www.bnews.bg/article/239521-izvestnite_rozhdenitsi_na_1_april", "text": "\n Днес повод за празнуване и почерпка имат:   У нас: Асен Дикански, архитект, предприемач, преподавател в УАСГ Васил Велев, председател на Асоциацията на индустриалния капитал, изпълнителен директор на „Стара планина холд“ АД Владимир Шопов, политолог, съветник по европейски въпроси на министъра на вътрешните работи (1997-1998), съветник в Мисията на Р България към ЕС (1998 – 2001), съветник на министъра на външните работи (2014 – 2016) Иван Станчов, потомствения дипломат и филантроп, основател на фондация “Карин дом”, сега почетен член на УС и пожизнен посланик. \r\n\r\n През 2017 г. Организацията с водеща роля в предоставянето на професионални услуги за деца със специални нужди и техните семейства продължи своята дейност като Сдружение в обществена полза „Приятели на Карин дом“ Магдалена Малеева, тенисистка, достигнала до четвърто трето място в световната ранглиста на 29 януари 1996 г. \r\n\r\n През юли 2017 г. най-малката от трите сестри Малееви игра в турнира на легендите и приключи с победа участието си на Уимбълдън. През февруари 2018 г. помогна за подгономката на националния ни женски отбор по тенис за за “Фед къп” в Талин много активна в екологичната организация \"Gorichka.bg\", която работи за повишаване на обществената осведоменост за спешни екологични проблеми. Мария Кузманова, бивш член на ВСС, сега съдия в Софийския градски съд, гражданско отделение Николай Божинов, собственик и управител на фирма „Глория палас“ – Дипломатически клуб в Горна баня Огнян Гелинов, режисьор, правил предимно документални филми и игралния филм „Леталото“. \r\n\r\n Днес има юбилей Огнян Стоичков, юрист, член на Националното бюро за контрол на специалните разузнавателни средства, бивш депутат в 41-ото НС Cимeoн Bлaдoв, актьор От години озвучава филми във вcичĸи жaнpoвe и e нocитeл нa нaгpaдaтa \"Иĸap - Злaтeн глac\" нa Cъюзa нa apтиcтитe в Бългapия зa 2009 г. “Любовта не може просто да отмине” Цоло Вутов, управител на Геотехмин ООД     По света: Ариго Саки, бивш италиански футболен треньор, ръководил националния отбор на Италия, извел Милан до европейските клубни титли през 1989-а и през 1990-а. След шокиращата загуба на \"Скуадра адзура\" от Швеция в баражите за класиране на Световното първенство и особено от началото на 2018 г. съсипа от критики актуалния футбол в Италия. \r\n\r\n „Футболът е отражение на историята и обществото: ние сме стара държава, в икономическа, културна и морална криза, бедни на нови идеи за промяна“ казва той. футболистите на Пари Сен Жермен след отпадането на тима в 1/8-финалите на Шампионската лиг а Алберто Дзакерони, бивш италиански футболист, треньор, ръководил ред футболни тимове в родината си, както и  национлния отбор на Япония, китайския Бейджинг Гуан, а понастоящем е селекционер на националния тим на Обединените арабски емирства, с договор до 2019 г. \r\n\r\n Владимир Бесчастних, бивш руски футболист, нападател, дълго време водещ голмайстор на националния отбор на Русия, а след края на състезателната си дейност работил като треньор Джанкарло Антоньони, бивш италиански футболист, един от най-универсалните футболисти в историята на футбола, наричан \"Момъкът с кадифените крака\" заради фината си техника Иреен Вюст, холандска скоростна кънкьорка, златна олимпийска медалистка от олимпиадите в Торино – 2006 (на 3000 м), Ванкувър (2010) и Сочи (2014) на 1500 м. На олимпийските игри в Пьончан2018 тя спечели олимпийска титла на 1500 метра в бързото пързаляне с кънки, както и общо рекорден за холандски спортист пети златен медал от олимпийски игри. \r\n\r\n Метод Мен, роден с името Клифърд Смит, американски рапър, продуцент и актьор, известен е най-вече като член на колектива от Източното крайбрежие Wu-Tang clan и част от хип-хоп дуото Method Man & Redman Милан Кундера, роден в Чехословакия френски писател, поет, есеист, един от известните интелектуалци по време на Пражката пролет, познат с творбите си „Шегата“, „Книга за смеха и забравата“, „Непосилната лекота на битието“. \r\n\r\n Ренди Ортън, американски кечист и актьор, 13-кратен световен шампион, През 2018 г. е 18-и шампион от Големия шлем.  Загубата му в мача за пояса в края на март в Разбиване\", изведе нашия кечист Русев на битка за титлата на „Кеч Мания 34“ Трой Бейкър, американски актьор, озвучаващ главните герои в редица компютърни игри: Букър Де Уит в BioShock Infinite, Джоел в The Last of Us, Жокера в Batman: Arkham Origins, Джак Мичъл в Call of Duty: Advanced Warfare.. На 27 септември 2017 г. бе премиерата на новата видеоигра, в която участва с гласа си - Middle-earth: Shadow of War Херман Пиетробон, аржентински футболист, централен нападател, играл и за български отбори \r\n  \r\n \n\t\t\t\t\t\t", "date": "2018.04.01", "title": "Известните рожденици на 1 април"}
{"url": "http://www.bnews.bg/article/239522-avtobusi_spirat_da_obsluzhvat_sela_v_obshtina_gulyantsi_snimki", "text": "\n В плевенската община Гулянци готвят протести заради лош път. Автобусите дори са спрели да пътуват между няколко населени места. \r\n\r\n Близо две хиляди души от община Гулянци са се подписали в подписка и настояват за незабавен ремонт на второкласния път от Плевен за Никопол. Ако това не стане, заплашват с гражданско неподчинение. \r\n\r\n 14-километровото трасе между селата Милковица и Сомовит сякаш е преживяло бомбардировка. По него линейките се движат със скоростта на мравки, а за учениците пътуването е кошмар. \r\n\r\n Oт общината нямат право да откажат услугата, но частният превозвач спрял да обслужва възрастните пътници. \r\n\r\n „Каза, че пет автобуса е нарязал за три години и ги е дал на вторични и практически не може да изпълнява линията, защото не му стигат пари да поддържа автобусите”, обясни кметът на община Гулянци Лъчезар Яков. \r\n\r\n Срещу кратерите скочиха и фирмите, използващи пристанищата  на Дунав в района. \r\n\r\n „Ние от Гулянци имаме всеки ден износ, това са нови лизингови автомобили, които изпочупихме”, каза Людмил Петров, собственик на фирма за биоциди. \r\n\r\n Ако държавата не вземе мерки, от инициативния комитет заплашват с блокади. Първият протест е насрочен за седмицата след Великден. \r\n\r\n \r\n \n\t\t\t\t\t\t", "date": "2018.04.01", "title": "Автобуси спират да обслужват села в община Гулянци(СНИМКИ)"}
{"url": "http://www.bnews.bg/article/239523-intsident_kola_udari_avtobus_s_detsa", "text": "\n Един човек загина при катастрофа между превозващ деца автобус и лек автомобил тази сутрин в Севлиевско съобщава кореспондентът на bTV в региона. \r\n\r\n Инцидентът е станал около 7 ч. тази сутрин край село Богатово. Загинал е водачът на лекия автомобил. \r\n\r\n Пострадали деца няма. Те са пътували към София. След инцидента са върнати в Павликени. \r\n\r\n Движението в района е възстановено. \r\n\r\n   \r\n \n\t\t\t\t\t\t", "date": "2018.04.01", "title": "ИНЦИДЕНТ! Кола удари автобус с деца!"}
{"url": "http://www.bnews.bg/article/239524-ruslan_maynov_go_trese_paranoyata_tragna_po_vrachki_vizhte_kak_razvalya_magii", "text": "\n Руслан Мъйнов се оказа доста суеверен. Актьорът си е развалял магия в църква, след като решил, че някой му е хвърлил лошо око.  \r\n\r\n Той поискал специален ритуал за опрощение и след това изслушал Киприянова молитва в столичен храм, пише \"Уикенд\".  „Киприяновата молитва се счита за много силна и се чете срещу уроки, болести и магии. \r\n\r\n На Руслан хич не му върви в личния живот, дали пък не е решил да развали някое проклятие за нещастна любов?”, чудят се очевидци. \r\n  \r\n \n\t\t\t\t\t\t", "date": "2018.04.01", "title": "Руслан Мъйнов го тресе параноята! Тръгна по врачки, вижте как разваля магии..."}
{"url": "http://www.bnews.bg/article/239528-senzatsionno_razkritie_vizhte_koy_e_noviyat_mazh_do_krasavitsata_mihaela_fileva_goreshta_snimka", "text": "\n Опасна близост помежду си показаха на церемонията по раздаването на наградите „Икар“ Михаела Филева и чаровният диригент Максим Ешкенази, показват снимки на Булфото. Двамата пристигнаха заедно в Народния театър, където беше събитието, и не се разделиха цяла вечер. Дали Михаела Филева е гадже на Максим Ешкенази? Това се питаха гостите на церемонията във вторник вечерта. За нея се знае, че имаше сериозна връзка с колегата си Павел, след което – епизод на няколко последователни раздели и събирания с него, докато накрая окончателно скъсаха. После се заговори, че красавицата от Велико Търново е залюбила писателя Димитър Калбуров покрай общите им участия в „Пощенска кутия за приказки“. След публичната й поява в компанията на диригента обаче въпросът е дали между тях има и нещо друго освен обикновено приятелство. Знае се, че са се запознали покрай участията на певицата в концертите на „Фортисимо фамилия“, които Максим ръководи. \r\n\r\n \r\n\r\n Изглежда, отношенията им не са останali само на ниво колеги. Макар да не се прегръщаха и целуваха публично, близостта им беше очевидна и даде повод да се смята, че са в романтична връзка. За личния живот на Максим Ешкенази се знае малко, тъй като той рядко го коментира, пише „Уикенд“. Преди време обаче бе споделил, че има жена, с която се е запознал в България, но живеят заедно в Калифорния. Там била и дъщеря му, която е тийнейджърка. Самият диригент е прехвърлил 40-те, но се смята за един от най-добре изглеждащите мъже в своята професия, така че не му липсва женско внимание. Преди няколко години той обяви, че си търси жена, която може да мие чинии, тъй като във всичките му връзки домакинската работа се вършела от него самия. \r\n  \r\n \n\t\t\t\t\t\t", "date": "2018.04.01", "title": "СЕНЗАЦИОННО РАЗКРИТИЕ! Вижте кой е новият мъж до красавицата Михаела Филева! (ГОРЕЩА СНИМКА)"}
{"url": "http://www.bnews.bg/article/239520-balgarite_prodalzhavat_da_vyarvat_v_svrahestestveni_sili", "text": "\n Много българи все още вярват на магии, суеверия и теории на конспирацията, според данните от анкета, проведена от агенция „Тренд“, публикувана в четвъртък, пише електронното издание на гръцкия вестник Protothema. \r\n\r\n Съгласно данните от проучването, 40% от възрастните българи вярват, че тайно общество управлява света, 75% вярват на предсказанията на покойната „пророчица“, известна като Баба Ванга и 73% чукат на дърво, за да предотвратят нещастията. \r\n\r\n Що се отнася до извънземните, почти една трета от българите вярват, че те съществуват. \r\nНещо повече, 19% мислят, че хората вече са осъществили контакт с тях и 14% са сигурни, че извънземните вече са на земята и живеят сред нас. \r\n\r\n Вярата в тайните общества и конспирациите е горе-долу на същото ниво. „Тренд“ откриха, че: 66% от българите мислят, че се измислят нови видове заболявания, за да се увеличат продажбите на лекарства и 40% мислят, че светът се контролира от тайно общество. \r\n\r\n Почти половината от участвалите в изследването имат висше образование, посочват от „Тренд“. \r\n\r\n Една трета от българите са ходили на „гледачки“ или магьосници, което обяснява високите нива на вяра в свръхестествените сили или способностите за предсказване на бъдещето – 63-64% вярват, че те съществуват, докато 54% вярват в свръхестественото лечение, сочат данните на „Тренд“. \r\n \n\t\t\t\t\t\t", "date": "2018.04.01", "title": "Българите продължават да вярват в свръхестествени сили"}
{"url": "http://www.bnews.bg/article/239525-publichen_linch_grazhdani_prebiha_do_smart_izverg_iznasilil_osemgodishno_momichentse", "text": "\n Двама души бяха арестувани в предградията на Ню Делхи, след като разярена тълпа преби до смърт мъж, обвинен в изнасилване на осемгодишно момиченце, предава AFP , като се позовава на местната полиция. Мъжът е бил пуснат на тълпата, след като е получил обвинение, че е изнасилил момиченцето. „Той беше извлечен от дома му и пребит до смърт“, съобщиха местните полицейски власти, като добавиха, че са арестували двама души във връзка с линча, като единият от тях е член на семейството на момиченцето, а другият е съсед. \r\n  \r\n \n\t\t\t\t\t\t", "date": "2018.04.01", "title": "ПУБЛИЧЕН ЛИНЧ! Граждани пребиха до смърт изверг, изнасилил осемгодишно момиченце"}
{"url": "http://www.bnews.bg/article/239532-kakvo_shte_vidite_ako_svalite_dannite_koito_facebook_sabira_za_vas", "text": "\n Потребителите на социални мрежи отдавна са наясно, че Facebook отдавна знае всичко за тях. В зората на скандала с Cambridge Analytica хората започнаха да се питат най-вече колко ли лична информация споделяме на това място. \r\nFacebook предприема стъпки за ограничаване обема на данните, които споделя за нас. През следващите седмици тя ще пусне нови инструменти за по-добър контрол на настройките за опазване на личната информация и слага край на определени възможности за таргетиране на реклами, които бяха достъпни за трети страни в лицето на брокерите на данни. \r\nВъпреки че се очаква тези промени да влязат в сила, има нещо, което можете да направите и сами, за да си отговорите на въпроса: да свалите ли данните си от Facebook, пише в свой анализ Wall Street Journal. \r\nМожете да заявите, че искате папка с нещата, които сте качвали или споделяли във Facebook от всичките ви сесии през различни устройства, плюс друга любопитна информация. Всичко това ще бъде свалено на вашия компютър. Ето и малко инструкции: след като разархивирате папката, отворете файла „index.htm” в браузър и започнете да разглеждате. \r\nВ този момент ще видите абсолютно всички приятели, които сте имали в социалната мрежа, плюс тези, от които сте се отървали. Ще откриете видеа, снимки, събития, харесани страници, лични съобщения и публикации. Скоро Facebook ще има и подобрен инструмент за сваляне на информация и ще добави повече информация, като публикациите, които сте харесали, вашите реакции и коментари, дори това, което сте търсили и история за местата, на които сте били. \r\nТова, което ще откриете при едно подобно сваляне, са доста данни зад кулисите, които Facebook може да използва, за да увеличи ангажираността и да таргетира реклами. Същевременно не посочва списъка с хора, които може да са качили вашия телефонен номер или друга информация, когато са синхронизирали контактите си с Facebook. Не посочва и трети страни дали са ви таргетирали с реклами. \r\nТова не означава, че няма някои интересни и в някои случаи мистериозни неща във файловете. Може би вече сте чули, че потребителите свалят акаунтите си и се сблъскват с проблемна информация. Ето и какво да проверите: \r\nКонтакти, обаждания и съобщения \r\nЕдни от най-шокиращите неща, които някои потребители откриват във файловете си, са списъци с телефонни обаждания и текстови съобщения. Фурорът беше толкова голям, че принуди Facebook да даде обяснение: обажданията и съобщенията са включени като част от функцията за синхронизиране, която е достъпна при потребителите на Android, които имат отделни приложения Messenger и Facebook Lite. \r\nКачването на контакти е \"начин за по-лесно намиране на хора, с които да се свържете\", коментира Facebook, като настоя, че това е по желание. \"Хората трябва да се съгласят за използването на тази функция\". Обажданията и съобщенията са само част от контактите, синхронизирани на Android. При телефоните на Apple, Facebook никога не е имал достъп до подобна информация. \r\nМожете да изключите функцията и в този случай данните ще бъдат изтрити, твърди Facebook. За целта трябва да отидете в Messenger, да кликнете да профилната си снимка, а след това на „Peoplе“ и потърсете бутона за синхронизиране на контактите. \r\nРекламодатели, които имат вашите контакти \r\nВъв файла, който ще свалите, има списък с компании, които според Facebook имат вашите контакти. Ще ги откриете, ако кликнете на \"Ads\". \r\nСписъкът може да бъде дълъг и може да сте смутени от някои марки, които се намират в него. Facebook обяснява: \"Когато споделите информация като вашия телефонен номер или имейл адреса си с някоя компания, тя може да ви добави в клиентски списък, който да бъде свързан с профила ви във Facebook\". \r\nНякои потребители са забелязали групи и музиканти, на които всъщност не са фенове. Facebook обаче не разкрива повече по този въпрос. \r\nПриложения, в които влизате с вашия профил във Facebook \r\nВъв файловете ще откриете и кои са приложенията, в които влизате с регистрацията си във Facebook. Това обаче не е пълната ви история. \r\nМоже да видите този списък, ако отворите страницата Apps в настройките ви в самата социална мрежа. Ако искате да премахнете някое приложение, просто натиснете X. \r\nАко планирате да изтриете акаунта си в платформата, обърнете внимание на всички приложения, с които сте го свързали, защото всички те ползват част от личната ви информация във Facebook. Компанията твърди, че разработчиците могат да запазят информацията за вас, дори и да ги премахнете. Ако искате да бъдат изтрити, опитайте се да се свържете с разработчика. \r\nВ същата страница за управление на приложенията можете да спрете възможността за влизане в приложения и уебсайтове, използвайки Facebook. \r\nИзтрийте следите си \r\nИ за финал, кликнете на Secutiry в списъка ви с Active Sessions (машините, които са логнати във вашия Facebook акаунт) и Account Activity. Там е огромен списък от всички „сесии“, които сте имали във Facebook, колко време сте отделили, през какви устройства, както и IP адреси. \r\nВъпреки че списъкът не посочва реални локации, всеки IP адрес е свързан с някакво географско място. Ако сте си мислели, че Facebook не пази всичко това, този списък може и да ви шокира. Социалната мрежа дори твърди, че използва IP адреси, за да насочва реклами към вас, дори и да не позволите на самото приложение да ви следи през GPS. \r\n  \r\n \n\t\t\t\t\t\t", "date": "2018.04.01", "title": "Какво ще видите, ако свалите данните, които Facebook събира за вас?\r\n"}
{"url": "http://www.bnews.bg/article/239529-skandalno_emblemata_na_gerb_grad_burgas_zalyata_ot_fekalii", "text": "\n Възмущението си от този миризлив факт изрази в социалната мрежа журналистът и общественик Даниела Костадинова. Tя подсилва възмущението си със снимки, които е публикувала във Фейсбук. \r\n\r\n \r\n\r\n Още през 2010 г. разследващият журналист Димитър Байрактаров излъчи разобличаващи кадри за кражбите и некачественото строителство, които днес са факт. \r\n\r\n \r\n\r\n Срещу него се изправи мафията в лицето на властта и корумпираната съдебна система. Цяло чудо е как издържа и до днес на огромния мафиотски натиск. Сякаш и Господ показва със случващото се, че е на страната на истината и борците за нея, изнасяйки пореден урок на мафията! \r\n\r\n \r\n  \r\n \n\t\t\t\t\t\t", "date": "2018.04.01", "title": "СКАНДАЛНО! Емблемата на ГЕРБ град Бургас - залята от фекалии!"}
{"url": "http://www.bnews.bg/article/239526-po_vreme_na_spetsaktsiya_zaloviha_grupa_nelegalni_migranti_v_rayona_na_elhovo", "text": "\n Седем нелегални мигранти са заловени в хода на специализирана полицейска операция, съобщават от МВР. \r\nВ действията, проведени в зоната на отговорност на РДГП - Елхово, е участвал и хеликоптер от Специализирания отряд за въздушно наблюдение.  \r\nЗаловените са петима мъже и две жени, самоопределящи се като сирийци. Те опитали да влязат на българска територия в района на р. Тунджа, въпреки пълноводието.  \r\nТова наложило провеждането на спасителна операция с екипи на Главна дирекция \"Пожарна безопасност и защита на населението\" от Ямбол. Задържани са още каналджията, иракски гражданин, който водел групата и двама българи, които я чакали на наша територия. \r\nСлучаят е докладван на Районната прокуратура в Елхово. Образувани са 3 досъдебни производства. Действията по разследването продължават. \r\n  \r\n \n\t\t\t\t\t\t", "date": "2018.04.01", "title": "ПО ВРЕМЕ НА СПЕЦАКЦИЯ! Заловиха група нелегални мигранти в района на Елхово"}
{"url": "http://www.bnews.bg/article/239518-katolitsite_praznuvat_velikden_video", "text": "\n Католическият свят празнува Великден! Папа Франциск води бдение в базиликата „Свети Петър” в Рим. \r\n\r\n 10 хиляди души гледаха службата на живо в най-голямата църква в света. В началото цареше пълна тъмнина, след което осветлението беше включено като символ на преминаването от мрака към светлината с възкресението на Исус Христос. \r\n\r\n По време на церемонията папа Франциск покръсти 8 души, сред които незаконен имигрант от Нигерия, който спрял обир на магазин и обезоръжил нападателя. \r\n\r\n Франциск е твърд защитник на бежанците и мигрантите и направи съдбата им един от основните приоритети на управлението си. Днес по обед папа Франциск ще прочете обръщението си \"Към града и света\" от централния балкон на базиликата „Свети Петър”.  \r\n\r\n \r\n\r\n   \r\n \n\t\t\t\t\t\t", "date": "2018.04.01", "title": "Католиците празнуват Великден(ВИДЕО)"}
{"url": "http://www.bnews.bg/article/239516-otvaryat_parka_za_tantsuvashti_mechki_v_belitsa", "text": "\n Паркът за танцуващи мечки в Белица отваря днес врати за посетители. В него живеят 26 кафяви мечки, като само една все още спи зимен сън, останалите вече са се събудили. Миналата година над 20 000 души са посетили парка. \r\n\r\n От управата му казаха, че тази година ще започне изграждането на туристически информационен център. \r\n\r\n От ръководството на парка казаха, че атракция за посетителите ще бъде мечето Рико, което е на 4 години и пристига в Белица миналата пролет. След зимния сън за животните се полагат специални грижи, като те получават между 4 и 6 килограма плодове и зеленчуци дневно. Но част от мечките имат свои предпочитания. \r\n\r\n Предстои мечките да бъдат прегледани от лекари и да се прецени, кои от тях ще имат нужда от специални грижи през летните месеци, тъй като 90% от животните в парка са възрастни и имат здравословни проблеми. \r\n \n\t\t\t\t\t\t", "date": "2018.04.01", "title": "Отварят парка за танцуващи мечки в Белица"}
{"url": "http://www.bnews.bg/article/239508-pravoslavnata_tsarkva_praznuva_tsvetnitsa", "text": "\nПравославната църква празнува днес големия Господски празник Вход Господен в Ерусалим, който се нарича още Цветница или Връбница. Католическата църква празнува днес Възкресение Христово – Великден. \r\n\r\nПразникът Цветница се отбелязва в неделята след Лазаровден, една седмица преди Великден и е един от най-хубавите пролетни празници. Посветен е на тържественото посрещане на Исус Христос в Ерусалим с маслинови и лаврови клонки.\r\n\r\nСпоред евангелските текстове Христос влиза на магаре в Ерусалим, където го посрещат вярващите с клонки от маслина и го прославят като месиански цар с възгласи \"Осанна\". Предишния ден Христос е върнал към живота мъртвия Лазар и е посрещнат от жителите на Ерусалим като възкресител. Христос отива в храма и с царствена власт изгонва оттам събралите се в двора му продавачи и купувачи на разни стоки и извършва множество изцеления на слепи, хроми и недъгави. \r\n\r\nДенят на влизането на Христос в Ерусалим бележи началото на най-скръбната, но и най-наситената с духовни послания седмица в живота на вярващия християнин – времето, в което Исус Христос приема страданието и кръстната смърт, за да изкупи греховете на човечеството и чрез своето възкресение от мъртвите да му дари надеждата за спасение и вечен живот.\r\n\r\nДните след Цветница до Възкресение Христово се наричат Страстна седмица и означават мъка и страдание. Затова на Цветница християнската църква припомня тържественото влизане на Исус Христос в Йерусалим в дните преди еврейската Пасха. \r\n\r\nНа службата в храмовете на Цветница християните държат в ръцете си осветени върбови клонки, които заменят палмовите клонки – вайи, сякаш отново посрещат своя Спасител. Осветяването на върбичките се извършва на всенощното бдение в събота вечер. След богослужението християните отнасят осветените върбови клонки в домовете си за здраве и предпазване от болести и зло. Вярва се, че осветената върба има предпазна и възпроизвеждаща сила, затова тя се запазва цяла година пред домашната икона.\r\n \n\t\t\t\t\t\t", "date": "2018.04.01", "title": "Православната църква празнува Цветница"}
{"url": "http://www.bnews.bg/article/239509-peti_den_v_solun_sa_bez_voda", "text": "\nПети пореден ден домакинствата в повечето квартали на Солун са без вода поради повреда на остарял водопровод, предаде АП, цитирана от БТА.\r\n\r\nЦентралните и северозападните части на града нямат вода от вторник, когато се спука изграденият преди 40 години водопровод, която докарва вода от 50 километра до 1,2-милионнния град. Наложи се да бъдат затваряни училища, засегнати бяха болници, а хората се тълпяха около градските фонтани, за да пълнят пластмасови бутилки и бидони с вода. \r\n\r\nВчера от градската водоснабдителна компания съобщиха, че аварията е отстранена, но предупредиха, че засега водата във водопровода е негодна за пиене и че ще бъде пречистена впоследствие. \r\n\r\nСолунската прокуратура е започнала разследване за евентуални вреди върху общественото здраве. \n\t\t\t\t\t\t", "date": "2018.04.01", "title": "Пети ден в Солун са без вода"}
{"url": "http://www.bnews.bg/article/239512-stanaha_za_smyah_nemski_ogrganizatori_obarkaha_ruskiya_himn_pusnaha_himna_na_savetskiya_sayuz_obache", "text": "\n Днес във Фейсбук групата “ПАТРИОТЫ РОССИИ” попаднахме на доста забавен виедо клип, който стана хит в социалната мрежа. На видеото се вижда, как руските спортисти от все сърце и с пълен глас пеят химна на Съветския съюз. Това се слечва поради грешка на немските организатори. Публикацията в групата е на Владимир Александрович и събра след себе си многобройни шеговити коментари.  Вижте какво написа той. \r\n\r\n \r\n“Доста забавно! \r\nПреди ръгби мача между Русия и Германя, немските организатори смесиха химните и замениха рускияя национален химн с химна на Съветския съюз. Ами нашите спортисти не загубиха главите си- те пееха”Партията на Ленин е силата на народа, ние сме доведени до триумфа на комунизма!””   \r\n\r\n   \r\n \n\t\t\t\t\t\t", "date": "2018.04.01", "title": "СТАНАХА ЗА СМЯХ! Немски огрганизатори объркаха руския химн... пуснаха химна на Съветския съюз, обаче...."}
{"url": "http://www.bnews.bg/article/239531-uzhasyavashto_kozunatsi_bez_krave_mlyako_i_yaytsa_predlagat_11_ot_16_proizvoditeli_na_pazara_prouchvane_na_asotsiatsiya_aktivni_potrebitelite", "text": "\n \r\n\r\n В козунаците тази година не открихме синтетични багрила, но изобилстват от Е-номера и заместители. Изследването потвърждава задълбочаващата се тенденция у нас качеството на продуктите да се влошава. \r\n\r\n Това показва ново проучване на Асоциация “Активни потребители”. \r\n\r\n \r\n\r\n Такова нарушение се наблюдава много често при предлагането на непакетирани предварително храни като приготвяните на място във веригите хлебни изделия и готови топли и студени храни. \r\n\r\n . \r\n\r\n „Иновациите“- влагане на нетрадиционни суровини - пестенето от класически съставки води до добавяне в козунаците на „модерни“, индустриално произведени суровини. Усреднено във всяка марка са вложени 2 нетрадиционни съставки – между 1 и 3 за всеки продукт. \r\n\r\n \r\n\r\n Очевиден е стремежът да се използват по-евтини заместители на яйцата, млякото и слънчогледовото олио, както и по-нискокачествено брашно, подобрявано с прибавяне на глутен и ензими. Добавяне на технологични химикали (Е-номера) - нискокачествените суровини и заместители водят до използването в индустриалните рецепти на множество технологични добавки. Такива са описани на етикетите на всички закупени от нас индустриални продукти. \r\n\r\n \r\n\r\n Те са предимно емулгатори, ензими, антиоксиданти, консерванти, киселинни регулатори, оцветители и други. Изрично е да споменаваме, че тази химия напълно отсъства в домашните рецепти. Оцветителите - преди 6 години установихме влагане на жълтата боя татразин (Е102) в 2 от 7 изпитвани марки, а през 2018 не открихме татразин. Това обаче не означава, че производителите са се отказали от навиците да се боядисват козунаци - при 10 (от 16) марки е вложен естествения оцветител каротин. Тази боя е по-приемлива от синтетичните бои, но показва за пореден път, че в индустриалните рецепти визуалните и вкусовите качества на козунаците се постигат с използване на заместители и химикали. \r\n\r\n \r\n\r\n Индустриалните рецепти за козунаци, въпреки претенциите, са много далече от домашния оригинал. В тях се установяват средно по 2 нетрадиционни суровини/заместители, и 6 технологични добавки (Е-номера) и оцветители. В повечето търговски марки козунаци отсъства краве мляко, а в една дори и яйца или техни заместители. Съвременните индустриални козунаци определено са много по-евтини от домашните. Всички „иновации“, като влагането на нетрадиционни съставки и химикали, имат за цел да намалят себестойността и да удължат трайността на това което се е получило. \r\n\r\n \r\n\r\n Вложените суровини/заместители/добавки и технология на производство са тотално различни от траниционната рецепта. Какво може да се предприеме Очевидно е, че отдалечаването от класическите рецепти се превръща в лавинообразна тенденция (виж. нашите тестове на майонеза, готови салати, краве масло, кашкавал и др.). Време е да се потърсят механизми за ограничаване на тази епидемия. \r\n\r\n \r\n\r\n Създаване и стимулиране на използването на знаци за качество и/или незадължителни стандартни (от типа \"Стара планина\", \"България\", БДС за кисело мляко, сирене кашкавал и т.н.) Законова защита на популярни наименования само за продукти, които се придържат към традиционни съставки или не използват индустриални заместители (например наименованието \"ОЦЕТ\" може да се използва само при натуралните продукти) Стимулиране провеждането на повече и по широкомащабни тестове на качеството и осветляване реалното качество на конкуриращите се продукти. За тази цел е необходимо единствено българските политици да вложат не повече от половината енергия, която отделиха по темата с двойния стандарт при храните. Никой и никога няма да измете собствения ни двор! Проучването на „Активни потребители“ анализира състава на индустриално приготвени козунаци. Информацията е извлечена от етикетите, т.е. от това което самите производителите на салати са дакларирали. Отделно проведохме и лабораторен тест за наличие на оцветителя Е102 (татразин). В проучването са включени 16 марки козунаци, закупени от търговски вериги и \"женския\" пазар в София през месец март 2018 г. \r\n\r\n Пълното проучване можете да прочетете на aktivnipotrebiteli.bg \r\n  \r\n \n\t\t\t\t\t\t", "date": "2018.04.01", "title": "УЖАСЯВАЩО! Козунаци без краве мляко и яйца предлагат 11 от 16 производители на пазара! (ПРОУЧВАНЕ НА АСОЦИАЦИЯ \"АКТИВНИ ПОТРЕБИТЕЛИТЕ\")"}
{"url": "http://www.bnews.bg/article/239515-cherna_vest_sasipa_d_r_ognyanova_ot_otkradnat_zhivot_aktrisata_diana_dimitrova_zagubi", "text": "\n Диана Димитрова, която играе ролята на д-р Огнянова в сериала „Откраднат живот“ погреба баба си, а след това директно отиде на снимачната площадка на филма, пише hotarena.net. \r\n\r\n „Имах няколко поредни снимачни си, които минаха насън, защото бях пътувала цяла нощ и бях още в шок. Баба беше най-добрият ми приятел. Тя се грижеше за мен през по-голямата част от детството ми. Знаех, че би се радвала да ме види как продължавам напред и, че въпреки скръбта и тъгата отивам на снимки. Сега съм сигурна, че ме гледа отгоре и ми стиска плетки и палци“, споделя Димитрова. \r\n  \r\n \n\t\t\t\t\t\t", "date": "2018.04.01", "title": "Черна вест съсипа д-р Огнянова от \"Откраднат живот! Актрисата Диана Димитрова загуби..."}
{"url": "http://www.bnews.bg/article/239530-patnitsi_ot_zapaleniya_vlak_ako_beshe_stanalo_posred_nosht_shtyahme_da_izgorim_kato_piltsi", "text": "\n „Добре, че пожарът стана през деня. Ако се беше случил в нощния влак, два вагона с хора щяхме да изгорим като пилци, докато спим\", с тези думи се завърнаха в Бургас пътниците от влака, който пламна в петък вечерта на гара Коньово край Нова Загора, пише \"Монитор\". \r\n\r\n Хората бяха транспортирани до морския град с автобуси. Последните 25 пътници от влака пристигнаха на жп-гарата в Бургас след полунощ, изплашени и изнервени от дългия път, продължил повече от 10 часа. Напрежение имаше и сред посрещачите, които висяха над два часа, без да знаят кога близките им ще пристигнат. \r\n\r\n \"Нямаме никаква връзка с детето, не знаем къде е, как е... Когато разбрахме за инцидента, телефонът беше изключен, сигурно батерията е паднала\", с тревога сподели възрастен мъж, който очакваше внучката си. Оказа се, че повечето от пътуващите във влака са ученици, които са тръгнали на гости на роднини за пролетната ваканция. След като автобусите най-накрая пристигнаха в Бургас, хлапетата разказаха, че са чакали близо 2 часа на гара Коньово, докато се придвижат изпратените от Ямбол 2 автобуса, с които са били извозени. \r\n\r\n \"Паника нямаше, просто усетихме миризма на изгоряло и влакът спря. Всички започнахме да излизаме, видяхме пламъци и пушек. Нашият вагон първи се запали, докато излизахме вече гореше и вторият\", разказаха учениците. Според пътниците служителите от влака са реагирали светкавично и успели да изведат навреме всички. \r\n\r\n Пожарната обаче са забавила и докато пристигнат огнеборците, от двата вагона останали само ламарините. \r\n  \r\n \n\t\t\t\t\t\t", "date": "2018.04.01", "title": "ПЪТНИЦИ ОТ ЗАПАЛЕНИЯ ВЛАК: Ако беше станало посред нощ, щяхме да изгорим като пилци\r\n"}
{"url": "http://www.bnews.bg/article/239513-ekskluzivno_arestuvaha_karakachanov_izdirvat_simeonov_i_kasabov", "text": "\n \r\nЕксклузивно! Арестуваха Каракачанов? Издирват Симеонов и Касабов? Вероятно хиляди биха се зарадвали на такава новина, която да бъде първа в новинарските блокове и рубрики! \r\n\r\n Уви, това е само първоаприлска шега за подобряване на настроението ви. \r\n\r\n Не, че прокуратурата нетрябваше отдавна да е оковала в белезници ръководството на ВМРО. Ако не вярва на информацията огласена от българските медии би трябвало да ѝ светне лампата след публикацията на френските медии! Но както се казва, като че ли все повече актуалност придобива онази вековна поговорка, \r\n\"Гарван на гарван око не вади!\" \r\n\r\n Все още е в сила тази поговорка и особено важи за България.  Честит празник българи! Честит 1-ви април! \r\n  \r\n \n\t\t\t\t\t\t", "date": "2018.04.01", "title": "Ексклузивно! Арестуваха Каракачанов? Издирват Симеонов и Касабов?"}
{"url": "http://www.bnews.bg/article/239511-promeni_v_dvizhenieto_v_sofiya_zaradi_stroitelstvoto_na_metroto", "text": "\n Във връзка със строителството на третия метродиаметър в София в участъка от ул. \"Житница\" до бул. \"България\" от днес до 1 октомври се въвеждат промени в организацията на движение, съобщават от Столичната община. \r\n\r\n Забранява се влизането на пътни превозни средства по: \r\n\r\n - средната част на пътното платно на бул. \"Гоце Делчев\", между ул. \"Кюстендил\" и бул. \"Цар Борис ІІІ\", като се оставят за движение на ППС по една пътна лента в двете посоки в същия участък, \r\n\r\n - северното локално пътно платно на бул. \"Цар Борис ІІІ\" и две пътни ленти от северната половина на централното пътно платно на бул. \"Цар Борис ІІІ\", с дължина по около 70 м от двете страни спрямо оста на бул. \"Гоце Делчев\" и ул. \"Житница\"; \r\n\r\n - ул. \"Житница\" между бул.\"Цар Борис ІІІ\" и ул. \"Гебедже\". \r\n\r\n Движението на пътни превозни средства по бул. \"Цар Борис ІІІ\" ще се извършва, както следва: \r\n\r\n - в посока кв. \"Княжево\" - в една пътна лента от южната половина на централното пътно платно на бул. \"Цар Борис ІІІ\", в обхвата на строителната площадка на кръстовище бул. \"Цар Борис ІІІ\" - бул. \"Гоце Делчев\" - ул. \"Житница\", като се осигури и лента за движение на пешеходците с широчина 1,50 м; \r\n\r\n - в посока \"Център\" - в една пътна лента от южната половина на централното пътно платно на бул. \"Цар Борис ІІІ\" в обхвата на строителната площадка на кръстовище бул. \"Цар Борис ІІІ\" - бул. \"Гоце Делчев\" - ул. \"Житница\". От 04.30 часа на 01.04.2018 г. до 24.00 часа на 01.10.2018 г. автобусите по линии номера 73, 83 и 102, ще се движат по променен маршрут. \r\n\r\n Автобусите по линия 73 в посока ж.к. \"Гоце Делчев\" ще се движат от ж.к. \"Овча Купел\" 2 по маршрута си до кръстовището на ул. \"Любляна\" с бул. \"Овча Купел\", надясно по бул. \"Овча Купел\", наляво по бул. \"Цар Борис III\", надясно по бул. \"Братя Бъкстон\", наляво по ул. \"Тодор Каблешков\", наляво по ул. \"Ген. Стефан Тошев\", надясно по бул. \"Гоце Делчев\" и по маршрута си до ж.к. \"Гоце Делчев\"- двупосочно. \r\n\r\n Автобусите по линия 83 в посока Зоопарка ще се движат от \"Хюндай България\" по маршрута си до кръстовището на бул. \"Константин Величков\" с бул. \"Възкресение\", по бул. \"Акад. Иван Евстатиев Гешов\" през тунела под бул. \"Цар Борис III\" и ул. \"Св. Георги Софийски\", надясно по бул. \"България\", наляво по бул. \"Гоце Делчев\" и по маршрута си до Зоопарка - двупосочно. \r\n\r\n Автобусите по линия 102 в посока Студентски град ще се движат от ж.к. \"Овча Купел\" 2 по маршрута си до кръстовището на ул. \"Житница\" с бул. \"Овча Купел\", наляво по бул. \"Никола Мушанов\", надясно по бул. \"Възкресение\", надясно по ул. \"Акад. Иван Евстратиев Гешов\" през тунела под бул. \"цар Борис III\" и ул. \"Св. Георги Софийски, по бул. \"Петко Ю. Тодоров\", наляво по ул. \"Бяла черква\" и по маршрута си до Студентски град - двупосочно. \r\n\r\n Автобусите от линии 73, 83 и 102 ще спират на всички съществуващи автобусни спирки в променените участъци от маршрута. \r\n\r\n Спирки \"Красно село\" с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. \"Житница\" - бул. \"Гоце Делчев\" - бул. \"Цар Борис III\". \r\n\r\n Закриват се спирките: двупосочна \"Балканкар АД\" с код 0564 и 0569 на ул. \"Житница\"; двупосочна \"АП Земляне\" с код 0079 и 0080 на ул. \"Житница\"; двупосочна \"ж.к. Красно село\" с код 0637 и 0641 на бул. \"Гоце Делчев\". \r\n \n\t\t\t\t\t\t", "date": "2018.04.01", "title": "Промени в движението в София заради строителството на метрото"}
{"url": "http://www.bnews.bg/article/239514-patriarh_neofit_pozdravi_balgarskiya_narod_za_tsvetnitsa", "text": "\n Пожелавам честита Цветница на целия български народ, който пази църковните обичаи и народните обичаи, и се радва на всички добри постижения в своя живот. Това пожелание отправи патриарх Неофит към всички българи на влизане в патриаршеската катедрала \"Св. Александър Невски\", преди да отслужи празничната литургия на Цветница. \r\n\r\n Да бъдат честити всички, които празнуват на днешния ден и заедно с ерусалимските жители да пеем \"Осанна\" във висините. Благословен да бъде денят Господен, пожела българският патриарх. \r\n\r\n Пожелавам честита Цветница на целия български народ, който пази църковните обичаи и народните обичаи, и се радва на всички добри постижения в своя живот. Това пожелание отправи патриарх Неофит към всички българи на влизане в патриаршеската катедрала \"Св. Александър Невски\", преди да отслужи празничната литургия на Цветница. \r\n\r\n Да бъдат честити всички, които празнуват на днешния ден и заедно с ерусалимските жители да пеем \"Осанна\" във висините. Благословен да бъде денят Господен, пожела българският патриарх. \r\n\r\n Празникът Цветница се отбелязва в неделята след Лазаровден, една седмица преди Великден, и е един от най-хубавите пролетни празници. Посветен е на тържественото посрещане на Исус Христос в Ерусалим с маслинови и лаврови клонки. \r\n\r\n Според евангелските текстове Христос влиза на магаре в Ерусалим, където го посрещат вярващите с клонки от маслина и го прославят като месиански цар с възгласи \"Осанна\". \r\n \n\t\t\t\t\t\t", "date": "2018.04.01", "title": "Патриарх Неофит поздрави българския народ за Цветница"}
{"url": "http://www.bnews.bg/article/239510-sled_pozhara_v_sandanski_40_semeystva_ostanaha_bez_pokriv", "text": "\n Един страшен пожар в нощта срещу събота в Сандански се размина без жертви и ранени хора, но с евакуация и изключително сериозни материални щети. Десетки семейства обаче ще трябва да посрещнат Великден или в опожарените си домове, или извън тях, ако те са необитаеми. Има ли кой и как да помогне на тези хора? \r\n\r\n 40 семейства оставаха без дом. Нито един от опожарените апартаменти не е годен да живеене. 39 от семействата имат алтернатива и ще живеят временно при свои близки и приятели. Едно от семействата с 8-месечно бебе, обаче, остана без покрив. То е настанено в апартамент под наем на сметката на Община Сандански. \r\n\r\n А щетите са големи. Абсолютно всяка вещ е обгоряла в апартаментите. \r\n\r\n „Пожарът е настъпил около 12 часа полунощ. Баба и дядо са били тук. Излезли са по най-бързия начин от апартамента. Прозорците са изпочупени от огъня. Дядо не е в добро здраве. Разчитаме на подкрепа от държавата. Апартаментът не е застрахован”, разказа Марин, чиито баба и дядо са били в апартамента по време на пожара. \r\n\r\n До вторник сградата ще остане необитаема. Забранено е на хората да се връщат по домовете си. Архитекти и инженери ще направят обстоен анализ дали сградата става за живеене след пожара. \r\n \n\t\t\t\t\t\t", "date": "2018.04.01", "title": "СЛЕД ПОЖАРА В САНДАНСКИ: 40 семейства останаха без покрив"}
