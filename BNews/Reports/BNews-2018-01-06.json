{"url": "http://www.bnews.bg/article/234793-sauditski_printsove_sa_arestuvani_sled_organiziran_ot_tyah_protest_v_dvoretsa_v_riyad", "text": "\r\nСаудитските власти задържаха 11 принца, събрали се да протестират в дворец в Рияд срещу мерки за икономии, включващи спиране на плащането на сметките им за битови услуги, предават ”Ройтерс” и ”Асошиейтед прес”. \r\nМестният уебсайт sabq.org съобщава за случая като се позовава на свои източници. Според запознатите отряд на Националната гвардия е арестувал принцовете, които организирали протест в двореца. Те били пратени в управлявания от саудитското разузнаване затвор Хаир южно от Рияд, и ще бъдат съдени за провеждане на протест и отказ да се подчинят на заповед да напуснат. \r\nПринцовете настоявали за отмяна на кралския указ, с който се нарежда, че хазната вече няма да плаща режийните разходи на членовете на кралското семейство за вода и електричество. Указът е резултат от реформата в Саудитска Арабия от миналата година срещу дефицита в държавния резерв от над 195 млн. риали, която включва отнемане на значителна част от привилегиите на саудитските принцове и семействата им. При кампания срещу корупцията бяха задържани десетки членове на кралското семейство, настоящи и бивши висши служители, а мерките укрепиха властта на престолонаследника принц Мохамед бин Салман. \r\n ", "date": "2018.01.06", "title": "Саудитски принцове са арестувани след организиран от тях протест в двореца в Рияд"}
{"url": "http://www.bnews.bg/article/234791-donald_tramp_se_samoopredeli_kato_mnogo_stabilen_geniy", "text": "Американският президент Доналд Тръмп се самоопредели като „гений, при това много стабилен гений”. Това написа той в „Туитър” след публикуването на новата книга за него. „Мисля, че мога да се определя не само като умен, а като гений, при това \"много стабилен гений”. Тръмп заяви, че книгата е скучна и пълна с невярна информация, а авторът й e \"пълен загубеняк\"  Американският държавен секретар Рекс Тилърсън съобщи по-рано, че никога не се е съмнявал в психичното здраве на Доналд Тръмп. Поредното откровение дойде след публикуването на новата книга за Тръмп, в която се твърди, че той се държи като малко дете. Големи опашки се извиха в книжарниците в Съединените щати за книгата \"Огън и ярост: В Белия дом на Тръмп\". Адвокатите на държавния глава се опитаха да спрат нейното публикуване, но вместо това, тя излезе няколко дни по-рано от първоначално обявената дата.", "date": "2018.01.06", "title": "Доналд Тръмп се самоопредели като „много стабилен гений”"}
{"url": "http://www.bnews.bg/article/234792-pred_agentsiya_anadola_borisov_podkrepyam_erdogan_iskaha_da_go_ubiyat", "text": "Опитът за преврат в Турция не целеше свалянето на Реджеп Ердоган от власт, а неговото убийство. Този коментар прави премиерът Бойко Борисов в интервю за Анадолската агенция в навечерието на тържественото откриване на църквата „Свети Стефан” в Истанбул, съобщава бТВ. „Когато ме критикуват за подкрепата ми за президента Ердоган, отговорът ми е винаги такъв – приемаме всички ценности на демокрацията като фундамент. Когато става дума за демокрация, концепцията е гласът на хората - тяхното решение да бъде на първо място. Идването на власт чрез стрелба по цивилни цели с изтребители Ф-16 и военни хеликоптери не е приемливо. Затова и подкрепям президента Ердоган”, коментира Борисов. Той беше критикуван многократно за това, че нашите служби директно връщат на Турция издирвани за връзки с духовника Фетхуллах Гюлен и кюрдските организации в нарушение българското и международно законодателство. „Ние, ЕС и България, не сме просто съседи на Турция, която е най-голямата натовска армия в Европа и която сама изгражда южния фланг на НАТО. Вместо да обръщаме гръб на Турция, трябва да развием дипломатическите си отношения и да увеличим доверието в нашия южен фланг”, допълва още той. По думите му е разумно сключването на „голямо споразумение” с ЕС по темите за визите, митническото сътрудничество и културното наследство с цел улесняване на бизнес контактите, туризма и транспорта, докато присъединителният процес на Турция продължава. Българският премиер хвали сътрудничеството с Анкара в борбата с нелегалните имигранти. По-рано днес от правителствената информационна служба съобщиха, че министър-председателят ще открие реставрирания български православен храм „Свети Стефан“ в Истанбул утре, 7 януари. На официалната церемония ще присъства и президентът на Турция Реджеп Тайип Ердоган. В официалната делегация, придружаваща Бойко Борисов, са Негово Светейшество патриарх Неофит, главният мюфтия на мюсюлманите в България Мустафа Хаджи, вицепремиерът и министър на външните работи Екатерина Захариева, министърът на културата Боил Банов, министърът на икономиката Емил Караниколов, министърът на земеделието, храните и горите Румен Поражанов и депутати.", "date": "2018.01.06", "title": "Пред агенция \"Анадола\" Борисов: \"Подкрепям Ердоган! Искаха да го убият.\""}
{"url": "http://www.bnews.bg/article/234794-rekordno_niska_razhdaemost_u_nas_prez_2017", "text": "Едва 57 175 бебета са родени през 2017г. В България, което е най- ниският резултат от 1945 година насам. Това сочат данните от Информационната система на Министерство на здравеопазването. Новородените в страната са със 7809 по- малко в сравнение с 2016 г. Най- много бебета са през 2017 са се родили в София град- 15 262, а най- малко в областите Видин и Ямбол- съответно 369 и 377. На второ място по раждаемост е Пловив, където през изминалата година са проплакали 6511 бебета. Според експерти проблемите са ясни от години- населението застарява,  жените в репродуктивна възраст намаляват поради икономическата емиграция или влошаване на здравния им стасус. Освен това съществен фактор е и по- голямата възраст, на която българките решават да станат майки. Тя вече е над 30 години. Само 27 000 български семейства пък имат по 3 деца. Според данни на Националния статистически институт през 2001 броят на жените у нас е бил малко над 4 млн., а през 2015 техният брой е спаднал  до 3.6 млн или те са с близо 400 хиляди по- малко. Статистиците очакват броят на жените у нас през 2020 г. Да спадне с около 100 хил. До 3.5 млн. ", "date": "2018.01.06", "title": "Рекордно ниска раждаемост у нас през 2017!"}
{"url": "http://www.bnews.bg/article/234790-momcheto_koeto_padna_ot_skala_kray_asenovgrad_e_pochinalo", "text": "Починало е 13-годишното момче, което пострада тежко след падане от скала край пътя Асеновград-Бачково, до разклон за Асеновата крепост. Това съобщиха за Фокус от пресцентъра на УМБАЛ „Св. Георги“, където пострадалото дете бе откарано след инцидента. Детето е прието в шоково състояние, с политравми. „Било е в състояние, несъвместимо с живота. Докато лекарите започнат да оказват първа помощ и да правят необходимите изследвания, то е починало“, съобщиха още от лечебното заведение.", "date": "2018.01.06", "title": "Момчето, което падна от скала край Асеновград, е починало"}
{"url": "http://www.bnews.bg/article/234743-gari_durdan_izpusna_predpremierata_na_niki_iliev", "text": "Предпремиерата на новия филм на Ники Илиев \"Нокаут или всичко, което тя написа\" се състоя снощи. Първата прожекция на лентата напълни 4 зали. \r\nСъбитието бе уважено от много родни звезди. Освен Орлин Павлов и Саня Илиева, които изпълняват главни роли във филма, по червения килим минаха и Владо Пенев, Марта Вачкова, Дует \"Ритон\", Михаил и Кристина Белчеви със сина си Константин и др. \r\nЗвездата на продукцията Гари Дурдан, известен с ролята си в хитовия сериал \"От местопрестъплението\", изпусна два полета - от Сао Паоло и от Виена и така се появи едва за афтърпартито за филма. \r\nСъздателите на филма описват продукцията като история за любов, културния сблъсък и толерантността към различните от нас. \r\nСъздателите на филма описват продукцията като история за любов, културния сблъсък и толерантността към различните от нас, а Ники Илиев в почерпил вдъхновение от историята на Майк Тайсън. \r\n ", "date": "2018.01.06", "title": "Гари Дурдан изпусна предпремиерата на Ники Илиев"}
{"url": "http://www.bnews.bg/article/234788-shofyorka_prati_v_bolnitsa_nepravilno_presichasht_peshehodets", "text": "Пешеходец бе ранен при пътен инцидент вчера в Козлодуй, съобщава Конкурент. Около 18:00 часа лек автомобил „Хюндай Лантра“, управляван от 54-годишната П.Р., блъснал 49-годишния местен жител Ю.Ю. Пострадалият е със счупен крак, настанен е в болницата във Враца за наблюдение без опасност за живота. Шофьорката е тествана за алкохол с дрегер, като уредът отчел отрицателни резултати. Причина за инцидента е неправилно пресичане от страна на пешеходеца. По случая е образувано досъдебно производство.", "date": "2018.01.06", "title": "Шофьорка прати в болница неправилно пресичащ пешеходец"}
{"url": "http://www.bnews.bg/article/234760-tiho_slanchevo_i_toplo_vreme", "text": "Днес ще е предимно слънчево. През нощта над по-голяма част от страната. На места в низините и около водните басейни ще се образува мъгла или ниска облачност. Почти тихо, с минимални температури от минус 2 до 3 градуса, съобщиха от НИМХ към БАН. След обяд в Източна България ще се появи слаб южен вятър.Температурите малко ще се повиша и максималните ще бъдат между 9 и 14 градуса.  ", "date": "2018.01.06", "title": "Тихо, слънчево и топло време"}
{"url": "http://www.bnews.bg/article/234789-tragediya_na_bogoyavlenie_39_godishen_mazh_e_zaginal_sled_kato", "text": "Сутрешният влак от Варна за София е ударил неправомерно преминаващ автомобил между гарите „Ресен“ и „Павликени“. Това съобщиха от пресцентъра на БДЖ. По първоначални данни в автомобила е имало една жертва. Пътниците от влака са откарани с автобуси до Павликени, оттам до София ги е превозила друга композиция. Поради тази причина и пътниците от влака София - Русе са превозени от Горна Оряховица до Павликени с автобуси. През участъка предстои превозването на пътниците от направление София – Варна и Варна - София. 39-годишен мъж от Варна е загиналият при произшествие на жп прелез в павликенското село Лесичери. Това съобщи от пресцентъра на ОДМВР - Велико Търново. Огледът на разследващите продължава и към момента. Движението в района на катастрофата е временно преустановено.", "date": "2018.01.06", "title": "ТРАГЕДИЯ НА БОГОЯВЛЕНИЕ! 39-годишен мъж е загинал, след като..."}
{"url": "http://www.bnews.bg/article/234768-liyana_napomni_za_sebe_si_zabarsa_skandalno_gadzhe", "text": "Тя години наред криеше какво се случва в личния й живот, а и тотално занемари кариерата си в поп- фолка. Новият мъж в живота на фолкаджийката обаче се оказа не по-малко скандален от предишните. Става въпрос за известния ромски ресторантьор Цецо Харема. Както става ясно от прякора му, можем да си представим колко колежки на Лияна са минали през леглото му. Но фолк дивата също има доста скандален личен живот. Преди години тя се превърна в най- мразената жена в България, след като открадна футболиста Благой Георгиев от бившата му приятелка Христина, която тогава беше бременна с първото им дете. Лияна обаче изобщо не се притесни от негативната реакция срещу нея, а започна да обикаля из всички медии, за да обяснява колко много се обичат. Само няколко месеца по- късно обаче, Благой Георгиев я заряза и се прибра при Христина. А Лияна изпадна в тежка депресия. Тя намери отново утеха при бащата на дъщеря си – мафиота Махмуд Йозджан, който от години живее в Турция, защото не може да припари в България. Фолкаджийката дори се сгоди за него за известно време. Но, в крайна сметка, се отказа от сватбата, защото трябваше да заживее в южната ни съседка, а семейството на Махмуд било много консервативно. Тя призна, че не можела да свикне с тамошните порядки. После пък влезе във „ВИП Брадър“ 2013, където отново забърка страшен скандал. Тя си падна по боксьора Тервел Пулев, без да знае, че той е семеен и с малко дете. Той също не остана безразличен към нея и дори я награби в банята, където те си знаят какво е станало. Но от продукцията бързо се намесиха и потушиха скандала, след обаждане на брат му Кубрат в телевизията. След скандалното си участие в риалити шоуто, Лияна се отказа напълно от светските изяви и се покри за дълъг период от време. \r\n ", "date": "2018.01.06", "title": "Лияна напомни за себе си: Забърса скандално гадже"}
{"url": "http://www.bnews.bg/article/234785-zakonodatelnite_promeni_na_ombudsmana_dadoha_fira", "text": "Популизмът и търсенето на слава от страна на Омбудсмана са на път да създадат сериозни проблеми на бизнеса в България. Недомислените законодателни промени, които Мая Манолова пробута в края на 2017 г., вече създават сериозни проблеми на бизнеса. Промените в Търговския закон на практика спъват привличането на чужди инвеститори и стъпването на нови пазари чрез тях. В шумно рекламираните от Манолова промени се заявяваше, че повече няма да бъдат продавани фирми на клошари! Друг е въпросът, че такова понятие в българското законодателство изобщо не съществува. Чрез пробутаните от Манолова промени, прехвърлянето на дружествения дял от едно предприятие на трети лица се извършва, \"ако няма неизплатени изискуеми трудови възнаграждения, обезщетения и задължителни осигурителни вноски на работниците и служителите, включително и на работниците и служителите трудовите правоотношения, с които са прекратени до три години преди прехвърлянето на дружествения дял\". Всичко това на прима виста звучи много добре, само че Агенцията по вписвания вече отказва на фирмите извършването на този род търговските операции, ако не представят съответен документ за отсъствието на такива задължения. В поправките на Манолова не е посочено коя институция трябва да издаде такъв. Ако приемем, че за неизплатени заплати такъв документ би трябвало да издаде Инспекцията по труда, то тогава фирмите трябва да молят институцията да им извърши проверка, а е публично известен факт,че тя няма нужния капацитет. Нещо повече - в бюджета за 2018 г. не са предвидени и средства за допълнителни дейности. По този начин се блокира един от най-използваните инструменти за превличане на чужди инвеститори, а именно чрез придобиване на дялове от дружеството. С тази безумица на Омбудсмана на практика се наказват добросъвестните работодатели, но не и некоректните. За некоректните дружества е достатъчно например да се приеме нов съдружник чрез вдигане на капитала на дружеството, дори само с един лев, след което на него могат безпроблемно да му бъдат прехвърлени дяловете, тъй като за прехвърляне на дялове между съдружници не се изискват въпросните удостоверения за липса на горепосочените задължения към работниците. Остава въпросът къде бляха народните представители и най-вече юристите между тях? Всъщност отговорът не е много труден - крие се в изключително слабата експертиза на 44-то Народно събрание.Така за пореден път коректните в нашата държава стават заложници на дивия популизъм!", "date": "2018.01.06", "title": "Законодателните промени на Омбудсмана дадоха фира!"}
{"url": "http://www.bnews.bg/article/234764-aktyor_ot_star_trek_pochina_na_33", "text": "Актьорът от \"Стар Трек\" Джон Пол Стюър почина на 33-годишна възраст. Това предаде Mirror. Артистът, който стана известен с ролите си от ранна възраст, почина на 1 януари. Джон Пол Стюър стана младата звезда на сериала \"Стар Трек: следващото поколение\", играейки представител на състезанието от Клингон Александър Розенко. Между другото, той се появява на телевизионния екран и в сериала \"Огнената Грейс\". \r\n ", "date": "2018.01.06", "title": "Актьор от \"Стар Трек\" почина на 33"}
{"url": "http://www.bnews.bg/article/234787-90_godishen_dyado_zagina_pri_pozhar_v_kashtata_si", "text": "При пожар в къща в село Тихомир, община Кирково, е загинал възрастен мъж, съобщиха от пресцентъра на ОДМВР - Кърджали. Огънят избухнал малко след 19,00 часа снощи. Съседи на пострадалото семейство успели да изведат жената от горящата сграда, а 90-годишният й съпруг бил намерен по-късно загинал в стаята, откъдето тръгнали пламъците. Местното население успяло да локализира огъня, който бил доизгасен от екип на пожарната служба в Подкова. Изгорели са 18 кв. м междуетажна конструкция, диван, спалня, телевизор, врата. Причините за пожара са в процес на изясняване. Дежурна оперативна група от РУ-Кирково е извършила оглед. Няма данни за умишлен палеж. Образувано е досъдебно производство.", "date": "2018.01.06", "title": "90-годишен дядо загина при пожар в къщата си"}
{"url": "http://www.bnews.bg/article/234766-ikebanata_udari_danoto_zhivee_na_tavan_vav_varna", "text": "Ексцентричният изпълнител Деян Неделчев, по-извесктен с прякора си Икебаната, се е нанесъл да живее в таванско помещение във Варна. Авторът на хитовете \"Обич за обич\" и \"От икебана дървесата ги боли\" вече не се подвизава на Канарските острови, тъй като там нямал работа. Останал без ангажименти, Деян се прибрал в родината си. Намерил си работа във морската ни столица, където го наели в пиано бара на хотел \"Черно море\". Въпреки, че заработвал дост добър хонорар, талантливият чешит предпочел да задели някой лев за черни дни. Затова вместо в по-нормално жилище се нанесъл да живее в таванско помещение. Там съжителствал при свой добър приятел. \r\n ", "date": "2018.01.06", "title": "Икебаната удари дъното! Живее на таван във Варна"}
{"url": "http://www.bnews.bg/article/234763-plevnyo_shtrakna_beleznitsite_na_sinoptichkata_desi_banova", "text": "Деси Банова се отказа от кариерата си в Нова телевизия в името на връзката си с бившия президент на България Росен Плевнелиев От полулярно лице от малкия екран, синоптичката минава в пълна нелегалност и в противоположен образ - този на домакиня, която сутрин да изпраща, а вечер да посреща благоверния си в общия им дом. Плевнелиев е настоял Банова да преустанови договорните си отношения с Нова телевизия, заради прекомерната й ангажираност. Росен не одобрявал това, че сутрин Деси трябва да се измъква от семейната спялна по тъмни доби, за да информира народонаселението какво да очаква от природата.  Освен това, заради професионалните й задължения блондинката не можела да придружава всеки път бившия държавен глава в задграничните му пътувания. Банова, която досега бе шефка на синоптичките в Нова, вече успяла да изразходва полагащите й се дни за отпуска, издават запознати с клюките в електронната медия.  Другият мотив на Плевнелиев да спре любимата си от работа били нахалните папараци, които откакто заварката стана публично достояние, не са спрели да преследват Банова. Най-богатият президент в историята на България смятал, че ще се справи журналистическия тормоз, ако половинката му снижи до минимум излизанията си от дома им. Според отлично информиран източник на ПИК Банова вече е прекратила договора си с работодателите си от Нова тв. Последната поява на Деси бе на 30 декември в обедната емисия \"Новини\". От тогава прогнозите за времето четат Никол Станкулова и Гери Малкоданска. На мястото на Банова вече има нова синоптичка, която в момента се обучава - това е топмоделът Нора Шопова. Красавицата от Панагюрище е първата българка, украсила корица на Модната библия. Това се случи през април 2016 г. в турското издание на списанието.", "date": "2018.01.06", "title": "Плевньо щракна белезниците на синоптичката Деси Банова"}
{"url": "http://www.bnews.bg/article/234783-s_30_000_sa_namaleli_meditsinskite_sestri_u_nas", "text": "С 30 000 са намалели медицинските сестри у нас през последните две години. Данните са на Асоциацията на професионалистите по здравни грижи. Според тях в момента у нас работят малко над 26 000 сестри. Почти половината от тях обаче са в пенсионна и предпенсионна възраст. В извънболничната помощ недостигат 11 000 сестри, а в болниците дефицитът е близо три пъти по-голям, отбелязва БНТ. За последните 20 години акушерките са намалели наполовина. В \"Майчин дом\" свободните места за акушерки са 20. Болницата е база за обучение и може да подбира кадри директно от университета, въпреки това трудно намират акушерки и медицински сестри. \"Започваме от това, че са ни все още ниски стартовите заплати на акушерките и медицинските сестри. Друга причина е, че относително малък е приемът във висшите учебни заведения за подобен вид кадри\", споделя Росица Георгиева - главна акушерка на СБАЛАГ \"Майчин дом\". През тази учебна година във висшите училища в страната са разкрити над 100 нови места за медицински сестри. В София са приети 160 студенти. \"Няма много голям интерес към тази професия и ние си го обясняваме така, защото това е една доста отговорна професия\", признава проф. Галина Чанева - ръководител на катедра \"Здравни грижи\" във Факултета по обществено здраве на Медицинския университет-София. През миналата година здравното министерство е издало 10 удостоверения за работа в чужбина на медицински сестри. Според изискванията на Световната здравна организация за европейския регион на всеки 100 000 души трябва да има по 740 сестри и акушерки, у нас се падат по 485. Средната възраст на медицинските сестри у нас е 58 години. \"В рамките на близките 5 до 10 години ние ще останем без този персонал. Това ще доведе до влошено качество на грижите. Една сестра работи на две-три места да може да скалъпи някакъв бюджет, за да изхрани семейството, децата\", алармира Петя Найденова - зам.-председател на Българската асоциация на професионалистите по здравни грижи. Средната заплата на сестрите е около 600 лева. Съсловната организация настоява за среща със здравния министър и иска стартовите възнаграждения да се увеличат на 1500 лева. \r\n ", "date": "2018.01.06", "title": "С 30 000 са намалели медицинските сестри у нас \r\n"}
{"url": "http://www.bnews.bg/article/234784-erdogan_umorihme_se_da_kandidatstvame_za_es", "text": "Tурският президент Реджеп Ердоган обяви, че страната му се чувства изморена от процеса по присъединяването си към Европейския съюз. \r\n\"Официално Анкара не може да приеме, че усилията й биват възпрепятствани\", каза Ердоган в Париж. Той е във френската столица за официална среща с президента Еманюел Макрон. \r\n\"Турция чака от 54 години да премине през отворените врати на ЕС, но турският народ вече се умори от воденето на преговори за членство на Турция в ЕС. Анкара не може постоянно да се моли за допускане до състава на Евросъюза\", каза Ердоган, цитиран от \"Дарик\". \r\nФренският държавен глава Еманюел Макрон обаче отвърна, че ситуацията с правата на човека в Турция не позволява тази страна да стане част от ЕС. \r\n ", "date": "2018.01.06", "title": "Ердоган: Уморихме се да кандидатстваме за ЕС\r\n\r\n"}
{"url": "http://www.bnews.bg/article/234786-chestvame_170_godishninata_ot_rozhdenieto_na_hristo_botev", "text": "Днес се навършват 170 години от рождението на поета и революционер Христо Ботев (6 януари 1848 г./25 декември 1847 г. по стар стил – 1 юни 1876 г.). Той живее само 28 години, но остава в националната памет, както с творчеството си, така и с революционното си дело. Единствените останали предмети от живота му са четири – джобният му часовник, писалищните му принадлежности. Те могат да бъдат видени в музея на Ботев в родния му град. Христо Ботев е роден в семейството на даскал Ботьо Петков и Иванка Ботева. В ранните си години учи в Карлово, Калофер и Одеса. Впоследствие известно време е учител в бесарабското село Задунаевка.  \r\nКогато през 1867 г. се завръща в Калофер, започва да проповядва бунт срещу чорбаджии и турци, след което окончателно напуска Калофер. По това време във вестник „Гайда“, редактиран от Петко Р. Славейков, е публикувано първото стихотворение на Ботев – „Майце си“. В края на 1867 г. заживява в Румъния. Работи в Браила като словослагател при Димитър Паничков, където се печата в. „Дунавска зора“. През следващите години се мести от град на град, известно време живее заедно с Васил Левски. През 1872 г. е арестуван за конспиративна революционна дейност и изпратен във Фокшанския затвор, но освободен след застъпничеството на Левски и Каравелов. Започва работа като печатар при Каравелов, а по-късно – като сътрудник и съредактор на революционния орган. Работи актовно като журналист и под негова редакция излиза новият орган на революционната партия – в. „Знаме“. Априлското въстание го подтиква да създаде чета, на която става войвода. От Гюргево се качва с част от четата на кораба „Радецки“ и на 17 май принуждават капитана да спре на българския бряг. На 20 май 1876 г. е последният тежък бой на четата. Привечер след сражението куршум пронизва Ботев. Тържествата за 170-годишнината от рождението на героя започнаха още вчера в родния му град – Калофер. Днес те ще продължават с митинг-поклонение в мемориалния комплекс „Христо Ботев“ и полагане на „Гирлянд на славата“ пред паметника на националния ни герой. В София тържествена церемония ще има в 13:00 ч. пред бюст-паметника на Ботев в Борисовата градина. Вчера, по повод годишнината, министърът на транспорта, информационните технологии и съобщенията Ивайло Московски, кметът на София Йорданка Фандъкова и председателят на Общонародната фондация „Христо Ботйов“ Боян Ботйов валидираха пощенско-филателно издание на тема „170 години от рождението на Христо Ботев“. Пощенската картичка има колекционерска стойност, тъй като пресъздава за пръв път портрет на Ботев, нарисуван от известния български художник Александър Поплилов. Част от събитията, посветени на годишнината, е и откриването на мраморен бюст на Ботев, дело на скулптура Йордан Кръчмаров, във фоайето на Музея за история на София. В 11:00 ч. Община Стара Загора и Старозагорският гарнизон организират тържествен общоградски ритуал за полагане на венци и цветя пред бюст-паметника на Ботев в парк „М. М. Кусев“. Час по-късно, в парка до комплекс „Езерото“, свещеници от Българската православна църква ще извършат водосвет и освещаване на бойните знамена на формированията от гарнизон Стара Загора. На 18 януари в Народното събрание ще бъде учреден Национален инициативен комитет за честване на 170 години от рождението на Ботев, обяви председателят на парламента Цвета Караянчева. Предвидено е през цялата 2018 г. в цялата страна да има събития в памет на революционера.", "date": "2018.01.06", "title": "Честваме 170-годишнината от рождението на Христо Ботев"}
{"url": "http://www.bnews.bg/article/234782-zhestoka_tragediya_vlak_premaza_kola_na_zhp_prelez_vodachat_na_avtomobila_e_zaginal_na_myasto", "text": "Жестока трагедия е станала днес на жп. прелеза в с. Лесичери. Сигналът за ужасяващия инцидент е подаден в 11:20 ч тази сутрин. По първоначална информация лек автомобил с варненска регистрация е пресичал прелеза, когато е блъснат от влака движещ се по направление София-Варна, съобщават от МВР.  Водачът е загинал на място. Очаква се на мястото да пристигне дежурна група и да бъде извършен оглед. Причините са в процес на изясняване.", "date": "2018.01.06", "title": "ЖЕСТОКА ТРАГЕДИЯ! Влак премаза кола на жп прелез, водачът на автомобила е загинал на място "}
{"url": "http://www.bnews.bg/article/234739-karay_na_krienitsata_vesko_marinov_ofitsialno_pokaza_lyubovnitsata_si_koyato_zaryaza_detsata_si_zaradi_nego", "text": "Край на криеницата между Веско Маринов и любовницата му Веселина Пеева. Естрадният трубадур започна да мъкне гаджето си по официални събития. \r\nВ първият ден на новата година певецът заведе Пеева в Разглог. Там близо 2500 кукери гониха злите сили по време на традиционния новогодишен кукерски карнавал \"Старчевата\". Няколко пъти повече жители и гости на града наблюдаваха пищното и шумно зрелище на централния градски площад, който бе арена на празничното събитие. ВИП гости бяха политици, футболната легенда Христо Стоичков и Веселин Маринов с половинката си. \r\nТака за първи път публично обилно потящата се звезда презентира новата си любов. Застанал рамо до рамо с нея. Предишното й появяване около певеца беше на 23 ноември миналата година в НДК когато той направи концерт там. Тогава обаче Веселина беше на третия ред придружена от охрана. И след това си тръгнаха разделени. Сега в Разлог плътно до него. \r\nНа снимката от карнавала тя изглежда щастлива. Наши източници от Добрич от където е и Пеева разкриха, че в града почти няма човек който да не и се подиграва и критикува. Причината е, че тя толкова си е загубила ума по Маринов, че дори на Коледа и Нова година не си е направила труда да честити празниците на двете си деца. Не ставало въпрос да ги вземе при себе си, а че не поискала даже да ги чуе... Именно заради Веско Маринов бившата сервитьорка ги заряза преди година и половина. Към днешна дата съвсем е забравила за тях. \r\nОт друга страна наши източници от Пайнер твърдят, че трубадурът далеч не е толкова влюбен в нея, колкото тя в него. Той не говори в интервюта за Пеева и демонстративно избягва подобни въпроси. Бил и супер стиснат. Кара кола за 200 бона, а е оставил блондинката да се вози с бричка за 2000 лв. След концерта му в НДК пред Нова телевизия каза, че очаквал връзката му с Веселина да издържи максимум до следващия му концерт там. \r\n ", "date": "2018.01.06", "title": "КАРАЙ НА КРИЕНИЦАТА! Веско Маринов официално показа любовницата си, която заряза децата си заради него"}
{"url": "http://www.bnews.bg/article/234779-patriarh_neofit_osveti_boynite_znamena_i_znamenata_svetini_na_balgarskata_armiya", "text": "Традиционният Богоявленски водосвет на бойните знамена, флаговете и знамената-светини на Българската армия се отслужи пред паметника на Незнайния воин в София. На ритуала присъстваха президентът на Република България Румен Радев, министърът на отбраната Красимир Каракачанов и началникът на отбраната генерал-лейтенант Андрей Боцев . Отслужи се водосвет на знамената-светини на 6-и пехотен Търновски полк, 30-и пехотен Шейновски полк, Двадесет и трети пехотен Шипченски полк, Тринадесети пехотен Рилски полк, Двадесет и пети Драгомански полк, 15-и пехотен Ломски полк, на 24-и пехотен Черноморски полк и щандарт на Първи конен полк, както и на бойните знамена на Националната гвардейска част, Военната академия „Г. С. Раковски“, военните формирования 44 510 – София, 22 320 – Божурище, 28 860 – Горна Малина, 42 600 - Мусачево. Държавният глава прие почетния строй на представителните части на Българската армия. 9 На ритуала присъстваха и висши военни, народни представители, представители на местната власт, на военнопатриотичните съюзи, общественици и граждани. За първи път водосвет на знамената е отслужен по времето на цар Симеон I преди битката при Ахелой през 917 година. До падането на България под османско владичество преди всяка битка, която води българската войска, се извършва водосвет. След Освобождението тази традиция е възстановена от първия военен министър на Княжество България Пьотр Дмитриевич Паренсов и продължава до 1946 г. \r\n ", "date": "2018.01.06", "title": "Патриарх Неофит освети бойните знамена и знамената светини на Българската армия"}
{"url": "http://www.bnews.bg/article/234774-tets_varna_s_nov_sobstvenik_vizhte_koy_e_toy_snimka", "text": "Компания „Сигда” ООД вече официално е собственик на неработещия ТЕЦ „Варна”. Чешката CEZ Group продаде централатаотделно от останалите си активи в страната. Справка в Търговския регистър показва, че изпълнителен директор на „Сигда” ООД е Данаил Папазов, транспортен министър по времето на кабинета „Орешарски” (2013-2014 г.). Собственици на 100% от капитала на компанията са синът му Станислав Папазов и дъщеря му Ивелина Папазова. В ръководството на фирмата влиза и Георги Христозов, който е дългогодишен кадър в държавната енергетика. Бил е главен изпълнителен директор на ТЕЦ „Марица Изток 2” – от 2007 г. Ръководил е и Български енергиен холдинг (БЕХ), въпреки че има ефективна присъда за валутна измама в началото на 90-те години. След година в управлението през август 2014 г. е освободен от БЕХ точно заради това. Цената на сделката не е ясна. Според предварителните оценки стойността на ТЕЦ-а е около 50 млн. лв.   ", "date": "2018.01.06", "title": "ТЕЦ \"ВАРНА\" с нов собственик! Вижте кой е той! (СНИМКА) "}
{"url": "http://www.bnews.bg/article/234775-razkriha_nakade_mozhe_da_e_tragnal_rosen_angelov", "text": "Тези издирвателни мероприятия са правилни и ще доведат до положителен резултат. Това заяви Красимир Занев бивш началник на издирвателната дейност в областта в ефира на bTV. „Силно пресечена, трудно достъпна област, има над 24 000 вили, до които се стига трудно по черни пътечки, но аз съм убеден, че той ще бъде задържан“, посочи още Занев. По думите му Ангелов може да се укрие в гората, може да използва изоставени постройки и необитаеми къщи. Дълги години е тук и познава района“, коментира още експертът. \r\n ", "date": "2018.01.06", "title": "Разкриха накъде може да е тръгнал Росен Ангелов\r\n\r\n"}
{"url": "http://www.bnews.bg/article/234773-volen_siderov_se_nahvarli_varhu_btv_obvini_tsvetanka_rizova_v_opit_da_go_skara_s_valeri_simeonov", "text": " Лидерът на \"Атака\" Волен Сидеров нападна Би Ти Ви. В ефира на телевизия \"Алфа\" той обвини водещата Цветанка Ризова в цензура и манипулиране на госта й -  вицепремиера Валери Симеонов, който бе поканен по повод  протестите и полемиката за изграждането на втория лифт на Банско. По думите на Волен Сидеров негови изказвания от интервю за същата телевизия пред Антон Хекимян са били поднесени манипулативно на Симеонов, за да се създава напрежение и е бил цензуриран.  Припомняме, че имената на Цветанка Ризова и Валери Симеоново бяха замесени в любовна афера през април 2017-та год. След близо 20-годишен брак телевизионна водеща се разведе и напусна съпруга си Анатоли. Тогава в публичното пространство се появиха слухове, че  журналистката се е впуснала в сърдечна авантюра с популярен политик, който е именно Валери Симеонов. В този период впечатление на зрителите направи и непрестанното присъствие на бургаския патриот в студиото на Ризова.  Това е поредният жалък скандал, който се формира в редиците на патриотите. До какво дъно могат да стигнат коалиционните партньори на премиера Бойко Борисов, предстои да разберем", "date": "2018.01.06", "title": "ВОЛЕН СИДЕРОВ СЕ НАХВЪРЛИ ВЪРХУ BTV! Обвини Цветанка Ризова в опит да го скара с Валери Симеонов "}
{"url": "http://www.bnews.bg/article/234770-nyama_da_povyarvate_kakvo_vreme_ni_ochakva_dnes", "text": "Днес ще е предимно слънчево. На места в страната обаче ще има разкъсана облачност, топло за сезона. Максимални температури - 11 градуса, минимални - 1. Слънчево ще бъде в планините, където живакът ще показва от -4 до 6 градуса. Утре ще преобладава променливо време с разкъсана облачност. Минимални температури - 1, максимални - 12 градуса. Облачно ще бъде и в планините с температури от -2 до 9 градуса. Времето в понеледник ще бъде облачно, но топло. Минимални температури - 3 градуса, максимални - 8. В планините живакът ще показва от 0 до 10 градуса. По Черноморието ще бъде облачно с минимални температури - 2, максимални - 12 градуса. Очаквани максимални температури за 06 януари", "date": "2018.01.06", "title": "Няма да повярвате какво време ни очаква днес!"}
{"url": "http://www.bnews.bg/article/234771-bivsh_shef_na_natsionalnata_politsiya_progovori_za_karvavata_tragediya_v_novi_iskar_hvarli_vinata_za_sluchiloto_se_varhu", "text": "„Лошо е издирван преди. Сега много неща се знаят за него, а преди явно не е било така. Сигурно има много подобни случаи. Не може да си заврем главата в пясъка и да кажем, че няма такива случаи у нас“. Това каза в сутрешния блок на Нова телевизия бившият шеф на Националната полиция генерал Васил Василев по повод убиеца Росен Ангелов, който екзекутира шестима души в Нови Искър. Според него голяма вина за кървавото деяние има и обществеността. „Конкретен пример е кметът на Луково. Той казва „Тука идва един. Самонастанил се е“. Тук се пита – „Добре де , кмете, ти защо не идеш да провериш кой е там, какво се случва и така нататък“ „Росен е стрелял по една ламарина и какво ли още не във вилата, дето се е самонастанил. Тогава се пита защо съседите не са обърнали внимание на това и не са сигнализирали“, заяви още генерал Василев.  „Росен ще огладнее. Ще се намокри, ще му стане студено. Ще тръгне да влиза по вилите. Не дай си боже да види възрастни хора или други в някоя от вилите. Ще ги убие – сигурно е“, предупреди генерал Василев и затова призова местни хора и ловци да помогнат на органите на реда в издирването на шесторния убиец от Нови Искър.   Подобна тревога изрази и експертът Славчо Велков, който предупреди, че Росен дори може да вземе заложник. \r\n ", "date": "2018.01.06", "title": "Бивш шеф на Националната полиция проговори за кървавата трагедия в Нови Искър! Хвърли вината за случилото се върху..."}
{"url": "http://www.bnews.bg/article/234762-senzatsionno_4_zheni_s_abort_ot_slavi_trifonov", "text": "Тъжна година изпраща Слави Трифонов. Шоуменът все още не е чул думата „татко“, макар че можеше да има 4 деца, ако жените в живота му го бяха дарили с наследници, узна HotArena. От дълги години Дългия страда от мистериозна болест, а страхът, че се предава по наследство, е основната причина да се въздържа от създаването на поколение, писа „Ретро“. В началото на 90-те той започва бурна любов с известната актриса Силвия Лулчева. Двамата се срещат в НАТФИЗ, а тя току-що се е била развела с първия си съпруг. Решават да заживеят под един покрив – делят малко таванче близо до Женския пазар и кроят планове за бъдещето. Няколко месеца след като се събират, Лулчева забременява. И двамата са в началото на своите кариери и решават, че все още не им е време за наследници. Слави започва да й изневерява и това слага край на отношенията им. През 1997-а среща психоложката Магдалена Ангелова. Той се влюбва безумно в нея – тя е до него в един от най-тежките му моменти – когато БНТ сваля „Хъшовете“. Изневери от негова страна, както и неуспешна бременност слагат край и на тази връзка. След това наред бе Галя от „Сатен“, която също е забременяла, но той не бил готов все още за тази важна крачка. След това бе и с Мартина от „Магаданс“, която губи бебе поради притеснения и стрес. Тя продължи живота си с Коко Боксьора, от който роди 2 деца.  ", "date": "2018.01.06", "title": "СЕНЗАЦИОННО! 4 жени с аборт от Слави Трифонов"}
{"url": "http://www.bnews.bg/article/234772-izdirvaniyat_s_chervena_byuletina_brendo_kupil_hotel_rila_naskoro", "text": "Издирваният с червена бюлетина Евелин Банев - Брендо е купил хотел “Рила” от Васил Божков за 9.8 млн. лв. Сделката е станала в края на 2017 година като Брендо е изтегил заем в размер на 10 млн. евро от Българо-американска кредитна банка.  Запознати твърдят, че вероятно сделката по покупко-продажбата е договорена още през летните месеци на 2017, защото от тогава в управляващото дружество влиза като прокурирст представител на купувача.  Сградата е 10-етажна, а разгърната площ е 15 хил.кв.м.   ", "date": "2018.01.06", "title": " Издирваният с червена бюлетина Брендо купил хотел “Рила” наскоро!"}
{"url": "http://www.bnews.bg/article/234769-liyana_napomni_za_sebe_si_zabarsa_skandalno_gadzhe", "text": "Тя години наред криеше какво се случва в личния й живот, а и тотално занемари кариерата си в поп- фолка. Новият мъж в живота на фолкаджийката обаче се оказа не по-малко скандален от предишните. Става въпрос за известния ромски ресторантьор Цецо Харема. Както става ясно от прякора му, можем да си представим колко колежки на Лияна са минали през леглото му. Но фолк дивата също има доста скандален личен живот. Преди години тя се превърна в най- мразената жена в България, след като открадна футболиста Благой Георгиев от бившата му приятелка Христина, която тогава беше бременна с първото им дете. Лияна обаче изобщо не се притесни от негативната реакция срещу нея, а започна да обикаля из всички медии, за да обяснява колко много се обичат. Само няколко месеца по- късно обаче, Благой Георгиев я заряза и се прибра при Христина. А Лияна изпадна в тежка депресия. Тя намери отново утеха при бащата на дъщеря си – мафиота Махмуд Йозджан, който от години живее в Турция, защото не може да припари в България. Фолкаджийката дори се сгоди за него за известно време. Но, в крайна сметка, се отказа от сватбата, защото трябваше да заживее в южната ни съседка, а семейството на Махмуд било много консервативно. Тя призна, че не можела да свикне с тамошните порядки. После пък влезе във „ВИП Брадър“ 2013, където отново забърка страшен скандал. Тя си падна по боксьора Тервел Пулев, без да знае, че той е семеен и с малко дете. Той също не остана безразличен към нея и дори я награби в банята, където те си знаят какво е станало. Но от продукцията бързо се намесиха и потушиха скандала, след обаждане на брат му Кубрат в телевизията. След скандалното си участие в риалити шоуто, Лияна се отказа напълно от светските изяви и се покри за дълъг период от време. \r\n ", "date": "2018.01.06", "title": "Лияна напомни за себе си: Забърса скандално гадже"}
{"url": "http://www.bnews.bg/article/234765-gena_traykova_s_bebe", "text": "Детски плач изпълнил дома на Гена Трайкова. Бившата водеща на новините по БИ ТИ ВИ станала леля на момиченце за втори път, а щастливата вест запазила в дълбока тайна повече от година. Сестрата на журналистката има и голямо момиченце, кръстено на тяхната майка. И към нея, и към новото попълнение в семейството Гена била изключително привързана. Заради несполуките в личния си живот и закъсняващото майчинство тя приела племенничките си като свои деца. Гена редовно можела да бъде забелязана да оглежда играчките в най-известните вериги магазини, където правела оборот колкото родителите на цяла детска градина, писа „Ретро“. В свободните си от ангажименти в телевизията дни изявявала сама желание да се грижи за момичетата, които с най-голямо търпение чакали да й отидат на гости. Трайкова живеела съвсем сама, а преди година си взела за компания кученце от малка дамска порода. Животинчето я придружало навсякъде и новинарката го глезела, сякаш е дете.", "date": "2018.01.06", "title": "Гена Трайкова с бебе"}
{"url": "http://www.bnews.bg/article/234776-bogoyavlenie_e_dnes_nebeto_se_otvarya_za_zhelaniya_praznuvame_yordanovden", "text": "На днешната дата - 6 януари един от най-големите християнски празници в българския календар - Йордановден или Богоявление. На този ден св. Йоан Кръстител е кръстил Божия син в река Йордан. По същия начин вярвали и предците езичници, когато на същия ден се молели на Дажбог, който изпълнява желания, в същата нощ. Ритуалите на Йордановден в традиционния фолклор са свързани с кръщенето и освещаването на водата и кръста, затова и на много места този празник се нарича Водици. В Калофер на този ден се провежда и изключително зрелищното мъжко хоро във водите на река Тунджа Вярва се, че всеки влязъл в януарските ледени води, ще бъде пазен далеч от болести през цялата година. Светото кръщение пък е едно от седемте тайнства на вярата (другите са миропомазване, евхаристия, покаяние, свещенство, брак, елеосвещение), при което човек се очиства от греховете. За първи път водосвет на знамената е отслужен по времето на цар Симеон I преди битката при Ахелой през 917 година. До падането на България под османско владичество преди всяка битка, която води българската войска, се извършва водосвет. След Освобождението тази традиция е възстановена от първия военен министър на Княжество България Пьотр Дмитриевич Паренсов и продължава до 1946 г. След демократичните промени у нас ритуалът Водосвет на бойните знамена и флагове е възстановен през 1993 г. Имен ден празнуват: Йордан, Йорданка, Данчо, Дана, Боян, Богдан, Богдана.", "date": "2018.01.06", "title": "Богоявление е! Днес небето се отваря за желания, празнуваме Йордановден\r\n"}
{"url": "http://www.bnews.bg/article/234780-18_godishen_hvana_bogoyavlenskiya_krast_na_yordanovden_vav_vodite_na_reka_banshtitsa_snimka", "text": "18- годишният Мартин Карамитев от с. Шишковци хвана богоявленският кръст на Йордановден в Кюстендил.Във водите на река Банщица се хвърлиха близо 30 младежи, но късметът беше на страна на Мартин .Той е ученик в ПМГ Кюстендил. За първи път скача във водите на реката за кръста. На себе си и на всички кюстендилци пожела най- вече здраве и късмет. „Всички да сме живи и здрави „ , пожела и архиерейският наместник Генади Генадиев. \r\n ", "date": "2018.01.06", "title": "18-годишен хвана богоявленския кръст на Йордановден във водите на река Банщица (СНИМКА)"}
{"url": "http://www.bnews.bg/article/234778-ot_poslednite_minuti_zhena_zaplashva_che_shte_se_samoubie_v_stolichen_kvartal_politsiyata_na_krak", "text": " В столичния квартал „Гео Милев“ жена заплашва, че ще се самоубие. Трагедията се разиграва в голям хипермаркет,  който се намира в близост до кръстовището на улиците „Коста Лулчев“ и „Лидице“.  „Има доста полицаи. Не дават да се припари край магазина. Не знам дали покрай обекта или директно вътре в него се разиграва драмата“, уточнява очевидец пред Блиц. По думите му на място има жена, която заплашва, че ще се самоубие. Какви са причините на жената да прибегне до тези драстични заплахи не е ясно. Забралите се наоколо хора коментирали, че чули как полицаите спомената, че тя се е въоръжила. „Има нож и с него иска да сложи край на живота си“, казва очевидецът. Самоличността на жената все още не е уточнена.  \r\n ", "date": "2018.01.06", "title": "ОТ ПОСЛЕДНИТЕ МИНУТИ! Жена заплашва, че ще се самоубие в столичен квартал! Полицията на крак!"}
{"url": "http://www.bnews.bg/article/234777-tragediya_turist_e_zaginal_pri_izkachvane_na_vrah_vihren", "text": "ТТурист е загинал при изкачване на връх Вихрен, съобщиха от ПСС към Български червен кръст. По непотвърдена от полицията информация, мъжът е на 30 години. Той е медик в столицата.   Трима мъже тръгнали рано тази сутрин да изкачват връх Вихрен. Един от тях е бил водач. Туристите били отседнали в хижата под върха. Инцидентът станал около 5.30 часа. По време на изкачването един от тях се е подхлъзнал и паднал. От нараняванията е издъхнал на място. Другите двама са в добро състояние. ", "date": "2018.01.06", "title": "ТРАГЕДИЯ! Турист е загинал при изкачване на връх Вихрен"}
{"url": "http://www.bnews.bg/article/234781-utre_borisov_shte_otkrie_restavriraniya_balgarski_pravoslaven_hram_sveti_stefan", "text": "Премиерът Бойко Борисов ще пътува за Истанбул заедно с българския патриарх Неофит и с главния мюфтия на мюсюлманите в България Мустафа Хаджи. \r\nУтре министър-председателят  ще открие реставрирания български православен храм „Свети Стефан“ заедно с президента на Турция Реджеп Тайип Ердоган. \r\nВ официалната делегация на Борисов ще са още външният министър Екатерина Захариева, министърът на културата Боил Банов, министърът на икономиката Емил Караниколов, министърът на земеделието Румен Поражанов и депутати, съобщиха от правителствената пресслужба. \r\nБългарската желязна църква „Св. Стефан” в Истанбул е един от най-значимите български паметници на архитектурата и културата. Тя е осветена на 8 септември 1898 година от Екзарх Йосиф. \r\nУникалната постройка от метал, проектирана от арменския архитект Ховсеп Азнавур, е била изработена в Австрия от металургичната фирма \"Вагнер\", а елементите на конструкцията са пренесени с железница и са тежали около 500 тона. Били са сглобени на място. Дължината на църквата е 32,50 метра, а ширината - 12,50 метра. \r\nОсновните строително-ремонтни и  реставрационни дейности започнаха през 2011 г., след получаване на разрешение от турската държава, предвид факта, че църквата е исторически паметник, част от културно –историческото наследство на страната. \r\nХрамът бе затворен за богослужение поради сериозни проблеми в  носещата конструкция, вследствие на корозия. \r\nЗа реставрацията са вложени общо около 16 млн. турски лири /приблизително 3,5 млн. евро/, от които България е предоставила целево два транша за 200 000 и 190 000 евро. Отделно от това от 1992 г. българската държава ежегодно отделя средства чрез бюджета на Министерството на външните работи за издръжка на Българската православна църковна община в Истанбул. \r\nОт 2009 г. тази сума е 50 000 евро годишно. \r\n ", "date": "2018.01.06", "title": "Утре Борисов  ще открие реставрирания български православен храм „Свети Стефан“"}
{"url": "http://www.bnews.bg/article/234731-melaniya_i_tramp_ne_se_vizhdali_s_mesetsi", "text": "Новата книга за президента Доналд Тръмп разкрива някои подробности около \"объркващия\" брак на президента и Мелания. Двойката прекарвала месеци без изобщо да се вижда, дори когато са били в един и същи момент в Тръмп Тауър. В извадки от книгата на Майкъл Улф \"Огън и ярост\" се твърди, че Тръмп и жена му прекарвали много малко време заедно и често тя въобще не знаела къде е, преди да стане президент. \r\n\"Бракът на Доналд Тръмп е объркващ за почти всички около него - или беше, особено за тези без частни самолети и много къщи\", пише Улф. Книгата твърди, че Мелания не знае много за бизнес империята на съпруга си и не се интересува. Тръмп, който е бил женен два пъти преди това, често показвал Мелания като \"жена трофей\". Освен това той тотално отсъствал от живота на 12-годишя си син Барън. Мелания била притеснена, че ставайки президент съпругът ѝ ще разруши уютния живот, който си била изградила, посветен основно на отглеждането на Барън. Тръмп бързо заклейми книгата като \"пълна с лъжи, интерпретации и източници, които не съществуват\". \r\nСпоред книгата Мелания била видимо разстроена в изборната нощ, а Тръмп изглеждал като призрак. Идеята била Тръмп да спечели от загубата на изборите. \r\nТова щяло да работи много добре за имиджа на магната, както и щяло да направи дъщеря му Иванка и зет му Джаред Къшнър световни знаменитости. \r\n\"Мелания, която беше сигурна, че съпругът ѝ няма да стане президент, щеше да се върне към незабележимото си съществуване\", казва Улф.", "date": "2018.01.06", "title": "Мелания и Тръмп не се виждали с месеци"}
