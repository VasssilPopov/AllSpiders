{"url": "http://www.bnews.bg/article/242533-cherveniyat_deputat_aleksandar_simov_slavi_trifonov_i_gerb_sa_duhovni_bliznatsi_kravni_rodnini_po_chalga", "text": "\n Депутатът от БСП Александър Симов избухна във фейсбук срещу шоумена Слави Трифонов и сценаристите му по повод техни забележки по негов адрес и Столетницата. \r\n\r\n В тв предаването снощи, избраният от Кърджали народен представител попадна в подборка за най-големите издънки на парламентарната левица, основно с аргумента, че е автор на жълт сайт, с който кандидат-политикът от Учиндол е в отколешна вражда. \r\n\r\n Според Симов проблемът на Трифонов не е той, а партията, която представлява - БСП. \r\n\r\n \"Слави Трифонов няма проблем с ГЕРБ, те са духовни близнаци, кръвни роднини по чалга, но БСП му е трън в очите, защото го е страх, че тя ще му отнеме историческата слава и правото да подмокря нацията и ще прекърши телевизионния кръстоносен поход на едно мегаломанско его\", заявява депутатът. \r\n\r\n Ето и цялата позиция на народния представител Александър Симов: \r\n\r\n \"Събуждам се днес и какво да видя - из фейсбук са ме натагвали, за да ми съобщят, че ГМО-болонките на Слави Трифонов снощи са се опитвали да се правят на питбули с моята скромна личност. Пих едно кафе и реших да проверя с колко точно са качили кръвната захар бандата сценаристи. И тогава - изненадаааа! Всъщност мишената изобщо не съм аз. О, не! Ровили са ми като плъхове из статиите, занимавали са се моята журналистическа кариера, прочели са текста ми-анализ на последния хит на Слави и Криско (знаех, че ще го направят и дори ще си водят бележки още докато го пишех), но всъщност това, което предизвиква безсилна злоба у тях наистина не съм аз. А цялата БСП.  \r\n\r\n Подобен тип телевизия вероятно беше модерна в началото на 90-те години. Задгробен глас зад кадър, сменящи се снимки и моралистично размахан пръст. От времената на пика на истерията на Евгений Михайлов-Танкиста такова нещо не беше произвеждано. Това не е телевизия, а мозъчна конвулсия. Използването на едно предаване като чук е патент на Слави Трифонов и компания. Те са големи майстори на прокурорската телевизия. То заради това от години дори не правя и опити да ги гледам. Откакто сценаристите на Слави започнаха да се явяват в ролята на някакви мрачни и черни пророци, на банда от оплаквачки и възпитатели на нацията, които превземат екрана и съскат, разбрах, че няма да се спогодим с техния начин за разбиране на света. Това не е шоу, а личната садо-мазо стая на Слави Трифонов в която той подобно на героя от \"50 нюанса сиво\" води заблудените зрители, за да им причини онова, което той причиняваше на главната героиня. И понеже избор винаги има, аз съм избрал телевизионната емиграция от тези мрачни селения. \r\n\r\n Но тук си струва да се запитаме - а защо така го дразни БСП. И мисля, че имам своя отговор. България е страната на кандидат-спасителите. Преходът ни може да бъде разказан като едно безкрайно нашествие на чудотворци, които биха могли да кажат за себе си: \"мойта роля беше да тъ направя мокра\" (това е цитат от последната песен на Слави и Криско, така че забележките към тях, ако обичате). Сега Слави и сие се опитват да влязат в тази роля и вече дори помирисват как ще им се отвори парашута. Но между тях и мечтаното стои БСП. БСП - обичайната грешница на прехода, универсалния сапун за идиоти, които все се оправдават с нея, но партия с реализъм, дух и най-лошото - присъствие. Слави Трифонов няма проблем с ГЕРБ, те са духовни близнаци, кръвни роднини по чалга, но БСП му е трън в очите, защото го е страх, че тя ще му отнеме историческата слава и правото да подмокря нацията и ще прекърши телевизионният кръстоносен поход на едно мегаломанско его. Ето защо напук на злобния тон и размаханите пръсти аз се посмях на този сегмент. И се почувствах донякъде горд. Да, знам, виновен съм, ама това е по-силно от мен. Когато чалгата въстава срещу теб се чувстваш наистина достоен да честваш 24 май. \r\n\r\n Честит празник!\" \r\n\r\n   \r\n \n\t\t\t\t\t\t", "date": "2018.05.24", "title": "Червеният депутат Александър Симов: Слави Трифонов и ГЕРБ са духовни близнаци, кръвни роднини по чалга!"}
{"url": "http://www.bnews.bg/article/242534-zdravko_dimitrov_i_mitropolit_nikolay_povedoha_shestvieto_za_24_may_v_plovdiv", "text": "\n Митрополит Николай, областният управител Здравко Димитров, евродепутатът Николай Бареков и началникът на РУО-Пловдив Иванка Киркова поведоха празничното шествие по случай 24 май. По цялата главна улица преминаха ученици и учители от всички училища в Пловдив, а най-отпред се наредиха Мажоретен състав при СУ \"Св. св. Кирил и Методий\". Духов оркестър Пловдив и знаменна група от Хуманитарната гимназия \"Св.св. Кирил и Методий\", носеща иконата на Св. св. Кирил и Методий. \r\n\r\n Празникът започна още в 9 часа с официална церемония, на която бяха връчени Почетен знак на Пловдив, Почетна значка на Пловдив и грамоти на директори и учители в  Актовата зала на Хуманитарната гимназия.Час по-късно, за да отбележат празника, на площад \"11 май\" се събраха ученици, учителии, общественици и много пловдивчани. Областният управител Здравко Димитров, евродепутатът Николай Бареков, председателят на ОбС Савина Петкова, началникът на РУО Иванка Киркова, зам.-кметове на Плавдив и районни кметове бяха сред официалните гости. \r\n\r\n Митрополит Николай отслужи празничен водосвет, а Иванка Киркова произнесе слово. Краткият дъжд, който се изсипа над града, не помрачи празничното настроение. \r\n\r\n \"Честваме Деня на българската  просвета и култура и славянска писменост - най-тържественият, най-светлият от всички празници. На този ден преди 167 години Найден Геров повежда учениците от Ерахийското училище, за да чества Светите братя. Този ден се превръща в Деня на българщината. Нека с гордост, чест, вяра и достойнство вървим по техните стъпки\", призова Иванка Киркова. Тя благодари на учителите за тяхната мисия и неуморния им труд. \r\n\r\n На родителите пожела да подкрепят учителите, а на учениците да овладяват с интерес всички знания и умения, за да израснат като професионалисти и личности. \r\n\r\n \"Бъдете горди граждани! Ваше преосвещенство, показвайте пътя и ни водете по него. Честит празник!\" пожела Киркова. \r\n\r\n \"Избави благочестивия наш народ, избави църквата си и богоспасения ни град Пловдив от всяко злополучие. Дай ни мир и благоденствие\", измоли митрополит Николай. \r\n\r\n След това на площад Централен започна празничния концерт с участието на Биг бенд - Пловдив, диригент Николай Гешев, \"Арт войс център\" с художествен ръководител Румяна Иванова, Щатен танцов състав съм АМТИИ с хореограф асист. д-р Стефан Йорданов, Академичен смесен хор \"Гаудеамус\" с диригент доц. д-р Весела Гелева, китарен ансамбъл \"Академика\" с художествен ръководител доц. д-р Стела Митева-Динкова, Трио \"Сопрано\", Квартет ИНТРО с художествен ръководител асист. Жан Пехливанов, предаде Пловдив прес. \r\n\r\n \r\n \n\t\t\t\t\t\t", "date": "2018.05.24", "title": "Здравко Димитров и митрополит Николай поведоха шествието за 24 май в Пловдив"}
{"url": "http://www.bnews.bg/article/242532-barekov_v_rodniya_plovdiv_chestit_24_may", "text": "\n Евродепутатът Николай Бареков поседи родния си град Пловдив в Деня на българската просвета и култура и на славянската писменост. Ето какво написа той във Фейсбук по повод посещението и вълнуващите срещи, които е имал с приятели, съграждани и симпатизанти: \r\n\r\n *Публикуваме без редакторска намеса. \r\n\r\n Честит 24 май! На празника на моето училище Хуманитарната гимназия “Св. Св. Кирил и Методий” в Пловдив и шествието по Главната начело с митрополит Николай и областния управител на града Здравко Димитров. Липсваше кметът Иван Тотев, който заминал на “планирана семейна почивка във Виена”. Поднесох венец пред паметника на Светите братя Кирил и Методий и се срещнах непринудено с много мои бивши съученици, съграждани и симпатизанти. \r\n\r\n \r\n \n\t\t\t\t\t\t", "date": "2018.05.24", "title": "БАРЕКОВ В РОДНИЯ ПЛОВДИВ: Честит 24 май!"}
{"url": "http://www.bnews.bg/article/242504-shamara_naricha_balgarite_goveda_a_han_krum_layno_brutalno_video", "text": "\n Мишо Шамара разбуни духовете в цялата мрежа, анализирайки историята на България по меко казано просташки начин, пише БЛИЦ. \r\n\r\n Според рапъра действията на хан Аспарух са същите като тези на Османската империя, а хан Крум се държал комплексарски и действал като лайно. В един момент той спира да говори и започва да плюе в бутилка. Накрая Шамара се обръща към зрителите, в случая към българския народ, с обръщението \"говеда\". Видеото събра огромен брой негативни коментари. \"Като си мъртъв не знаеш, че си мъртъв, но всички около теб страдат. Същото е като си тъп\", пише Лъчезар Михайлов. \"Не знам дали ми се привижда, но за човек плюещ в бутилка коментара е напълно ненужен\", добавя Калоян Георгиев. \r\n\r\n Вижте видеото  \r\n \n\t\t\t\t\t\t", "date": "2018.05.24", "title": "Шамара нарича българите говеда, а хан Крум лайно (БРУТАЛНО ВИДЕО)"}
{"url": "http://www.bnews.bg/article/242531-finalat_na_shampionska_liga_pred_2020_g_shte_bade_na", "text": "\n Президентът на УЕФА Александър Чеферин обяви, че Олимпийският стадион „Ататюрк“ в Истанбул ще приеме финала в Шампионската лига през 2020 година. \r\n\r\n Съоръжението, което е с капацитет 76 000 седящи места, ще приеме сблъсъка за трофея в най-комерсиалния клубен турнир за втори път след 2005, когато Ливърпул осъществи един от най-великите обрати в историята на футбола. Тогава мърсисайдци изоставаха на почивката с 0:3 от Милан, но през второто полувреме успяха да изравнят, а впоследствие и да спечелят титлата след изпълнение на дузпи. \r\n\r\n Чеферин разкри още, че финалът в Лига Европа през 2020 ще се играе в полския град Гданск, а мачът за Суперкупата на Европа – на \"Ещадио до Драгао\" в Порто, предаде Канал 3. \r\n \n\t\t\t\t\t\t", "date": "2018.05.24", "title": "Финалът на Шампионска лига пред 2020 г. ще бъде на..."}
{"url": "http://www.bnews.bg/article/242536-vnimanie_abiturienti_politsiyata_zatyaga_merkite_i_globyava_soleno_za_narusheniya_po_balovete", "text": "\n Столичната полиция е напълно мобилизирана, за да гарантира сигурността на зрелостниците. Патрули ще ескортират абитуриентите до заведенията, в които ще продължи техният празник. \r\n\r\n Освен осигуряване на трасе, пътните полицаи следят и за нарушения. Всички мобилни камери са около училищата и снимат. \r\n\r\n Миналата година са санкционирани над  400 нарушители. Най-много – заради седящи на прозорците. Глобата за шофьора е общо 100 лева – за неправилен превоз и за непоставен колан от пътника. Пътникът също се санкционира с 50 лева. \r\n\r\n Има и засилени проверки за алкохол и наркотици, следи се и за ползването на пиротехника, съобщи БТВ. \r\n \n\t\t\t\t\t\t", "date": "2018.05.24", "title": "ВНИМАНИЕ АБИТУРИЕНТИ: Полицията затяга мерките и глобява солено за нарушения по баловете!"}
{"url": "http://www.bnews.bg/article/242535-kabinetat_na_borisov_ne_uvazhi_priema_na_prezidenta_v_nim_rumen_radev_duhovnostta_i_znanieto_v_balgariya_izzhivyavat_tezhki_vremena", "text": "\n Духовността и знанието в България изживяват тежки времена. Това заяви президентът на Република България Румен Радев в приветственото си слово на традиционния прием в Националния исторически музей по случая Деня на славянската просвета и култура и славянската писменост, на който той и съпругата му Десислава Радева са домакини. \r\n\r\n “За втори път имам честта да бъда домакин на приема по повод 24 май. Този най-съкровен за всеки българин празник. Приемам това домакинство като символично, защото буквите, езикът и културата са наш общ дом. Днес тук са едни от най-видните наши учени, артисти, писатели, художници, музиканти, поети, творци и журналисти. Щастлив съм да видя сред вас и стотици български учители, от които започва пътят към знанието на всеки от нас. \r\n\r\n Духовността и знанието в България изживяват тежки времена. Често недооценени и обидно третирани. Но на вас се падна отговорната мисия да ги пренесете през тези изпитания. Благодаря на всички вас - хората на просветата и знанието. Благодаря, че сте тук тази вечер. Ваше е призванието да бъдете будителите на българския народ, да съхраните една вековна култура и да я обогатите с таланта и труда си. Поклон пред вашите усилия! Честит празник на всички”, заяви президентът в приветственото си слово. \r\n\r\n Министрите от кабинета “Борисов 3” не дойдоха на събитието. Самият премиер Бойко Борисов пък е на посещение при папата във Ватикана, заедно с македонския премиер Зоран Заев. \r\n\r\n На приема присъстваха лидерът на БСП Корнелия Нинова и червените депутати Драгомир Стойнев и Весела Лечева, зам.-председателят на парламента Явор Нотев. Експремиерът Огнян Герджиков също бе сред гостите, заедно с бившия министър на здравеопаването, в служебния кабинет на Герджиков, Илко Семерджиев. Президентът (1997-2002) Петър Стоянов също бе сред гостите. Приема уважиха и представители на Българската православна църква. \r\n\r\n На събитието дойдоха и много културни дейци и творци, сред които бе и художникът Иван Яхнаджиев, актрисата Гинка Станчева, Николай Априлов и др., както и абитуриенти, съобщи \"24 часа\". \r\n \n\t\t\t\t\t\t", "date": "2018.05.24", "title": "Кабинетът на Борисов не уважи приема на президента в НИМ, Румен Радев: Духовността и знанието в България изживяват тежки времена!"}
{"url": "http://www.bnews.bg/article/242525-poslednite_alpinisti_obshtuvali_s_boyan_petrov_progovoriha", "text": "\n Италианските алпинисти Адриано Бонмасар и Романо Себастиани са последните, общували с Боян Петров в подножието на Шиша Пангма в Хималаите. Подобно на българина, те също са се били устремили към осемхилядника, но се отказват заради влошените метеорологични условия. \r\n\r\n Бонмасар и Себастиани за няколко дни също бяха в неизвестност, но в крайна сметка успяха да се приберат още преди да започне спасителна акция по издирването им.  \r\n\r\n При завръщането си в Италия те разказаха за моментите си с Боян Петров в подножието на Шиша Пангма. \r\n\r\n \"Върнахме се от Хималаите с множество силни емоции. Изпитахме и много тежки моменти, но винаги сме знаели, че разполагаме с физическите и менталните качества да се справим с условията. С Романо бяхме в абсолютна хармония и си подавахме ръка в най-тежките мигове\", сподели Бонмасар. \r\n\r\n \"Но имаше един, който беше особено трагичен. Оказа се, че ние сме били последните, които са си говорили с нашия голям приятел Боян Петров. Това се случи в лагер 1. Разменихме си приказки с човека, който е покорил множество осемхилядници. Тогава ние решихме да слезем надолу, защото времето беше лошо, но той реши да тръгне сам нагоре. Не мога да си представя, че в този момент сме си казвали \"сбогом\" с него\", добави Адриано Бонмасар при завръщането в Италия, предаде БЛИЦ. \r\n \n\t\t\t\t\t\t", "date": "2018.05.24", "title": "Последните алпинисти, общували с Боян Петров, проговориха"}
{"url": "http://www.bnews.bg/article/242529-izvanredno_tramp_otryaza_kim_chen_un_i_otkaza_sreshtata_mezhdu_dvamata_dokument", "text": "\n Президентът Доналд Тръмп няма да се срещне със Севернокорейския лидер Ким Чен Ун следващия месец за това, което би било историческа дипломатическа среща на върха, се съобщи в писмо до Ким, изпратено от Белия дом в четвъртък сутринта, предаде CNN= \r\n\r\n \"Много се радвах да бъда там с вас. За съжаление, въз основа на огромния гняв и откритата враждебност, изложени в последното ви изказване, чувствам, че е неуместно в този момент да има тази дълга планирана среща\" пише. \"Затова моля, позволете на това писмо да покаже, че срещата на върха в Сингапур, за доброто на двете страни, но в ущърб на света, няма да се случи\". \r\nТръмп и Ким се очакваше да се срещнат в Сингапур на 12 юни, това щеше да е първата среща лице в лице между американски и севернокорейски лидер. \r\n\r\n \r\n \n\t\t\t\t\t\t", "date": "2018.05.24", "title": "Извънредно: Тръмп отряза Ким Чен Ун и отказа срещата между двамата! (ДОКУМЕНТ)"}
{"url": "http://www.bnews.bg/article/242516-shterkite_na_plachkov_i_mariana_popova_izbraha_ime_za_sestrichkata_si", "text": "\n На името Екатерина се спряха Мариана Попова и Веселин Плачков за рожбата си, която се очаква да се появи на бял свят в началото на октомври. Изборът всъщност бил по идея на дъщеричките им - актьорът възпитава Андрея, а за певицата най-скъпото нещо от отношенията ѝ с италианския сомелиер Ханес остана 8-годишната Мария-Магдалена. \r\n \n\t\t\t\t\t\t", "date": "2018.05.24", "title": "Щерките на Плачков и Мариана Попова избраха име за сестричката си"}
{"url": "http://www.bnews.bg/article/242527-ek_prizova_rusiya_da_sadeystva_v_razsledvaneto_za_povaleniya_malayziyski_samolet", "text": "\n \r\nГоворител на Европейската комисия (ЕК) призова днес Русия да окаже пълно съдействие на международния екип по разследването на трагедията с полет МН17. \r\n  \r\n\"Европейският съюз (ЕС) напълно подкрепя работата на разследващия екип. Призоваваме Русия да сътрудничи изцяло за установяването на отговорните. Държавите, които могат, трябва да подпомогнат разследването. Русия досега не е оказала съдействие\", добави говорителят. \r\nРазследващите днес разпространиха заключенията от поредния междинен доклад, установил несъмнено, че . \r\n  \r\nПътническият самолет, летящ от Амстердам за Куала Лумпур, бе ударен от ракета 17 юли 2014 г. Загинаха всички на борда - 298 души - пътници и екипаж. Русия отрича да е замесена в свалянето на самолета. \r\n\r\n   \r\n \n\t\t\t\t\t\t", "date": "2018.05.24", "title": "ЕК призова Русия да съдейства в разследването за поваления малайзийски самолет"}
{"url": "http://www.bnews.bg/article/242523-sasht_udariha_siriyskata_armiya", "text": "\n Самолети на водената от САЩ коалиция атакуваха няколко позиции на сирийската армия в източната част на страната, съобщи официалната агенция САНА, цитирана от Франс прес. \r\n\r\n \"Няколко наши военни позиции между Албу Камал и Хмеймех бяха ударени тази сутрин при въздушно нападение, извършено от американската коалиция\", посочил военен източник, цитиран от САНА. Според агенцията нападенията причинили само \"материални щети\". \r\n\r\n Говорители на Централното командване на САЩ и на Пентагона заявиха, че не разполагат с информация в подкрепа на тези съобщения. \r\n\r\n Албу Камал и Хмеймех се намират в източната провинция Дейр аз Зур, където подкрепяни от Русия сирийски войски и водената от САЩ коалиция водят отделни офанзиви срещу \"Ислямска държава\". \r\n \n\t\t\t\t\t\t", "date": "2018.05.24", "title": "САЩ удариха сирийската армия"}
{"url": "http://www.bnews.bg/article/242507-emiliya_stana_za_smyah_s_angliyskiya_si", "text": "\n Фолкпевицата Емилия трябва спешно да тръгне на уроци по английски език или пък да смени администратора на страниците си в социалните мрежи. Шокираща грешка в една от най-използваните думи в английския език- white или бяло на български опорочи красивите й рекламни снимки в бели дрехи на известна марка. Дали певицата сама е написала хаштага с правописната грешка или това е дело на администратора й не се наемаме да гадаем, но е факт, че досадното недоразумение стои непоправено вече два дни. Това ни кара да мислим, че нито Емилия , нито нейният подчинен, ако има такъв, са наясно с езика на Шекспир. Още по-фрапиращо е, че фен е обърнал внимание на неграмотността, но постът му просто не привлякъл ничие внимание. \r\n  \r\n \n\t\t\t\t\t\t", "date": "2018.05.24", "title": "Емилия стана за смях с английския си "}
{"url": "http://www.bnews.bg/article/242528-bratat_na_vladimir_pelov_toy_e_dobre_degiziran_i_se_krie_v_mvr_samo_imitira_deynost", "text": "\n \"Владо си е в България, не е в чужбина. Според мен се намира в София. Всеки ден на улицата може би се разминава с хиляди столичани и на никой не му прави впечатление. В София е море, бърлога на какви ли не престъпници и мигранти. Там е много по-лесно да се слее с тълпата. Ако беше избрал Ботевград например, веднага щяха да го разкрият\", категоричен е братът на беглеца - Стефан Пелов пред столичен всекидневник, цитиран от ПИК. \r\n\r\n Той е убеден, че брат му коренно е променил външния си вид и това допълнително му помага да остане анонимен в тълпата. \"Той вече не изглежда така, както на снимката, с която полицията го издирва. Той вече не е с гола глава, дегизирал се е. Пуснал е брада и мустаци, носи шапка и очила\", убеден е братът на търсения затворник. \r\n\r\n \"Издирването на брат ми е някаква имитация на дейност. Според мен никой не го търси. Може да има някакви полицаи на пост, но не мисля, че се извършват активни действия\", убеден е Стефан Пелов. \r\n\r\n Мъжът, който по професия е ветеринар и има малка ферма за животни на края на ботевградското село Скравена, обяснява, че не следи всички новини около брат си. Дори не е чел текста на писмото, което Владимир Пелов разпрати преди дни до президента, омбудсмана и няколко медии. \r\n\r\n \"Така, като гледах кадрите по телевизията, най-вероятно той го е писал. А и щом синът му е потвърдил, значи е така. Писмото според мен е вид подигравка към институциите, но и опит да докаже своята невинност и да бъде преразгледано последното дело, заради което е в затвора\", убеден е роднината. \r\n\r\n Владимир Пелов и  Радослав Колев избягаха през парадния вход на Централния Софийски затвор преди месец и половина и оттогава няма никаква следа от тях, освен  . \r\n \n\t\t\t\t\t\t", "date": "2018.05.24", "title": "Братът на Владимир Пелов: Той е добре дегизиран и се крие в... МВР само имитира дейност!"}
{"url": "http://www.bnews.bg/article/242522-ancheloti_veche_e_noviyat_nastavnik_na_napoli", "text": "\n Карло Анчелоти официално беше обявен като новия наставник на Наполи, съобщават от клуба. \r\n\r\n Бившият треньор на Байерн Мюнхен, Реал Мадрид, ПСЖ, Челси и Милан е подписал договор за три сезона с Наполи. \r\n\r\n „Наполи са щастливи да обявят, че се постигна споразумение с Карло Анчелоти, който ще води отбора в следващите три сезона“, казаха от клуба в изявление. Анчелоти, който бееше уволнен миналия септември от Байерн Мюнхен, замени Маурицио Сари. \r\n\r\n По този начин Анчелоти се завърна в Серия А за първи път от 2009-та година насам, когато си тръгна от Милан, след като спечели веднъж титлата и два пъти Шампионската лига с \"росонерите\". Анчелоти ще получава по 6,5 милиона евро на година, а в треньорския му щаб ще влизат синовете му Давиде и Мино Фулко. \r\n\r\n Сари прекара три години на \"Сан Паоли\", като в последните два сезона финишира на второ място в Серия А, а през изминалата кампания спечели рекордните за клуба 91 точки, макар че това не бе достатъчно да пребори Ювентус за титлата. Според медиите в Италия фаворити за подписа на Сари са английският Челси и руският Зенит Санкт Петербург. \r\n \n\t\t\t\t\t\t", "date": "2018.05.24", "title": "Анчелоти вече е новият наставник на Наполи"}
{"url": "http://www.bnews.bg/article/242530-velikobritaniya_natisna_roman_abramovich_i_toy_izbra_da", "text": "\n Руският милиардер Роман Абрамович е пристигнал в Израел за да започне процедура по получаване на израелско гражданство. Това съобщи Israel Hayom. \r\n\r\n Според изданието, проблемите на собственика на \"Челси\" при получаване на виза с нов срок за пребиваване във Великобритания са го подтикнали да поиска нов паспорт. \r\n\r\n Абрамович има право на израелско гражданство, защото вече е инвестирал значителни суми в тази държава. Той е собственик на хотел \"Версано\" в Тел Авив, като сумата на покупката е 25 милиона долара. Освен това, строи и жилищна сграда в престижен район на израелската столица Неве Цедек. \r\n\r\n  51-годишният руснак, който според \"Форбс\" притежава състояние от 11.3 милиарда долара от години живее повече в Лондон, отколкото в Русия, но след като инвестиционната му виза изтече, все още не може да получи продължаване на срока й. По тази причина той пропусна и финала на своя \"Челси\" за ФА Къп, състоял се преди дни в Лондон.  \r\n \n\t\t\t\t\t\t", "date": "2018.05.24", "title": "Великобритания натисна Роман Абрамович и той избра да ..."}
{"url": "http://www.bnews.bg/article/242503-balgariya_dade_kirilitsata_na_evropa_i_sveta_snimka", "text": "\n Председателят на Еврокомисията Жан-Клод Юнкер честити на български език днешния празник на българската култура и славянската писменост в Туитър. \r\n\r\n \"Кирилицата е част от българската история и идентичност, но и част от културното наследство, което България оставя на Европа и света. Историята на светите братя Кирил и Методий показа колко дълбоко са вкоренини европейските ценности в българската идентичност. Това е история за единство и равноправие. Славянският език е бил езикът на народа. \r\n\r\n Ето защо Кирил и Методий са му вдъхнали живот, като са написали азбука, с която обикновените хора да разбират какво се проповядва в черквата всеки ден. С присъединяване на България към европейското семейство, кирилицата също зае заслуженото ѝ място в сърцето на Европа.\" \r\n\r\n \r\n \n\t\t\t\t\t\t", "date": "2018.05.24", "title": "България даде кирилицата на Европа и света(СНИМКА)"}
{"url": "http://www.bnews.bg/article/242506-kim_kardashiyan_se_pusna_chisto_gola_snimka_18", "text": "\n Американската риалити звезда, актриса и модел Ким Кардашиян публикува в социална мрежа снимка, на която е напълно гола. Тя прикрива интимните си места с ръце. Фенове оцениха идеалната фигура на модела. За нейните форми мечтаят милиони жени, които в името на приликата със звездата дори прибягват до пластична хирургия. С голото фото 37-годишната Ким Кардашиян промотира новия си парфюм KKW Body. Бутилката на парфюма й е оформена като тялото й. По-рано този месец тя пусна и друга откровена снимка, която показва процеса на изработката на матрицата, при който са взети формите на голото й тяло. Някои от виделите снимката обаче не са впечатлени и дори критикуват звездата, напомняйки ѝ, че е майка и не ѝ прилича да позира гола, на което тя отговаря, че въпреки че има три деца, може да прави каквото си иска. Снимката вижте  \r\n  \r\n \n\t\t\t\t\t\t", "date": "2018.05.24", "title": "Ким Кардашиян се пусна чисто гола (СНИМКА 18+)"}
{"url": "http://www.bnews.bg/article/242497-zara_dovede_mazha_si_v_balgariya", "text": "\n Голямата любов на Христо Сираков–Светлозара Трендафилова, позната още като Зара от „Биг Брадър”, доведе мъжа си в България. Бившата тв звезда е омъжена за австралиеца Ерик Уотсън и живее в Австралия от години.Двамата обаче ще прекарат известно време у нас, разкриват запознати. \r\n\r\n Ерик и Зара бяха видени в центъра на София, където се разхождат хванати за ръце. Брадърката веднага бе разпозната от околните, въпреки промените във външния си вид. \r\nТя е с късо подстригана коса и плътен бретон. Припомняме ви, че Зара се занимава активно с фитнес и работи като инструктор от няколко години. \r\n \n\t\t\t\t\t\t", "date": "2018.05.24", "title": "Зара доведе мъжа си в България"}
{"url": "http://www.bnews.bg/article/242514-ruska_raketa_svalila_malayziskiya_samolet_predi_4_g_ima_nyakolko_desetki_zapodozreni", "text": "\n Международен екип от следователи заяви, че чрез внимателен анализ на видеозаписи е установено, че ракетата \"Бук\", която преди четири е свалила самолета на малайзийските линии, изпълняващ полет MH17, над Източна Украйна, е била докарана от базирана в Русия руска военна част, предаде Асошиейтед прес. Пътническият самолет, летящ от Амстердам за Куала Лумпур, бе ударен от ракета над Източна Украйна на 17 юли 2014 г. Загинаха всички на борда - 298 души - пътници и екипаж. \r\nВилберт Паулисен от холандската национална полиция каза, че ракетата е била на въоръжение на руската 53-а зенитна ракета бригада, базирана край град Курск. Показан бе филм, проследяващ според следователите пътя на ракетата от Курск до Източна Украйна,предаде Интерфакс. \r\nПаулисен представи неокончателните резултати от разследването на свалянето на малайзийски самолет, изпълняващ полет МН17. \r\nНа пресконференцията холандският прокурор Фред Вестербеке каза, че има съществен напредък в разследването, но още не може да се каже кой и защо е свалил самолета, предаде ТАСС. Заподозрени във връзка с катастрофата са няколко десетки души, каза прокурорът. \r\n \n\t\t\t\t\t\t", "date": "2018.05.24", "title": "Руска ракета свалила малайзиския самолет преди 4 г., има няколко десетки заподозрени"}
{"url": "http://www.bnews.bg/article/242518-ek_zadalzhi_gazprom_da_prodava_na_konkurentni_tseni_shte_se_ponizhat_li_i_za_balgariya", "text": "\n Европейската комисия задължи \"Газпром\" да продава синьо гориво на конкурентни цени в страните от Централна и Източна Европа. На руския монополист са наложени нови правила, които, според Еврокомисията, значително ще променят начина, по който \"Газпром\" извършва дейност на централно- и източноевропейските газови пазари.  \r\n\r\n През 2015 г. Брюксел констатира, че руският монополист нарушава правилата на ЕС, като разделя на пазарите на газ според националните граници в осем държави-членки. Тази стратегия вероятно е позволила на \"Газпром\" да налага по-високи цени на природния газ в пет от тези държави-членки – България, Полша, Литва, Латвия и Естония.  \r\n\r\n С днешното решение се слага край на тази практика, заяви комисарят по въпросите на конкуренцията Маргарете Вестагер: \r\n\r\n \"Задълженията също така отразяват опасенията, че \"Газпром“ би могъл да използва пазарното си положение за доставки на газ в България, за да получи специално отношение за газовата инфраструктура. По-точно, \"Газпром\" няма да може да търси обезщетения от българските си партньори за приключването на проекта \"Южен поток\". \r\n\r\n От \"Газпром\" определиха решението на ЕК да закрие анти-монополното дело срещу руската компания за  \"най-разумния изход\" за газовия пазар, съобщи ТАСС.  \r\n \n\t\t\t\t\t\t", "date": "2018.05.24", "title": "ЕК задължи \"Газпром\" да продава на конкурентни цени, ще се понижат ли и за България?"}
{"url": "http://www.bnews.bg/article/242520-neveroyatno_severna_koreya_razrushi_yadreniya_si_poligon", "text": "\n Северна Корея каза, че е разрушила ядрения си полигон в присъствието на чуждестранни журналисти, предаде Асошиейтед прес. \r\n\r\n Полигонът \"Пунгери\" се намира дълбоко под планина в рядко населената североизточна част на страната. \r\n\r\n Решението на КНДР да закрие този обект е смятано за жест на добра воля от страна на севернокорейския лидер Ким Чен-ун преди планираната среща с президента на САЩ Доналд Тръмп. \r\n \n\t\t\t\t\t\t", "date": "2018.05.24", "title": "Невероятно: Северна Корея разруши ядрения си полигон!"}
{"url": "http://www.bnews.bg/article/242496-ivelin_popov_myata_salfetki_po_zhena_si_zavede_ya_na_staroto_y_rabotno_myasto", "text": "\n Националът Ивелин Попов и жена му - чалгарката Елена Паришева, скъсаха оковите на семейния живот в столична дискотека. \r\n\r\n Двамата пиха, пяха и танцуваха, а в моментите на екстаз хвърляха купища салфетки, както повелява етикетът на нощния чалга живот. Попето и Елена живеят през по-голямата част от годината в Русия, където футболистът играе в местното първенство. При кратките си прибирания до България те използват времето, за да си почиват и да се видят с близки и приятели. Двамата тотално бяха загърбили нощния живот и предпочитаха да стоят далеч от публични изяви, защото по техни думи им е писнало да са в устата на хората, писа „България Днес“. \r\n\r\n Но въздържанието приключи в понеделник вечерта, когато футболистът и фолкпевицата купонясваха в Студентски град в столицата. Елена пиеше бяло вино, а Попето залагаше на танците. Националът в миналото беше известен с подвизите си в нощните заведения. Той често се забавляваше до сутринта по баровете, а имаше и случай, при който имаше физически сблъсъци с охранители. \r\n\r\n По време на първото им излизане на чалготека от години Попето и Елена Паришева купонясваха в компанията на нейните колежки Кали и Еми Стамболова. Цялата парти банда се включиха в хвърлянето на салфетките, които в един момент буквално затрупаха забавляващите се и те трудно се придвижваха из сепарето. \r\n \n\t\t\t\t\t\t", "date": "2018.05.24", "title": "Ивелин Попов мята салфетки по жена си, заведе я на старото й работно място"}
{"url": "http://www.bnews.bg/article/242500-naglasena_pobeda_za_geri_nikol_v_kapkite_vsichko_za_shemata", "text": "\n Остават 4 дни до финала на шоуто за имитатори „Като две капки вода“, а как ще завърши реалити шоуто, вече е известно на всички участници и хора от екипа на предаването, узна HotArena. Оказва се, че голямата награда ще грабне поп певицата Гери-Никол и това въобще не ни учудва. \r\n\r\n Победителката ще бъде официално обявена на 28 май – в понеделник, когато е последният брой на „Капките“. Както стана ясно, на финал отиват варненката, фолк певецът Константин, поп певецът Славин и актьорът от „Столичани в повече“ Иван Юруков. \r\n\r\n Както на тях, така и на хората в екипа и бившите участници е ясно, че именно Гери ще бие всичките. Константин е потенциален фаворит, но той вече за втори път печели реалити формат („ВИП Брадър“) и това е удобно оправдание защо да не бъде коронясан и в този. Славин и Иван са просто прах в очите, Слачев също е печелил в предаване първото място („Х фактор“), докато болната амбиция на Яката дупара, подплатена с парите на татко й, мачка здраво всичко наред и освен в музикалните класации и на хип-хоп наградите, не е заемала челна позиция в ТВ продукция. \r\n\r\n В началото на „Капките“ Гери тръгна доста несигурно и по нищо не личеше, че е талантлива певица, която изкарва пари от занаята с пеенето. Малкият й брой точки, които зрителите и журито  й даваха, също декларираше ниските й позиции и възможности в шоуто. \r\n\r\n Изморена и с накърнено его от острите критики и обиди на Фънки, Гери-Никол и връзките й взеха превес в нейна полза и пред Халваджиян. В средата на предаването отношението към нея коренно се промени. \r\n\r\n Интересен факт бе, че между варненката и Златка Райкова имаше приятелство, което се развали по време на тв продукцията. И за Русата не остана скрито, че дружката й добре се погрижи бързо да се забрави, че именно Райкова бе считана за гвоздея и приятната изненада в предаването. \r\n\r\n Голямата Софи Маринова също остана в сянката на 19-годишната девойка, но не поради липса на талант… а на власт. Всички знаят, че Гери-Никол е и с уговорена победа, която официално ще лъсне след 4 дни! \r\n \n\t\t\t\t\t\t", "date": "2018.05.24", "title": "Нагласена победа за Гери-Никол в \"Капките\"! Всичко за схемата"}
{"url": "http://www.bnews.bg/article/242505-rumen_radev_nay_vazhnata_stapka_e_svobodata_na_duha_tya_se_otvoyuva_den_sled_den_sas_znanie_sreshtu_nevezhestvoto_s_kurazh_sreshtu_lazhata_s_harakter_sreshtu_natiska", "text": "\n Събрали сме се да почетем празника на буквите и знанието, на просветата и културата. Това каза президентът Румен Радев в празничното си слово по повод 24 май – Ден на българската просвета и култура и на славянската писменост, което произнесе пред Националната библиотека \"Св. св. Кирил и Методий\".                     \r\n\r\n Ето и цялото му слово пред гражданите и гостите, почели светлия празник: \r\n\r\n \"Днес почитаме празника на буквите и знанието, на просветата и културата.  \r\n\r\n Повече от век на тази дата споменаваме Светите братя Кирил и Методий, Свети Климент Охридски, първите ни книжовници, които почитаме като светци. Цитираме Паисий, Вазов, Михайловски. \r\n\r\n Ще го направим и днес. Но ако искаме децата ни да растат в страна на знанието и просветата трябва да сме непримирими към невежеството, а това започва още с правописа. Той е първият урок по демокрация, защото в него всяка буква, всеки символ има своя смисъл и място, а голямата буква е само първа сред равни. \r\n\r\n Следващата стъпка е речникът. Когато думите изпадат в забрава, с тях си отива и част от света. С думите погива и смисълът. Днес оплакваме свободата на словото. Но за да постигнем свободата, първо трябва да владеем словото. \r\n\r\n Третата стъпка е знанието. Всеки го трупа според своите способности и усърдие, но и най-ученият не трябва да забравя смирението. Защото всеки знае нещо, което другите не знаят. \r\n\r\n И най-важната стъпка е свободата на духа. Нея никой не получава даром и завинаги. Тя се отвоюва ден след ден със знание срещу невежеството, с кураж срещу лъжата, с характер срещу натиска. \r\n\r\n По пътя на духа и знанието всички ние, българите, имаме една щастлива орис: нашият език. Тази реч „омайна и сладка“, на която мислим, обичаме, откриваме, сънуваме и която трябва да съхраняваме. Днес все по-често пишем нехайно, говорим с шепа думи, а знанието все по-рядко се цени. Чудно ли е тогава, че все по-малко чуваме истината? \r\n\r\n Днес празнуваме знанието и просветата. Невежеството няма празник. Но то заема всеки сантиметър, опразнен от културата. \r\nВ тази вечна битка на светлината с тъмата, пожелавам на всички вас, скъпи ученици, скъпи българи, да бъдете, както се пее в химна на Михайловски, „сеятели на правдата“. Грамотни, свободни и достойни. \r\n\r\n Поклон пред святото дело на българския учител! \r\n\r\n Успех по пътя към знанието на вас, скъпи ученици! \r\n\r\n Честит празник!\" \r\n \n\t\t\t\t\t\t", "date": "2018.05.24", "title": "Румен Радев: Най-важната стъпка е свободата на духа.Тя се отвоюва ден след ден със знание срещу невежеството, с кураж срещу лъжата, с характер срещу натиска."}
{"url": "http://www.bnews.bg/article/242509-bum_na_internet_izmamite_po_100_dushi_dnevno_popadat_v_mrezhite_na", "text": "\n Близо 100 души на ден в България горят от измами, като повечето от тях стават жертви в интернет. Това сочат данните на МВР за една календарна година, в която са регистрирани 2577 измами, останалите над 1000 са били с незначителна вреда и не попадат в статистиката, въпреки че по тях отново се е работило. \r\n\r\n Цифрите обаче сочат, че над 95% от делата, които е водило вътрешното ведомство са били срещу неизвестен извършител, а разкритите, в които влизат и такива от предходни години са 662. Измамниците са били основно мъже, но има заловени и 88 жени. \r\n\r\n Основните пострадали в графа „измами“ в отчетите на силовото министерство са били жертви, доверили се на писма в интернет. Една от последните тенденции, които заляха електронните пощи, беше със съобщения от различни институции – банки, НАП, енергоразпределителни дружества и фирми за бързи кредити. \r\n\r\n В уведомленията пишело, че собствениците на електронните пощи имат просрочени задължения и за да избегнат съдебни процедури, трябва да внесат определена сума на посочена сметка. Те превеждали парите, които в повечето случаи не надхвърляли 100 лева, след което посочените сметки били изпразвани и закривани. Само за ден 30 души са повярвали и са платили сумата, пише ПИК. \r\n\r\n След това измамата се разрастнала заради стотиците хиляди изпратени съобщения, което повлякло след себе си и нова вълна от ужилени. За щастие с дребни суми. Служителите на ГДБОП веднага се активизирали и започнали да разследват фишинг атаката. Те установили, че тя идва от страни извън ЕС. \r\n \n\t\t\t\t\t\t", "date": "2018.05.24", "title": "БУМ на интернет измамите, по 100 души дневно попадат в мрежите на..."}
{"url": "http://www.bnews.bg/article/242526-vizhte_zetya_na_maya_manolova_martin_lider_na_mladezhkoto_bsp_v_kyustendil_i_prav_v_chalgotekite", "text": "\n Дъщерята на Мая Манолова не е наследила нейните политически амбиции, но зет ѝ Мартин е поел в същата посока. Лидерът на Младежкото обединение на БСП в Кюстендил обаче може и да не стигне до високите етажи на властта заради срамните си изцепки от близкото минало. \r\n\r\n Кюстендилецът не е тихата вода, за която го представя тъща му, видя „Ретро“. Мартин Мирчев се оказа див купонджия, нямащ мяра в забавленията с приятели. Докато съпругата му Ралица се занимавала със сина им Макси и не спяла, за да угажда на детето, той не пропускал купони и банкети. \r\n\r\n Зетят на Манолова се веселял постоянно с приятели, а снимките му в социалните мрежи са повече от провокативни. Мирчев се е щракнал как мята салфетки в елитен чалга клуб на рождения си ден, прегръщайки бутилки с алкохол и всевъзможни приятели и демонстрирайки пластичност в областта на ханша. Нощните подвизи били най-честата причина за скандалите на младото семейство, но когато отворела темата, Мартин винаги напомнял на Ралица, че навремето и тя не си поплювала, а докато била студентка първо в Германия, после в Благоевград, я познавали във всички нощни барове. \r\n\r\n Ралица и Мартин са заедно от почти 8 години. Запознали се за пръв път на събрание на Младежкото обединение на БСП в Кюстендил по време на предизборна кампания. Харесали се от пръв поглед, а той търпеливо изчакал страстите около изборите да преминат и веднага паднал на колене пред нея, искайки ръката ѝ. В Града на черешите веднага тръгнали слухове, че бракът им щял да бъде по сметка и Мирчев просто търсел начини да пробива по-лесно в живота. Сватбата се забавила с няколко години, защото през това време младите имали колебания къде да живеят. Ралица и Мая настоявали да дойдат в София, а Мартин се дърпал и искал да останат в родния им град, където вече си бил изградил име. \r\n\r\n В крайна сметка се преместили в столицата, където споделяли един покрив с омбудсмана и съпруга ѝ Ангел Найденов, но когато Ралица забременяла, решили да се върнат обратно в провинцията, за да им е по-спокойно и малкият Максим да расте в по-чиста среда. Въпреки че Ралица има три дипломи за висше образование от три университета, все още не знаела дали иска изобщо да се връща на работа. И преди да забременее, не могла да изпълни амбициите на Манолова за блестяща кариера. В момента се задоволявала с функциите на майка, съпруга и домакиня, а борбата за голяма кариера оставила на мъжа си. \r\n\r\n   \r\n \n\t\t\t\t\t\t", "date": "2018.05.24", "title": "Вижте зетя на Мая Манолова - Мартин: Лидер на младежкото БСП в Кюстендил и пръв в чалготеките!"}
{"url": "http://www.bnews.bg/article/242508-strelba_v_burgas_bandit_napadna_s_pistolet_krupie", "text": "\n Маскиран и въоръжен мъж е атакувал около 03:00 ч. тази сутрин казиното в бл. 57 в жк „Зорница“, научи Флагман.бг. Бандитът директно поискал оборота от крупието. Мъжът обаче обяснил, че в касата няма пари. \r\nКрадецът започнал да дърпа чантичката на служителя, в която имало около 500 лв. оборотни пари. Крупието обаче оказало съпротива на нападателя. Бандитът започнал да го налага по главата с дръжката на пистолета. Докато се опитвал да издърпа чантата от ръката на човека, между тях започнало боричкане. Изведнъж оръжието гръмнало и това явно стреснало нападателя, който си плюл на петите. \r\nГлавата на пострадалия буквално била разцепена, а той бил целият в кръв, разказаха очевидци пред репортер на Флагман.бг. \r\nПострадалият веднага е приет в УМБАЛ-Бургас. Основната версия, по която работи полицията, е грабеж. \r\n \n\t\t\t\t\t\t", "date": "2018.05.24", "title": "Стрелба в Бургас! Бандит нападна с пистолет крупие!"}
{"url": "http://www.bnews.bg/article/242513-razhozhdat_svetlin_rusev_kato_barovets_s_chastna_ohrana", "text": "\n Светлин Русев е развозван из столицата като същински баровец с частна охрана, видя \"България Днес\". Художникът се качи на задната седалка на мощен джип, на чието предно стъкло личеше стикер на охранителна фирма. Отпред седнаха негови познати и отпрашиха по задачи. \r\n \n\t\t\t\t\t\t", "date": "2018.05.24", "title": "Разхождат Светлин Русев като баровец с частна охрана"}
{"url": "http://www.bnews.bg/article/242494-gramofonat_v_burgas_pee_tonika", "text": "\n Бургаската скулптура \"Грамофонът\" пее песни на Тоника и Тони Димитрова,предаде bTV. Символът на морския град бе ремонтиран. Съоръжението бе възстановено с ремонта на пешеходния булевард \"Алеко Богориди\". На 24 май по повод празника, грамофона \"пропя отново\". \r\n\r\n Съоръжението е изработено от скулптура Руси Стоянов преди почти 30 години. Скулптурата е изработена само от вторични суровини. Оплаквания от живущите в района накарали грамофона да замлъкне. След реставрация съоръжението е върнато на оригиналното си място. \r\n\r\n \"Това е механична система, която е свързана с ръчка и на нея е монтиран сензорът, който на практика извършва преобразуването от въртенето на ръчката във възпроизвеждане на музика\". Това обясни специалист по комуникации и информатика Тодор Костадинов за самото съоръжение. \r\n \n\t\t\t\t\t\t", "date": "2018.05.24", "title": "Грамофонът в Бургас пее Тоника"}
{"url": "http://www.bnews.bg/article/242471-suzanita_pak_shashna_vsichki_no_tozi_pat", "text": "\n Cyзaнитa пoĸaзa, чe имa нe caмo влeчeниe ĸъм cĸaндaлa, нo и дoбpo cъpцe! Щepĸaтa нa Opxaн Mypaд – Cyзaнитa ycпя дa изнeнaдa вcичĸи. He, мaлĸaтa нe ce e paзcъбляĸлa, нитo e пoĸaзaлa cpeдeн пpъcт. A и тoвa нямaшe дa yчyди ниĸoгo, пише kliuki.bg. \r\n\r\n Toзи път Cyзи Mypaд пoĸaзa, чe въпpeĸи cĸaндaлнaтa cи cлaвa, имa дoбpo cъpцe. Tя ce зaгpижи зa няĸoлĸo бeздoмници, живeeщи дo aпapтaмeнтa й в Πлoвдив. И пpизoвa фeнoвeтe cи дa ce oтнacят c дoбpo и paзбиpaнe ĸъм тaĸивa xopa. Eтo ĸaĸвo нaпиca Cyзaнитa в пpoфилa cи пpeди чacoвe. \r\n\r\n „Moля зa внимaниe! Aз Cyзaнитa бяx cвидeтeлĸa нa 22.05.2018 в 22:40 нa eднa aдcĸи пoтpecaвaщa глeдĸa. Πлюйтe мe, мpaзeтe мe ĸoлĸoтo иcĸaтe, нo ce зaмиcлeтe пoнe в тoвa. Toчнo пpeди мaлĸo в гpaд Πлoвдив в ĸв. Kъpшияĸa пpeд ĸвapтaлния нoн cтoп cи ceдят 4-мa бeздoмни – двe жeни и двaмa мъжe. Πoвяpвaйтe ми oт 12 гoдини живeя тyĸ и ги cpeщaм вceĸи дeн! Бeзгpижни, мили xopицa! Πoздpaвявaмe ce пocтoяннo и нa ниĸoй нищo лoшo нe пpaвят. Oдeвe ги видяx вcичĸи бяxa в ĸpъв, дaжe eдиния мъж нe мoжeшe дa ce изпpaви oт зeмятa и ниe мy пoмoгнaxмe. Πoпитax гo дa виĸнeм ли линeйĸa и пoлиция и тoй ми oтвъpнa “He, вcяĸa вeчep ни бият. Cвиĸнaли cмe.” Иcĸaм дa ви ĸaжa eднo. Moля ви бъдeтe дoбpи xopa пpeди вcичĸo! Зaщoтo eдин дeн вcичĸo ce вpъщa, aĸo нe нa вac, тo нa нaй милoтo. Ceгa aз нямa дa мигнa цялa вeчep, пoнeжe cъм чyвcтвитeлнa oт тaĸивa cитyaции“, нaпиca изнeнaдвaщo Cyзaнитa в coциaлнaтa мpeжa. \r\n  \r\n \n\t\t\t\t\t\t", "date": "2018.05.24", "title": "Сузанита пак шашна всички, но този път... "}
{"url": "http://www.bnews.bg/article/242495-grozni_stseni_prekasnaha_levski_lukoyl_balkan", "text": "\n Втората среща от финалния плейоф в Националната баскетболна лига за мъже между Левски Лукойл победи гостуващия Балкан (Ботевград) в столичната зала \"Универсиада\" беше прекратен 3:01 минути преди края при резултат 66:59 за домакините заради инциденти на трибуните, информира БНТ. \r\n\r\n Двубоят започна равностойно и дълго време нито един от двата състава не успяваше да направи съществена разлика. Във втората четвърт напрежението и нервните отигравания на баскетболистите доведоха до доста грешки и ниска резултатност, но все пак с по-концентрирани действия Левски Лукойл успя да стигне до преднина от 37:27 малко преди почивката. \r\n\r\n 25 секунди преди края на първото полувреме мачът беше прекъснат, след като от Балкан се оплакаха, че от агитката на домакините, разположена зад пейката на ботевградчани, са започнали да хвърлят предмети по тях и да ги плюят. \r\n\r\n Президентът на гостите Михаил Михайлов дори слезе на полето и заплаши, че ще извади отбора, но все пак след около пет минути редът в залата беше възстановен след намесата на наставника на столичани Константин Папазов. \r\n\r\n В началото на третата четвърт \"сините\" дръпнаха с 48:34, след което успяваха да поддържат преднина от десетина точки. \r\nГостите започнаха по-агресивно последната четвърт и пет минути и половина преди сирената те успяха да намалят до 56:62. \r\n\r\n 3:01 минути преди края при 66:59 за Левски Лукойл от пейката на Балкан изпуснаха нервите си и отговориха на провокациите от публиката на \"сините\", като хвърлиха няколко пластмасови бутилки по агитката на домакините. Това наложи \r\nново прекъсване на двубоя и само намесата на охраната и на полицията предотврати по-сериозен инцидент. Играчите на двата отбора се прибраха в съблекалнята, а мачът трябваше да бъде доигран, след като залата бъде опразнена от зрители. \r\n\r\n Феновете на Балкан отказаха да напуснат залата и час след прекъсването на двубоя, както е по правилник, мачът беше прекратен, като оставащото време до края ще бъде доиграно утре. \r\n \n\t\t\t\t\t\t", "date": "2018.05.24", "title": "Грозни сцени прекъснаха Левски Лукойл - Балкан"}
{"url": "http://www.bnews.bg/article/242524-makron_pokani_na_obyad_zukarbarg_i_top_tehnologichnite_kompanii_i_im_kaza_nyama_bezplaten_obyad", "text": "\n \"Вие имате амбиции за вашия бизнес, аз имам амбиции за тази държава.\" \r\n\r\n Това каза френският президент Еманюел Макрон на среща с ръководителите на около 60 технологични топ компании, сред които Фейсбук, Юбър, Ай Би Ем и Майкрософт, съобщиха световните агенции. \r\n\r\n Основните теми на конференцията са защитата на личните данни, правата на работниците, данъчните регулации и как интернет гигантите могат да използват глобалното си влияние за общото благо. \r\n\r\n Тази среща бе организирана в момент, когато Фейсбук, Гугъл и други онлайн гиганти са възприемани все повече като хищници, които злоупотребяват с лични данни, избягват данъчно облагане и задушават конкуренцията, отбеляза Асошиейтед прес. \r\n\r\n Френският президент направи кратко обръщение на английски пред гостите си, събрали се в градината на Елисейския дворец. Сред тях бяха главните изпълнителни директори на международни компании, включително Марк Зукърбърг (Фейсбук), Сатя Надела (Майкрософт) и Дара Хосровшахи (Юбър), както и шефове на френски компании. \r\n\r\n \"Няма безплатен обяд\", пошегува се Макрон и изрази очакване за \"откровени и директни\" разговори за решаване на колективни въпроси като климатичните промени и неравенствата.  \r\n\r\n Макрон, чиято страна се бори за по-голямо данъчно облагане на големите интернет компании, каза на гостите преди закрития за медии обяд, че \"гратисчийството\" не е редно и че трябва да се мисли за общото благо. \r\n\r\n Той е един от най-отявлените критици в Европа на данъчните схеми, използвани от тези компании, които лишават ежегодно правителствата от милиарди евро от потенциални данъчни приходи. Макрон защити и агресивен нов европейски регламент за личните данни, който влиза в сила тази седмица и дава на европейците повече контрол какво компаниите могат да правят с данните от техните публикации, кликове и търсения, предаде БТА  \r\n \n\t\t\t\t\t\t", "date": "2018.05.24", "title": "Макрон покани на обяд Зукърбърг и топ технологичните компании и им каза: Няма безплатен обяд!"}
{"url": "http://www.bnews.bg/article/242498-obviniha_turskiya_tiradzhiya_pomel_avtobusa_na_trakiya_toy_progovori", "text": "\n Прокуратурата обвини и удължи ареста на шофьора на тира, който изхвърли от пътя автобус на градския транспорт вчера. Той е обвинен за нанасяне на средна телесна повреда, причинена на повече от едно лица, съобщава \"Нова телевизия\" \r\nСлед инцидента мъжът беше задържан за 24 часа, като се очаква арестът му автоматично да бъде продължен на 72 часа. \r\n\r\n Пробите за алкохол и наркотици в кръвта му са отрицателни. Състоянието на пострадалите след удара между село Горни Лозен и София остава стабилно. Шофьорът на автобуса на градския транспорт ще бъде опериран. Той има тежка травма на ръката. Според него тирът се е движил с около 100 км в час. Видял го е в момента на удара. \r\nИнцидентът стана на магистрала \"Тракия\" на входа на София. Автобусът по линия номер 7 се е движел към столицата, когато е застигнат от тир с турска регистрация. \r\n\r\n Шофьорът признал, че е заспал зад волана. \r\n \n\t\t\t\t\t\t", "date": "2018.05.24", "title": "Обвиниха турския тираджия, помел автобуса на \"Тракия\", той проговори!"}
{"url": "http://www.bnews.bg/article/242502-merkel_obsazhda_targoviyata_tehnikata_i_pravata_na_choveka_v_kitay", "text": "\n Германският канцлер Ангела Меркел подчертава значението на диалога с Китай по време на посещение в Пекин, което идва на фона на споделената загриженост за търговията със Съединените щати и отхвърлянето на ядрената сделка от страна на Вашингтон, съобщава \"Тайм\". \r\n\r\n Меркел проведе разговори с китайския премиер Ли Къцян, който коментира, че отношенията между Китай и Германия се \"развиват постоянно на високо ниво\", но \"настоящата икономическа и политическа ситуация в света е сложна.\" \r\n\r\n Меркел подчертава необходимостта от редовни дискусии по въпросите за човешките права, науката и технологиите. \"И тогава нашите разговори могат да се съсредоточат върху това, къде все още има проблеми, какви са решенията, какви са възможностите. Тогава можем да вземем участие в глобалната, многостранна система\", обяснява Меркел. \r\n\r\n Тя ще разговаря и със Си Дзинпин днес, а в петък ще посети технологичният център Шенжен в южен Китай. \"Разбира се отношенията на Китай с Европейския съюз са важни за мен и как Германия допринася за това\", допълва Меркел.  \r\n\r\n Въпреки напрежението със САЩ, германските официални представители настояват да продължат ангажиментите си с трансатлантическите контакти и отхвърлят предложенията, че Германия търси алтернативни съюзи, дори и да открият обща позиция с Русия и Китай относно ядрената сделка с Иран и други въпроси. \r\n\r\n Преди кампанията канцлерът коментира, че разговорите й с китайските лидери са по въпроси като върховенството на закона, икономиката и търговските спорове. \r\n \n\t\t\t\t\t\t", "date": "2018.05.24", "title": "Меркел обсъжда търговията, техниката и правата на човека в Китай"}
{"url": "http://www.bnews.bg/article/242487-balgarite_v_ukrayna_otbelyazvat_24_may", "text": "\n Честит Ден на българската просвета и култура и на славянската писменост! На 24-ти май ние почитаме делото на светите братя Кирил и Методий - създателите на азбуката глаголица - първата азбука, която служи за писменост на староцърковен славянски език. \r\n\r\n Това посочват от Конгреса на българите в Украйна. \r\n\r\n Въз основа на глаголицата бе създадена кирилицата, която се използва и до днес в различни славянски езици. \r\n\r\n Св. св. Кирил и Методий развиват мисионерска дейност като проповедници на християнството сред различни народи. Те променят развитието на културния и духовния живот в Източна Европа. Българската азбука е в основата на писмеността на много други славянски народи и е една от трите официални азбуки на Европейския Съюз редом с гръцката и латинската. \r\n\r\n За нас е гордост да сме потомци на Светите братя. Използвайки кирилицата, ние продължаваме тяхното дело днес, а това означава, че то ще живее утре. Нека културата и образованието бъдат приоритет в живота на българите, защото чрез културата ние пазим нашата идентичност, а чрез образованието преоткриваме нови хоризонти на нашите възможности. Нека да има мир, да бъдем здрави и да пазим родното! \r\n \n\t\t\t\t\t\t", "date": "2018.05.24", "title": "Българите в Украйна отбелязват 24 май"}
{"url": "http://www.bnews.bg/article/242488-gadzheto_na_andzhelina_spi_s_mazhe_za_pari_i_bie_zheni_shokirashti_podrobnosti", "text": "\n Станалият случайно и за много кратко време известен, Йордан Йорданов, гадже на плеймейтката Анджелина Атанасова, имал сериозни комплекси и бил склонен към внезапна агресия, твърди  HotArena позовавайки се на свои източници в светските среди. \r\nКакто вече разрихме, така наречения мачо не бил никакъв мачо, а известен в гей средите жиголо на повикване. Влизал без проблем в ролята на пасивен и активен, по желание на клиентите, дори се целувал, но и с тази екстра цената му не надхвърляла скромните 100 лева за час. Клиентите му били предимно тлъсти чичковци над 50-те. \r\nЗа Йордан се заговори, след като пусна в социалните мрежи порно клип с Анджелина. В 30-секундно видео той е подпукал плеймейтката в мисионерската поза, а тя пъшка сладострастно, но и доста изкуствено. Самият Йордан снима сцената с телефона си, а към края за няколко секунди се появява и лицето му в профил. От това обаче не последва известност каквато най-вероятно „актьорът“ е очаквал. \r\nСпоред информация на HotArena той е посягал физически на Анджелина, която също е разочарована от нулевия интерес към розовата продукция. Анджелина е била брутално пребита. Нежният комплексар е пребивал и други жени, научи HotArena. Агресията му идвала от факта, че е г-н Никой, а трябва да заработва скромните си и несигурни доходи като мъж на повикване от похотливи възрастни мъже. Фактът, че никой не му обръща внимание, както и това, че лъснаха аферите му с мъже, докарало Йордан до ръба на нервна криза и отчаяние. \r\nВ миналото той се е пробвал като футболист за кратко и бил попарен с думите, че мястото му не е на терена. С днешна дата Йорданов нарича себе си модел, но по всяка вероятност дефилира на модния подиум само в сънищата си. През 2016-а печели титлата „Мистър България“, която му дава право да се яви на международния конкурс International Top Model of the World. За съжаление и тези лични победи останали незабелязани и не донесли тъй желаната слава на Данчо от Стара Загора. \r\nАнджелина също имала сериозни проблеми. Миската с мераци за кариера на певица, тотално закъсала за пари и молила познати за заеми в размер на 500 - 1000 лв., пише вестник Таблоид. \r\nПо всяка вероятност освен нуждата от слава и внимание, двойката изпитва сериозни финансови затруднения. Идеята за бърза слава и по-висок хонорар за „актьорите“ от филмчето, явно се оказва ялова. \r\n  \r\n \n\t\t\t\t\t\t", "date": "2018.05.24", "title": "Гаджето на Анджелина спи с мъже за пари и бие жени (Шокиращи подробности)"}
{"url": "http://www.bnews.bg/article/242469-blago_i_sofi_napraviha_duet", "text": "\n Уникален дует заформиха фолклегендата Софи Маринова и бившият български национал по футбол Благой Георгиев. Джизъса и ромската кралица се засякоха по време на абитуриентски купон в столичен хотел. Естествено, Благо веднага стана център на внимание и бе поканен от Софи да пеят заедно на микрофона. \r\n\r\n \"За нашата икона Благо Георгиев\", афишира Софи. Двамата изпяха популярната циганска песен \"Гелям Даде\". Сред гостите бе и приятелят на Благо - Дон Коци. \r\n \n\t\t\t\t\t\t", "date": "2018.05.24", "title": "Благо и Софи направиха дует "}
{"url": "http://www.bnews.bg/article/242501-uchenik_dari_nad_3000_knigi_na_chitalishta_i_vazrastni_hora", "text": "\n \r\n\r\n Доброто дело на Кирил Балдев започва преди три години. Тогава той е на 17. Момчето разказва, че всеки държи в дома си ценна литература, която обаче рядко чете, а тя може да е от полза на други читатели. \r\n\r\n „Постнах в интернет статия, че събирам книги за изгорялото читалище в село Мененкьово. Хората започнаха да ме търсят, да питат как да ги дарят, казах им или да ги изпратят на читалището или на мен”, споделя Кирил Балдев пред бТВ. \r\n\r\n Ученикът постепенно се запалва и следва втора дарителска акция - 300 книги за читалището в селото, където живее. Ръководството приема с радост дарението, тъй като все по-трудно отделя средства да купува книги. \r\n\r\n „Имаше и нови - детска литература, която лятото ни свърши много добра работа, защото не винаги имаме от един том от книга, а тогава има повече деца, които взимат книжки”, коментира Султана Стойчева, секретар на читалището в Звъничево. \r\n\r\n Освен употребявани книги, Кирил събира средства и закупува и нови издания. По думите му фирми, бизнесмени и приятели подкрепят инициативата. \r\n\r\n Последното дарение десетокласникът направил на великотърновското село Велчево - любовен роман в 100 екземпляра, който да бъде раздаден на хората. \r\n\r\n Момчето признава, че чувството да разгърнеш истинска книга е несравнимо и предпочита да си вземе книга от библиотека, отколкото да чете книга в електронен вариант. \r\n\r\n Много хора подкрепят Кирил в инициативите му. Той е благодарен, но казва, че истински би се зарадвал, ако и други хора следват делата му. \r\n \n\t\t\t\t\t\t", "date": "2018.05.24", "title": "Ученик дари над 3000 книги на читалища и възрастни хора"}
{"url": "http://www.bnews.bg/article/242493-biznesat_na_anita_meyzer_propada_sled_ubiystvoto_na_mazha_y", "text": "\n Бизнесът на Анита Мейзер е на път да пропадне след смъртта на Николай Димов. Бивши наематели на помещения, които са собственост на миската, се изнесоха. Един от най-успешните фризьорски салони в града, намиращ се в същата сграда, е затворил врати след инцидента. По ирония на съдбата, той се намирал в сутерена на кооперацията, в която Мейзер живеела със съпруга си. \r\nСобственичката му се радвала на голяма клиентела до убийството на Николай Димов. След това клиентите започнали да се изнасят от там, свързвайки мястото със смъртта му. \r\nЗатова и наемателите го освободили, а огромен транспарант приканва желаещите да го купят или наемат. \r\nОще два имота на Мейзер в сградата се продават. Едното е жилище, което миската се опитва да продаде още преди смъртта на Николай Димов. Луксозният апартамент, който е само на 200 метра от правителствената резиденция Евксиноград обаче е непродаваем. Цената, която Мейзер поискала за него, била изключително висока. Затова и миската не успяла да го продаде. \r\nА след смъртта на Димов желаещите рязко секнали. \r\nСъщото се отнася и до втори апартамент в същата сграда. По-рано там живеели наематели, но заради постоянните обиски на полицията, непрекъснатите разпити и редовни проверки на сградата, те предпочели да се преместят на по-спокойно място. \r\nТака Мейзер се лишила от още един солиден приход.Междувременно дъщеря й Джули ревностно я брани, твърдейки, че скандалите около майка й нямат нищо общо с празните помещения в сградата. По думите на богаташката наследничка, собствениците на жилището избрали да се преместят другаде по финансови съображения. А собственичката на салона, просто преместила бизнеса си от Варна в София. И това нямало нищо общо със случилото се с майка й, пише „Телеграф”  Междувременно Варненския съд отново ще гледа делото на Анита, след като се установи, че цял фотоалбум с миши опашки не е бил проучен от следствието. Експертите ще кажат също така, може ли Николай Димов сам да се е завързал и убил, или в действителност Анита го е убила неумишлено. \r\n \n\t\t\t\t\t\t", "date": "2018.05.24", "title": "Бизнесът на Анита Мейзер пропада след убийството на мъжа й "}
{"url": "http://www.bnews.bg/article/242475-20_malko_izvestni_fakta_za_golemiya_fredi_merkyuri", "text": "\n Фреди Меркюри си остава един от най-великите изпълнители, чийто глас покоряваше и все още покорява хора от различни поколения и държави. И въпреки певецът си отиде през 1991 г., неговата личност не спира да вълнува и днес, доказателство за това е и биографичният филм „Бохемска рапсодия“, който ще излезе по кината в края на тази година. А дотогава ви представяме 20 факта за Меркюри, които много хора не знаят. \r\n\r\n 1. Брайън Мей се притеснявал, че Фреди няма да може да запише песента Show Must Go On, защото болестта на Фреди вече била много напреднала и той едва се движел. Но певецът изпил порядъчно количество водка, казал на Мей „Ще го направя, скъпи“ и записал песента от първия път. \r\n\r\n 2. Фреди Меркюри често дегизирал принцеса Даяна в мъжки дрехи, за да може принцесата да излиза с тях по клубовете и никой да не я разпознае. \r\n\r\n 3. Когато го попитали какъв е смисълът на припева на Bohemian Rhapsody, Фреди отговорил, че в него няма смисъл, а е съставен от безсмислици, които се римуват. \r\n\r\n 4. Вокалът на The Who Роджър Долтри казва за Меркюри: „Той е най-виртуозният рок изпълнител на всички времена. Той можеше да изпее всяка песен във всеки жанр. Можеше да променя стила си на пеене от стих на стих и, божичко, това е истинско изкуство. Той беше брилянтен.“ \r\n\r\n 5. В началото на 70-те години Фреди има връзка с Мери Остин. Когато умира, Фреди ѝ завещава повечето си пари, къщата си и приходите му от звукозаписите на групата. Той ѝ е посветил няколко песни и я нарича „любовта на живота ми\". Много е вероятно песента Love of My Life да е посветена на Мери. \r\n\r\n 6. Според легендите гласовият диапазон на Фреди е бил 4 октави. Учените не са успели да докажат тези твърдения, но певецът е имал невероятен контрол върху гласа си и е можел бързо да променя звученето си от бас до тенор. Освен това е любопитно, че когато говорел, гласът на Фреди бил по-скоро баритон, но при пеене звучал като тенор. \r\n\r\n 7. Фреди Меркюри и Майкъл Джексън се опитали да запишат няколко песни заедно, но очевидно нещата не са се получили. Според слуховете виновен е бил Майкъл Джексън, който непрестанно водел домашната си лама в студиото. \r\n\r\n 8. По едно време Фреди е имал 10 котки. Той дори им посвещава албум (Mr. Bad Guy), както и песен (Delilah). \r\n\r\n 9. Фреди изобщо не харесвал зъбите си и се срамувал от тях, но не искал да ги променя, защото се страхувал, че това ще промени уникалното звучене на гласа му. \r\n\r\n 10. Кърт Кобейн споменава Фреди в бележката, която оставя, преди да се самоубие. В нея Кобейн пише, че винаги се е възхищавал на музикалните му възможности. \r\n\r\n 11. Фреди сам измислил прочутото лого на Queen. В него ще видите зодиакалните знаци на всички членове на групата: Два лъва за Дийкън и Тейлър, рак за Мей и две феи за Меркюри, който е роден под знака на Девата. \r\n\r\n 12. Ето какво казва Брайън Мей за записването на последния им албум Made in Heaven: „Той все ми повтаряше „Пиши още, напиши ми още песни. Просто искам да ги изпея и когато си отида, ти можеш да ги довършиш“.Той наистина беше безстрашен“. \r\n\r\n 13. В анкетата на BBC за най-великите британци в историята Фреди е на 59-то място, въпреки че е роден в Занзибар. \r\n\r\n 14. Рожденото име на Фреди е Фарух Булсара, но певецът си променя името на Фредерик Меркюри около 1970 г., когато създават групата. Интересното е, че в паспорта му е пишело Фредерик, но той никога не се е представял с пълното си име. \r\n\r\n 15. Въпреки че на сцената Фреди е много дързък, певецът бил много срамежлив и почти никога не давал интервюта. \r\n\r\n 16. Фреди пише песента Crazy Little Thing Called Love в банята. Певецът си взимал вана в един хотел, когато се вдъхновил за песента. Дори поискал да му донесат пианото в банята, за да композира. \r\n\r\n 17. Видеото към These Are the Days of Our Lives e заснето през май 1991 – 6 месеца преди смъртта му. Това са едни от последните кадри на Фреди, който вече е много болен. \r\n\r\n 18. Цялото семейство на музиканта е от религиозната индийска общност парси и практикувало древната религия зороастризъм. Независимо че Фреди не бил особено религиозен, зороастрийски свещеник отслужил опелото му. \r\n\r\n 19. Ковчегът му е внесен в църквата под звуците на Take My Hand, Precious Lord / You’ve Got a Friend на Арета Франклин, която била любимата му изпълнителка. \r\n\r\n 20. Тъй като състоянието му се влошила драстично, Фреди решил да забърза неизбежния край и спрял да взима лекарствата си, накрая приемал само обезболяващи. \r\n  \r\n \n\t\t\t\t\t\t", "date": "2018.05.24", "title": "20 малко известни факта за големия Фреди Меркюри "}
{"url": "http://www.bnews.bg/article/242486-zhertvi_i_raneni_pri_zhestoka_zhp_katastrofa_v_italiya", "text": "\n Двама души загинаха, а близо 20 бяха ранени при тежка железопътна катастрофа, станала край Торино в нощта срещу четвъртък. \r\n\r\n Инцидентът станал, когато влак излязъл от релсите, след като се блъснал в спрял на железопътен прелез тир.  \r\n\r\n Едната от жертвите е машинистът на влака. Починал е и един от двама тежко ранени пътници. \r\n\r\n Бариерата на прелезa била спусната преди наближаването на влака, но по неизвестни причини камионът се врязал в нея и спрял на релсите. \r\n\r\n Шофьорът на тира, който е с литовска регистрация, не е пострадал. \r\n \n\t\t\t\t\t\t", "date": "2018.05.24", "title": "Жертви и ранени при жестока жп катастрофа в Италия"}
{"url": "http://www.bnews.bg/article/242441-zhana_bergendorf_razkri_kak_e_otslabnala_sled_kato_chuknala_110_kila", "text": "\n Поп певицата Жана Бергендорф отслабнала драстично с... ходене. Изпълнителката ходела пеша по 40 минути на ден, преди да се яви в музикалния формат Х Фактор. Това сподели самата тя. \r\nЗвездата открито разказва за проблемите си с теглото. Преди да участва в състезанието тежала солидните 110 килограма. Но тъй като нямала пари, пестяла от таксита и градски транспорт с ходене пеша до старческия дом, където била настанена баба й, пише „Телеграф”. \r\n„Свалих килограми, защото тогава много ходех пеш. Пестях пари и не използвах нито таксита, нито градски транспорт. Най-дългия ми преход беше от кв. Дървеница до Люлин. Баба ми беше настанена в старчески дом и аз ходех да я виждам. \r\nИзчислявала съм, че това разстояние съм го взимала за 40 минути”, разказва самата Бергендорф в интервю за БГ радио. Певицата разкрива, че това са били едни от най-трудните моменти в живота й. На въпроса кой е героят на живота й, тя е категорична, че това е синът й. „Той винаги ме спасява. Като ме гушне и като ми каже „Обичам те, мамо” и ме спасява от всякакви лоши мисли”, не скри обожанието към сина си певицата. В момента тя се е посветила на музикалната си кариера и работи върху дуета си с финландската представителка на „Евровизия”. \r\n  \r\n \n\t\t\t\t\t\t", "date": "2018.05.24", "title": "Жана Бергендорф разкри как е отслабнала, след като чукнала 110 кила"}
{"url": "http://www.bnews.bg/article/242446-iliyan_tupalkata_se_pravi_na_rambo", "text": "\n Фолкаджията Илиян е на нова вълна. Този път той се прави на Рамбо в най-новия си музикален проект. \r\n\r\n “Усещах, че имам нужда от подобно парче. “Рамбо” е част от рестарта, който направих на музикалната си кариера и живота си като цяло. Пускам песента в най-подходящия момент, както според мен, така и според моя екип, и не на последно място и според желанията на феновете ми. В клипа съм чисто нов. Нова визия, нова сила, нова енергия, нова татуировка, нов хъс. Заложил съм на много анимация и ефекти, и силно се надявам те да впечатлят всички Вас”, обяснява изпълнителят на \"Пайнер\". Песента е по музика и аранжимент на Боби Павлов, с който Илиян работи за пореден път. Текстът също е създаден от хитмейкъра и изпълнителя, а за видеото Илиян се доверява на Людмил Иларионов – Люси. \r\n \n\t\t\t\t\t\t", "date": "2018.05.24", "title": "Илиян Тупалката се прави на Рамбо"}
{"url": "http://www.bnews.bg/article/242490-sad_zabrani_na_tramp_da_blokira_kritikuvashti_go_v_tuitar", "text": "\n Американският президент няма право да блокира потребители на социалната мрежа Туитър, които го критикуват, обяви федерален съдия от Ню Йорк в четвъртък, предаде AFP. \r\n\r\n Президентът е нарушил първата поправка на Конституцията на САЩ и правото на свободно изразяване на потребители, които вече е блокирал. Той е проявил дискриминация спрямо тях, е становището на съда. \r\n\r\n Искът срещу Тръмп беше подаден през юли 2017 г. от ощетени и правозащитната организация Knight First Amendment Institute към Колумбийския университет. \r\n\r\n Според ищците тъй като Тръмп използва Туитър за различни политически съобщения, акаунтът му е превърнат в публичен форум, следователно не може да изключва хора заради политическите им виждания. \r\n \n\t\t\t\t\t\t", "date": "2018.05.24", "title": "Съд забрани на Тръмп да блокира критикуващи го в Туитър"}
{"url": "http://www.bnews.bg/article/242481-promeni_v_dvizhenieto_v_sofiya_za_shestvieto_za_24_may", "text": "\n \r\n\r\n На ул. „Оборище” между ул. „Кракра” и бул. „Васил Левски” от страната на Националната библиотека, с изключение на автомобилите на снимачния екип, на ул. „Шипка” между ул. „Кракра” и бул. „Васил Левски” от страната на Националната библиотека и на паркинга зад Националната библиотека. Не може да се паркира на всички паркинги на пл. „Княз Александър І”; паркинга на пл. „Атанас Буров” и паркинга на ул. „Княз Александър І” между бул. „Цар Освободител” и ул. „Московска”. \r\n\r\n Празничното шествие ще се проведе от 10 ч. от площада пред Археологическия музей по бул. “Цар Освободител”, бул. “Васил Левски” до паметника на „Св. Св. Кирил и Методий” пред Националната библиотека. Синята и Зелената зона в София днес няма да работят, обявиха от Центъра за градска моблиност. \r\n \n\t\t\t\t\t\t", "date": "2018.05.24", "title": "Промени в движението в София за шествието за 24 май"}
{"url": "http://www.bnews.bg/article/242470-shok_miskata_rosi_ivanova_se_pusna_po_tsitsi_snimka", "text": "\n Мис България 2005 Роси Иванова изпъчи на светско събитие огромни гърди, които избодоха очите на всички присъстващи. \r\n\r\n Красавицата бе заложила на рокля, чието деколте не можеше да се справи с напращелия й силикон и в крайна сметка се случи очакваното – бюстът й изскочи на свобода, пише „Галерия“. \r\n\r\n Роси през цялото време се опитваше да обуздае непокорните си дадености, но те упорито се показваха извън деколтето.И докато миската видимо се притесни от гафа, мъжката аудитория на светското парти остана доволна от гледката и поздрави пластичния хирург на Иванова. Снимката вижте  \r\n \n\t\t\t\t\t\t", "date": "2018.05.24", "title": "ШОК! Миската Роси Иванова се пусна по цици (СНИМКА)"}
{"url": "http://www.bnews.bg/article/242489-vanshnite_ministri_na_gartsiya_i_makedoniya_na_sreshta_v_nyu_york", "text": "\n Нова надежда за разрешаване на спора за името на съседна Македония. Министрите на външните работи на Гърция и на бившата югославска република възобновят преговорите по 25-годишния спор. Те ще се срещнат в четвъртък в Ню Йорк с посредника на ООН по този въпрос Матю Нимиц. \r\n\r\n Това ще бъде първата среща между двамата външни министри, след като премиерът Зоран Заев предложи името Илинденска Македония. Този вариант обаче се отхвърля както в Гърция, така и от опозицията в Скопие. \r\n \n\t\t\t\t\t\t", "date": "2018.05.24", "title": "Външните министри на Гърция и Македония на среща в Ню Йорк"}
{"url": "http://www.bnews.bg/article/242484-ohladiha_ni_nadezhdine_etsb_ni_otryaza_za_evroto_tryabva_da_se_spravim_s_koruptsiyata", "text": "\n Европейската централна банка (ЕЦБ) охлади надеждите ни за скорошно присъединяване към еврозоната.  \r\n\r\n Според ЕЦБ страната ни се нуждае от още реформи, за да изпълни изискванията.  \r\n\r\n Това е едно от заключенията в разпространения днес Доклад на ЕЦБ за конвергенцията, обхващащ 7 от деветте държави в Европейския съюз, които още не са приели еврото. \r\n\r\n В края на април премиерът Бойко Борисов обяви, че целта ни е до една година да влезем в чакалнята на еврозоната.  \r\n\r\n ЕЦБ обаче изразява безпокойство от голямата задлъжнялост на бизнеса, от корупцията, слабото образование и ниската професионална квалификация. \r\n\r\n В доклада са изредени макропоказателите, по които икономиката на България покрива изискванията за еврозоната. Левът е стабилен благодарение на валутния борд, инфлацията е ниска, държавният дълг е с относително малък дял от БВП. В средно- и дългосрочен хоризонт България е изправена пред малки рискове за фискалната устойчивост. \r\n\r\n \"Макар че макроикономическите дисбаланси в България вече не се оценяват като прекомерни, икономиката ѝ се сблъсква с тях под формата на оставащи слабости във финансовия сектор в съчетание със сравнително висока корпоративна задлъжнялост\", се посочва в доклада.  \r\n\r\n ЕЦБ изразява притеснение, че през следващите години се очаква инфлацията постепенно да нараства, макар и с умерен темп, но в дългосрочен хоризонт съществуват сериозни опасения за устойчивостта на конвергенцията \r\nпо отношение на инфлацията в България\". В доклада се посочва, че догонването на българската икономика е възможно да доведе до \"положителен диференциал на инфлацията спрямо тази в еврозоната с оглед на това, че БВП на човек от населението и ценовите равнища в България още са значително под тези в еврозоната\". Затова трябва ръстът на заплатите да съответства на производителността на труда. \r\n\r\n Според ЕЦБ качеството на работа на институциите и на управлението е сравнително ниско във всички разглеждани държави с изключение на Швеция. България е посочена сред страните с ниско качество на институциите и управлението, което се е подобрило много малко спрямо 2008 г.  \r\n\r\n ЕЦБ критикува и високото ниво на необслужваните кредити в банките, като изтъква и необходимостта от усъвършенстване на банковия надзор и надзора върху небанковия сектор. Според доклада фискалната политика на България не е рискова, но въпреки ниското равнище на публичния дълг се препоръчва благоразумната политика на Министерството на финансите да продължи. \r\n\r\n Заключенията в доклада формално не са пречка за кандидатстване за чакалнята на еврозоната, но може да подсилят скептицизма към българската кандидатура.  \r\n \n\t\t\t\t\t\t", "date": "2018.05.24", "title": "ОХЛАДИХА НИ НАДЕЖДИНЕ! ЕЦБ ни отряза за еврото, трябва да се справим с корупцията"}
{"url": "http://www.bnews.bg/article/242483-katastrofata_na_trakiya_e_ocheviden_propusk_v_zakonodatelstvoto", "text": "\n \r\n\r\n По същество този инцидент е можело да бъде избегнат, ако бяха съобразени няколко много съществени факта. На първо място трябва да обърнем внимание на това, че в момента, съгласно действащото българско законодателство е допустимо по автомагистрала да се движи нископодов  градски автобус. \r\n\r\n Този тип превозни средства позволява превозването на правостоящи пътници. В конкретния случай е допуснато автобус, който не разполага с достатъчно обезопасителни средства да се движи по автомагистрален път, където другите участници в движението имат право да развиват скорости до 140 км/ч. Това е очевиден пропуск в законодателството ни. \r\n\r\n От друга страна обаче е притеснително и това, че длъжностните лица в Столична община и всички останали, които са утвърждавали общинската транспортна схема на София, са разрешили движението на нископодов градски автобуси по магистрала. В конкретния участък има алтернативен път, който би осигурил повече безопасност и нормално предвиждане на автобусите. \r\n\r\n   \r\n\r\n Най-вероятно поради икономически причини маршрута на автобуса е моделиран така, че част от трасето да преминава през АМ Тракия. Очевидно е, че никой не е поставил безопасността на пътниците пътуващи в градския транспорт на първо място, както и никой не е помислил за останалите участници в движението, които използват АМ Тракия. Още по-притеснително е и това, че Линия № 5 в сайта на Центъра за градска мобилност е означена като „Крайградска линия“ № 5 „Автостанция Гео Милев“- с. Лозен, а реално линията се изпълнява от нископодови градски автобус. Разликата между нископодови градски автобус и нископодови крайградски автобус е в това, че при градския може да се возят правостоящи пасажери, а при крайградските се возят само седнали пасажери. \r\n\r\n Следва да поставим някой въпроси като това, че катастрофиралия автобус, за да гарантира безопасност на правостоящите пътници не би следвало да вдига скорост по-висока от 30-40 км/ч., а с тази скорост превозното средство ще пречи на останалите участници в движението. Ако обаче допуснем, че шофьорът на ППС-то увеличи скоростта до 70-80 км/ч, то той ще застраши сериозно живота на пасажерите, но в другия случай при скорост 40-50 км/ч, то застрашени ще са останалите ползватели на магистралата. \r\n\r\n Този случай е очевиден пропуск в законодателството и очевидно всички длъжностни лица, които трябва да се грижат за безопасността на хората поне по линиите на градския транспорт са допуснали твърде много пропуски, с които са позволили да се стигне до днешния инцидент,  в който по чудо няма загинали. Но до кога ще разчитаме на късмета и до кога ще заплащаме със собственото си здраве и живот за пропуските на държавата? \r\n \n\t\t\t\t\t\t", "date": "2018.05.24", "title": "Катастрофата на „Тракия“ е очевиден пропуск в законодателството"}
{"url": "http://www.bnews.bg/article/242485-kakvo_se_sluchi_mezhdu_putin_i_radev_fundamentalen_komentar_na_seriozen_politolog", "text": "\n Днес във Фейсбук попаднахме на коментар на видната политоложка Мариа Пиргова. Коментарът и идва по повод срещата между руският президент Владимир Путин и българският Румен Радев. Вижте какво написа тя в личният си профил в социалната мрежа по темата.  \r\n\r\n \r\n\r\n Путин не показва никакви добри емоции или намерения към България. На срещата с Радев изглежда нервен и формален. Може да се каже, че ългария трайно е загубила доверието в Путин. Ще видим дали Борисов е по- близък до Русия, отколкото натовският генерал Радев. \r\n\r\n Най- вероятно ще се окаже така. В олигархичната система и с прозападна нагласа Радев няма полезна политика. \r\n \n\t\t\t\t\t\t", "date": "2018.05.24", "title": "Какво се случи между Путин и Радев? Фундаментален коментар на сериозен политолог"}
{"url": "http://www.bnews.bg/article/242491-kostna_infektsiya_varna_potroshenata_ot_divna_v_katastrofa_kristin", "text": "\n \r\n20-годишната красавица трябваше да постъпи там, седмица след завръщането си у дома и след 33-дневен престой в лечебното заведение. \r\nВследствие на костна инфекция Кристин вдига висока температура и спешно се връща в Турция. Там тя е подложена на операция за овладяване на инфекцията. На Кристин също така й предстоят пластични операции, които на този етап зависят от възстановяването й. Поне две години оттук насетне моделът ще се бори за пълното си възстановяване. \r\n„Вече съм друг човек след катастрофата. Не ми трябваше да се преоткрия по този начин, признава пред 168 часа Кристин – Ако можех да върна времето назад не бих могла да мина през този ад. Нямаше да се кача в колата. Плача всеки път щом видя отражението си в инвалидната количка\". \r\n  \r\n \n\t\t\t\t\t\t", "date": "2018.05.24", "title": "Костна инфекция върна потрошената от Дивна в катастрофа Кристин"}
{"url": "http://www.bnews.bg/article/242472-svetlana_vasileva_i_gushterov_byagat_ot_balgariya", "text": "\n Плеймейтката Светлана Василева, която предстои да стане г-жа Гущерова, споделя пред списание Umbrella Bar, че с бъдещия ѝ съпруг обмислят емиграция. \r\n\r\n Светлана сподели новата корица на списанието, в което разкрива плановете на бъдещото семейство. Към нея тя написа: \"Обратното броене до кулминацията на нашата приказка - сватбения ден започна!\" \r\n\r\n \"Aз ви споделям първата новина с уточнението, че дестинацията не е от значение, когато локацията е \"в прегръдките на Хриси\", допълва бъдещата г-жа Гущерова. \r\n\r\n Очаква се Светлана и Христиан да се оженят на 12 юли, навръх рождения ден на бизнесмена. Това е първи брак за Василева и втори за Гущеров, който наскоро разтрогна официално брака си с поп фолк певицата Мария. \r\n \n\t\t\t\t\t\t", "date": "2018.05.24", "title": "Светлана Василева и Гущеров бягат от България"}
{"url": "http://www.bnews.bg/article/242492-plashtame_miliardi_za_izdrazhka_na_administratsiya_vsichko_tova_na_fona_na_ubiystvena_bednost", "text": "\n Вече са ясни данните за състоянието на администрацията през 2017 г. Както сами се досещате нейният брой отново расте - и като брой структури, и като щатни бройки, и като заплати. Естествено, както си му е редът, за да бъде \"гарантирана публичността\" правителството се е направило на ударено и все още не е публикувало докладът. \r\n\r\n Днес в деня на просвещението е редно \"възродения\" наш народ да знае каква сметка плаща за удоволствието да си има бюрокрация! За  заплати са изхарчени над 5 милиарда лева като в това число не влизат така нареченети възнаграждения по граждански договори, издръжката също е сериозно перо, като разходите са се увеличили с 400 млн. лева спрямо 2016 г. Ето как изглежда административната структура към днешна дата: \r\n\r\n \r\n\r\n \r\n\r\n Общата щатна численост на администрацията  към 31 декември 2017 г. е 139 665 щ. бр. като увеличението спрямо 2016 г. е с 7017 щ.бр. \r\n\r\n Информацията е стряскаща, взимайки предвид, че сме хвърлили милиарди левове за електронно управление и за капак сме най-бедната страна в Европа с над два милиона души живеещи под линията на бедността.Какъв цинизъм само.Дори само тези числа са достатъчни, за да заключим, че ни управлява мафия, която печели властта чрез администрация, на която всички ние плащаме заплатите и издръжката, а в последствие и пенсиите! \r\n \n\t\t\t\t\t\t", "date": "2018.05.24", "title": "Плащаме милиарди за издръжка на администрация! Всичко това на фона на убийствена бедност!"}
{"url": "http://www.bnews.bg/article/242482-na_praznika_vremeto_shte_e_nestabilno_s_prevalyavaniya", "text": "\n На празничния 24 май времето ще е нестабилно и с превалявания, придружени с гръмотевици. Условия за гръмотевични бури има в западните и планинските райони от страната. \r\n\r\n Предупреждение за значителни количества валежи е обявено в областите Благоевград и Кюстендил. Максималните температури в повечето места ще са между 24° и 29°, в София – 22°-23°. \r\n\r\n В планините ще е предимно облачно, с превалявания от дъжд, на места – придружени с гръмотевици. Без валежи и с повече слънце ще се задържи в масивите в източните райони. \r\n\r\n По Черноморието ще бъде предимно слънчево с по-значителни увеличения на облачността в южните райони. Валежи са малко вероятни. Ще духа умерен североизточен вятър, който вечерта ще отслабне. Максималните температури на въздуха ще са между 22° и 25°. Температурата на морската вода е 20-22 градуса. \r\n \n\t\t\t\t\t\t", "date": "2018.05.24", "title": "На празника времето ще е нестабилно с превалявания"}
