{"url": "http://www.bnews.bg/article/261730-dva_tezhki_intsidenta_s_detsa_v_ramkite_na_24_chasa_v_severna_balgariya", "text": "\n Два тежки инцидента с деца станаха в рамките на 24 часа в Северна България. И в двата случая децата са влезли да се къпят в река заедно със свои приятели. \r\n\r\n Край Силистра продължава издирването на 16-годишен младеж, който влязъл в река Дунав да се разхлади заедно с още две момичета и едно момче.  \r\n\r\n 15-годишно момче се удави в река Огоста, край монтанско село. Тялото му беше открито от специализиран екип водолази и полицаи след сигнал до МВР. \r\n\r\n Три момчета си играели в плитчините на реката, но едно от тях прави няколко крачки напред към водата и попада в дълбоки води, от които не е могло да излезе. Според близките му, то не умеело да плува. \r\n\r\n Днес не е казало на никого къде отива и тръгва към реката заедно с по-малкия си брат и негов приятел. Тяло на момчето е открито недалеч от мястото, на което е потънало. \r\n\r\n Според областната управа в Монтана няма нормативен документ, който да забрани или ограничи достъпа на хора в близост до обекта. \r\n\r\n Край Силистра продължава издирването на 16-годишен младеж, който влязъл в река Дунав да се разхлади заедно с още две момичета и едно момче.  \r\n\r\n 16-годишният Боян пък снощи влязъл в реката заедно с още едно момче и две момичета да се разхладят, но повече не излязъл. \r\n\r\n Периметър от 5 километра от реката се претърсва по суша и вода. \r\n  \r\n\r\n Момчето може да плува, но реката е много бърза и влизането е опасно, поради което къпането е забранено. \r\n\r\n На мястото където 16-годишният Боян изчезна във водите на река Дунав прeди 3 седмици жена от Силистра сложи край на живота си. \r\n \n\t\t\t\t\t\t", "date": "2019.06.19", "title": "Два тежки инцидента с деца в рамките на 24 часа в Северна България"}
{"url": "http://www.bnews.bg/article/261731-antikoruptsionen_fond_signalizirat_che_tets_varna_e_tehnicheski_nezipraven", "text": "\n ТЕЦ-Варна може да окаже евентуална заплаха за енергийната сигурност на страната.  Такъв сигнал подаде фондация „Антикорупционен фонд”. \r\n\r\n Според фондацията, техническата изправност на ТЕЦ-а е под въпрос, макар че той трябва да осигурява така наречения студен резерв – мощности, които се ползват само при нужда, за да осигурят резки скокове в потреблението. \r\n\r\n Затова фондацията е сигнализирала ДАНС, енергийното ведомство и комисията регулатор.  \r\nИма и съмнения, че при покупката на централата може да са укривани данъци. Поради тази причина сигнал е подаден и до НАП. През септември миналата година почетният председател на ДПС Ахмед Доган купи 70% от компанията, собственик на ТЕЦ-Варна.  \r\n\r\n Ахмед Доган купи по-голямата част от компанията, собственик на ТЕЦ-Варна. \r\n\r\n От управата на ТЕЦ-Варна отхвърлиха като неоснователни твърденията на Антикорупционния фонд. \r\n\r\n „Блок 6 е напълно изправен и може да изпълнява Договора за осигуряване на студен резерв със Системния оператор. Минали са всички проверки, които предписва Наредба 9 за техническата експлоатация и всички изпитания, съвместно с ЕСО, са проведени. Блокът отговаря на всички критерии за функционалност”, заяви Минчо Минчев, директор на ТЕЦ-Варна. \r\n\r\n Ръководството на централата увери, че тя е в състояние да изпълнява ангажиментите си и няма риск за енергийната сигурност на страната. \r\n \n\t\t\t\t\t\t", "date": "2019.06.19", "title": "„Антикорупционен фонд” сигнализират, че ТЕЦ-Варна е технически незиправен"}
{"url": "http://www.bnews.bg/article/261732-arhitekt_predlaga_nova_viziya_za_pametnika_na_savetskata_armiya_v_sofiya", "text": "\n Арх. Борислав Игнатов, председател на Камарата на архитектите в България, има предложение за нова визия на Паметника на съветската армия в София, за който се спори от години. Има и решение за премахването му от началото на 90-те години, но демонтажът все се отлага. \r\n\r\n Той предлага монументът да е с герба на държавата и надпис „България над всичко”, както и камбана, която да бие на всеки час. \r\n\r\n Според Игнатов демонтирането на този монумент, който е най-високият в София, ще е трудно и ще доведе до замърсяване. Затова той предлага да се използва постаментът, като на него се поставят гербът и камбаната. \r\n\r\n Неговото предложение за преместване на сегашната композиция с руски войници в пространството между парк-хотел „Москва” и руското посолство. По думите му там композицията ще е по-добре осветена от слънцето. \r\n\r\n Архитектът уточни, че под „България над всичко” има предвид България над личните интереси, а не над другите държави.  \r\n\r\n Арх. Игнатов коментира и ремонта на знаковата ул. „Граф Игнатиев” в София. „Това трябваше да е ремонт за следващите 100 г., а той вече се разпада. Проблемът е в контрола”, смята председателят на Камарата на архитектите в България. \r\n \n\t\t\t\t\t\t", "date": "2019.06.19", "title": "Архитект предлага нова визия за паметника на Съветската армия в София"}
{"url": "http://www.bnews.bg/article/261729-kitay_ne_ostavi_shansove_na_balgariya", "text": "\n Женският ни национален отбор по волейбол загуби от олимпийския шампион Китай с 0:3 (18:25, 19:25, 16:25) във втората си среща на турнира в Нингбо от последната пета седмица в Лигата на нациите. \r\n\r\n Това е 12-а загуба за момичетата на Иван Петков. С две победи \"лъвиците\" заемат предпоследното 15-о място във временното общо класиране. \r\n\r\n След успеха над България Китай оглави таблицата в Лигата с 11 победи, 3 загуби и 32 точки. Азиатките ще се борят за медали във финалите през този сезон, като са домакини на финалната надпревара.  \r\nЗвездата на Китай Тън Жу стана и най-резултатна в мача с 15 точки (2 блока, 2 аса). Синюе Юан и и Минюан Ху добавиха по 10 точки за успеха. \r\n\r\n С най-голям актив за българския тим бе Силвана Чаушева с 13 точки (1 блок, 1 ас). Нася Димитрова завърши с 9 точки, а Мирослава Паскова записа 8 точки в актива си. \r\nУтре (20 юни) в последния си мач от Лигата на нациите \"лъвиците\" ще играят срещу Германия, която днес надигра Сърбия с 3:1 гейма. \r\n \n\t\t\t\t\t\t", "date": "2019.06.19", "title": "Китай не остави шансове на България"}
{"url": "http://www.bnews.bg/article/261717-poreden_bg_absurd_dva_mesetsa_nzok_bavi_lekarstva_za_onkobolno_dete", "text": "\n За проблеми след преминаването на Фонда за лечение на деца към НЗОК съобщават отново от пациентски организации \"Заедно с теб\". \r\n\r\n От там посочват, че родителите на дете с онкологично заболяване са подали заявление за лекарства на 25 април 2019 години. До този момент решение няма, а от \"Заедно с теб\" са възмутени че 55 дни НЗОК не успява да разгледа заявлението на малката Мария. \r\n\r\n Детето е болно от левкемия и се лекува в столичната болница \"Исул\". \r\n\r\n Пациентски организации \"Заедно с теб\" взехме решение за вот на недоверие на управителя на НЗОК, д-р Дечо Дечев, заради застрашаването на живота на 6 годишната Мария, посочват от пациентската организация. \r\n\r\n Припомняме, че за проблеми с фонда и лечението на деца у нас от пациентски организации \"Заедно с теб\" алармираха още през май месец. Тогава ставаше въпрос за бавене на документация от страна на Дирекцията на НЗОК, въпреки че детето вече е получило финансиране от Фонда, който премина към Здравната каса. \r\n\r\n По-късно тази сутрин във фейсбук групата на родители на деца със синдром на Даун съобщиха, че малката Мими е починала.  \r\n \n\t\t\t\t\t\t", "date": "2019.06.19", "title": "ПОРЕДЕН БГ АБСУРД! Два месеца НЗОК бави лекарства за онкоболно дете\r\n"}
{"url": "http://www.bnews.bg/article/261718-kmetat_na_kostenets_podkupval_obshtinar_za_obshtestvena_porachka_za_1_mln_lv", "text": "\n Кметът на Костенец Радостин Радев е арестуван, защото е предлагал подкуп на общински съветник как да гласува на сесията на местния общински съвет по определена обществена поръчка. \r\n\r\n Освен него беше задържан и бизнесменът от София Ивайло Пашов. \r\n\r\n Ставало дума за обществена поръчка за над 1 млн.лв. за ремонт на местното училище, разкри председателят на общинския съвет в града Георги Митров пред Нова телевизия. \r\n\r\n „Понеже общината има големи задължения, трябваше да се кандидатства през Държавен фонд „Земеделие“ за отпускане на 500 000 лева“, обясни той. \r\n\r\n Във вторник изтичат и 24-те часа от задържането на Радостин Радев и Ивайло Пашов. Предстои прокуратурата да даде повече информация по случая. \r\n \n\t\t\t\t\t\t", "date": "2019.06.19", "title": "Кметът на Костенец подкупвал общинар за обществена поръчка за 1 млн.лв."}
{"url": "http://www.bnews.bg/article/261719-vremeto_dnes_obichaynoto_dazhd_slantse_i_gradushki", "text": "\n Денят започва със слънце. \r\n\r\n След обед отново ще се развива купеста и купесто-дъждовна облачност. На места, главно в западните и северните райони, ще има краткотрайни валежи, придружени с гръмотевици и временно усилване на вятъра. Ще има условия за градушки. \r\n\r\n Максималните температури ще са между 27° и 32°. \r\n\r\n По Черноморието ще е предимно слънчево. След обяд ще има временни увеличения на облачността и на отделни места със слаби превалявания. Ще духа слаб до умерен североизточен вятър. Максималните температури на въздуха ще са между 28° и 30°, на морската вода – до 25-26 градуса. \r\n\r\n Над планините ще е предимно слънчево. След обяд ще се развива купеста и купесто-дъждовна облачност и на много места, главно в масивите от Западна и Централна България, ще има краткотрайни валежи с гръмотевици и временно усилване на вятъра. Ще има условия за градушки. Ще духа умерен вятър от изток-североизток. Максималната температура на височина 1200 метра ще е около 21°, на 2000 метра – около 14°. \r\n\r\n Прогнозата е на Националния институт по метеорология и хидрология. \r\n \n\t\t\t\t\t\t", "date": "2019.06.19", "title": "Времето днес - обичайното! Дъжд, слънце и градушки"}
{"url": "http://www.bnews.bg/article/261716-do_sedmitsi_reshavat_za_novo_obvinenie_sreshtu_prokopiev", "text": "\n До 2 седмици прокурорите ще имат яснота дали ще повдигнат ново обвинение срещу медийният магнат Иво Прокопиев, научи Lupa.bg от свои източници в прокуратурата. Обвинители разкрихa пред медията ни, че акцията, която се извърши преди дни, няма връзка с делото срещу богаташа. Те разкриха, че става дума за злоупотреби с акции, които са започнали преди около 20 години, но продължили в един много дълъг период, следите все още не били прикрити и имало достатъчно доказателства за нарушаване на закона.  \r\n\r\n Все пак за да сигурни - дали да повдигнат ново обвинение, разследващите са назначили експертна проверка, като специални финансисти ще трябва да отговорят дали има извършено престъпление. \r\n\r\n Медията ни научи, че се е иззела доста мащабна документация, а криминалистите атакували офисите на Прокопиев докато той бил в чужбина, за да ограничат до максимум намесата на влиятелната особа. \r\n\r\n На 12 юни Специализираната прокуратура влезе в офис сградата на жълтите павета в София, на метри от Народното събрание. Там се помещават офиси на \"Алфа финанс холдинг\", свързана с бизнесмена Иво Прокопиев. Той е подсъдим със Симеон Дянков и Трайчо Трайков заради продажбата на ЕРП-тата, където посредник беше друга негова фирма - \"Булброкърс\". Тя обаче е на друг адрес. \r\n\r\n Срещу Прокопиев се води и друго разследване - за пране на пари, свързано с приватизацията на \"Каолин\". То е в Софийската градска прокуратура. Предпирятието беше приватизирано през 90-те, след това придобито от \"Алфа финанс Холдинг\", а през 2012 г. продадено на немски инвеститор. Разследването на спецпрокуратурата също е свързано с продажбата на \"Каолин\". \r\n \n\t\t\t\t\t\t", "date": "2019.06.19", "title": "До седмици решават за ново обвинение срещу Прокопиев"}
{"url": "http://www.bnews.bg/article/261724-zhurnalistat_dimitar_bayraktarov_vnese_chetiri_signala_za_proverka_na_krasimir_karakachanov", "text": "\n \r\n\r\n - Г-н Байрактаров за какво и до кого внесохте тези четири сигнала за проверка на Красимир Каракачанов? \r\n\r\n Позволете ми да очертая съвсем кратка предистория на този казус, за да могат хората да разберат за какво става въпрос. В България често критикуваме държавните служители и още по-често с основание, но когато в  цялата тази армия се появи честен и почтен служите, който застава с името си, за да се противопостави на корупцият престъпните деяния, извършвани от висши политически лица, облечени с власт, ние, гражданското общество вместо да ги подкрепим просто ги изоставяме! Никой не се интересува какво се случва с тези достойни хора, а съдбата им в почти всички случаи е една и съща! Биват уволнени, мачкани и накрая съдени за назидание на всички! Точно такъв е и този казус. Нещо повече държавния служител е съден от Каракачанов защото е дръзнал да изрази експертното си мнение в БТВ, в предаването на Сашо Диков и в нашето предаване \"Бареков и Байрактаров без цензура\". \r\n\r\n Какво се случва след тези участия? \r\n\r\n  Странно е, че нито БТВ, нито колегата Сашо Диков са поканили въпросния служител да разкаже какво се случва, а нашето предаване както знаете в момента не се излъчва. Оказва се, че след тези предавания Красимир Каракачанов завежда дело, като в исковата си молба твърди, че е изпаднал в следното състояние: \" Чувствам се напрегнат и изнервен.В служебните си отношения станах мнителен и не се доверявам на никого.  Започнах да проявявам съмнение и раздразнителност към най-близките си хора- колеги, служители, дори семейството си.\" \r\n\r\n - Човек в такова състояние може ли да заема толкова отговорен пост като вицепремиер и министър на отбраната? \r\n\r\n  Много точен въпрос. Именно поради тази причина аз внесох сигнали до Президента, Председателя на Народното Събрани, инистър - председателя и Главния прокурор. Ако се окаже, че Каракачанов е в това тежко състояние, според мен той трябва незабавно да напусне заеманите от него държавни постове. \r\n\r\n  А ако се окаже, че му няма нищо? \r\n\r\n  Тогава нещата стават още по-сложни, тъй като влизаме в хипотезата за извършено престъпление срещу правосъдието, което се наказва с лишаване от свобода! И в двата случая имаме много сериозни проблеми, касаещи националната ни сигурност и какви хора всъщност ни управляват! Нека не забравяме, че един военен министър разполага с много висок достъп до класифицирана информация, в която се съдържат сериозни държавни тайни! Ами ако се окаже, че министъра е извършил национално предателство, а в същото време се окаже, че е и невменяем какво правим тогава? Как въобще този министър си е вършил работата, като самия той заявява, че не се доверява на никого и дори се съмнява в собственото си семейство? \r\n\r\n Наистина поставяте много сериозни въпроси, но как според Вас ще реагират институциите, които сте сезирал? \r\n\r\n  Аз изрично съм посочил, че очаквам писмени отговори, за да знае обществото какви действия са предприели съответните институции. Дано само не последва гръмовно мълчание, защото тогава ще бъда принуден да сигнализирам съответните международни служби за този казус, а не искам да се излагаме в международен план!    \r\n \n\t\t\t\t\t\t", "date": "2019.06.19", "title": "Журналистът Димитър Байрактаров внесе четири сигнала за проверка на Красимир Каракачанов!\r\n"}
{"url": "http://www.bnews.bg/article/261722-trubadur_sas_zoran_todorovich_i_kiril_manolov_na_stadion_beroe", "text": "\n На 7 юли от 21.00 часа на стадион „Берое“ Държавна опера-Стара Загора ще представи грандиозен спектакъл на операта „Трубадур“ от Джузепе Верди. Продукцията се подготвя специално за четвъртото издание на „Опера на стадиона“. „Трубадур” е сред най-обичаните и очаквани винаги с интерес оперни заглавия на гениалния италиански композитор Джузепе Верди. Неслучайно „Трубадур” е второто оперно заглавие, което е поставено на сцената на Старозагорската опера, след нейното създаване през 1925 година. \r\n\r\n Спектакълът, който ще бъде представен тази година на стадион „Берое“,  е решен с ефектна сценична визия и залага на подбора на звезден солистичен състав, оригинална режисура и брилянтно изпълнение на своя основен състав – солисти, хор и оркестър на Старозагорската опера под диригентството на главния диригент Ивайло Кринчев. Режисьорът  Огнян Драганов, неподражаем в своя артистичен размах при усвояването на огромни сценични пространства,  отново ще провокира зрителите с интересни и интригуващи режисьорски решения. Сценографията се подготвя от художника на Старозагорската опера Тодор Демеров. Дизайнер на впечатляващите костюми е Денис Иванов. Диригент на хора Младен Станев. \r\n\r\n \r\n\r\n Великолепен солистичен състав ще зарадва на 7 юли с изпълненията си почитателите на оперното изкуство. Световно признатият тенор Зоран Тодорович ще изпълни ролята на Манрико. Очарователният сърбин, който живее от години в Германия, за трети път участва в постановка на Старозагорската опера. През 2017 година Зоран Тодорович бе горещо аплодиран в ролята на Туриду в спектакъла на операта „Селска чест“ на Маскани на хълма Царевец във Велико Търново /в рамките на Летния сезон на българските оперни театри-Царевец/, а миналата година – грабна сърцата на старозагорци с превъплъщението си в ролята на Канио в спектакъла на операта „Палячи“ под купола на Цирк „Балкански“. Кирил Манолов, който в момента прави впечатляваща международна кариера, ще бъде в ролята на граф Ди Луна. Баритонът плени големия италиански маестро Рикардо Мути с ролята на Фалстаф и в продължение на няколко сезона талантливият изпълнител бе фаворит в тази роля на различни световни оперни сцени. Кирил Манолов има специален сантимент към Стара Загора – на сцената на Операта е направил своя дебют в ролята на Граф ди Луна и това е била първата му голяма роля изобщо във вердиевия репертоар. В ролята на Азучена гостува  Даниела Дякова, която се наложи като една от най-предпочитаните изпълнителки-мецосопрани във всички български театри и редица европейски оперни сцени. А ролята на Азучена ѝ донася високата оценка  на публиката и професионалната критика у нас и в чужбина за нейната изключителна интерпретация на трагичния образ на циганката. Изтъкнатата солистка на Старозагорската опера Елена Баръмова с внушителен репертоар, чест гост на различни оперни театри  в Европа, ще бъде в ролята на Леонора. Участват още Александър Марулев, Ивайло Йовчев, Емилия Джурова, Игнат Желев и др., оркестър, хор на Държавна опера-Стара Загора, представители на Прабългарската школа за оцеляване „Бага-Тур“, деца от сдружение „Свят без граници“. \r\n\r\n   \r\n\r\n ИНФОРМАЦИЯ БИЛЕТИ \r\nЦени-12,15,25 и 30лв \r\nБилети VIP с включен кетъринг,парко място - 50лв \r\nОсигурен транспорт за организирани посещения \r\n/минимум 30 души/ \r\nИнформация и заявки- тел. 0888 939 900 \r\ne-mail: marketing@operasz.bg \r\nБИЛЕТИ ОНЛАЙН в мрежата на www.eventim.bg   www.operasz.bg/online \r\nБИЛЕТНИ КАСИ СТАРА ЗАГОРА \r\nСграда Опера (Южен вход)               \r\nбул. \"Митрополит Методий Кусев\" 30     \r\n\r\n тел: 042 622 431, 0885 509 829         \r\n  \r\n\r\n Културно-информационен център \r\n/Областна управа/ \r\nбул.\"Цар Симеон Велики\" 108 \r\nтел. 0887 444 360 \r\n\r\n   \r\n\r\n Работно време \r\n\r\n понеделник-петък 10:30-13:30ч. и 14:30-19:15. \r\nпочивни дни - събота и неделя \r\nСтадион \"Берое\" \r\nРаботно време 7 юли, от 18.00 до 21.30ч. \r\n\r\n   \r\n \n\t\t\t\t\t\t", "date": "2019.06.19", "title": "„Трубадур“ със Зоран Тодорович и Кирил Манолов на стадион „Берое“"}
{"url": "http://www.bnews.bg/article/261723-barekov_v_intervyu_za_pik_tv_ot_30_godini_balgarskite_medii_potrebyavat_obshtestven_resurs_prez_obshtestveni_porachki", "text": "\n От 30 години българските медии потребяват обществен ресурс през обществени поръчки, партиите раздават щедро, получават се и европейски фондове, отделно по време на изборите се изливат пари като част от кампанията. Това заяви бившият еврдепутат Николай Бареков в ефира на ПИК ТВ.  \r\n\r\n Големите партии изляха милиони, включително \"Воля\" и ВМРО, по два милиона дадоха на медиите, което е законно, но е обществен ресурс, подчерта той. Как е възможно един депутат, който взима 3000 лева заплата, или пък Румен Радев, който взима 12 хил. лв., да са длъжни да декларират доходите си, възмутено попита Бареков и отсече - ние сме в Сметната палата, КОНПИ, прокуратурата, ревизии - ние сме на светлина.  \r\n\r\n Защо обаче има хора, които не са на светло - собствениците на Нова тв и Би Ти Ви, които са милиардери, не правят това, водещите на големите телевизии като Антон Хекимян, Виктор Николаев и други баджак журналисти взимат заплати от по 10-12 хил. лв., но никой не ги проверява, а те също потребяват обществен ресурс, отсече той. Те трябва да се регистрират в Сметната палата и КПКОНПИ, предложи Николай Бареков.  \r\n\r\n Бареков възмутено заяви, че в ТВ7 най-високата журналистическа заплата е била в размер на 2500 лв, а на водещите, които са били 7 дни на екран - 5000 лв., а в големите телевизии като БТВ и Нова телевизия за предаване веднъж седмично заплатите стигат до 20 000 лв.  \r\n\r\n Трябва да се осветли медийният бизнес в България, категоричен е Бареков.  \r\n\r\n По отношение на интервюто на Иво Прокопиев в БТВ, Бареков констатира, че са пропуснати от страна на Антон Хекимян фундаментални въпроси, а именно как трима различни  прокурори в последните 20 години, избрани от три различни партии, го разследват и той все излиза с оправданието, че това е лично отношение. Другият въпрос по думите му е как на 28 години, излизайки от Разград, прави първия си милион.  \r\n\r\n По отношение на БСП и оттеглената оставка от страна на Корнелия Нинова, Бареков отчете, че по този начин тя погреба социалистите. Той предвижда, че съвсем скоро ще си тръгне позорно и прогнозира загуба на местни избори. По думите му тя е политическа неграмотна, което е особено голям проблем. Според бившия евродепутат Бойко Борисов има интерес именно Корнелия Нинова да стои начело на червените, защото по този начин има гарантирани изборни победи.  \r\n\r\n Бареков коментира и настоящият евродепутат от БСП Елена Йончева. Той е категоричен, че тя е резил и провал за България и трябва незабавно да напусне Европейския парламент. \r\n\r\n   \r\n \n\t\t\t\t\t\t", "date": "2019.06.19", "title": "Бареков в интервю за PIK TV: От 30 години българските медии потребяват обществен ресурс през обществени поръчки"}
{"url": "http://www.bnews.bg/article/261725-malki_kabelni_operatori_nastoyavat_za_ravni_usloviya_za_biznes", "text": "\n Кабелните оператори от малки населени места излязоха на протест пред сградата на Министерския съвет. Националното сдружение  \"Клуб 2000\" внесе отворено писмо до министър-председателя Бойко Борисов с 10 конкретни искания, като едно от тях е да се предоставят равни условия за бизнес. \r\n\r\n На протеста представителите на кабелните оператори изразиха недоволството си от акция на ГДБОП срещу разпространението на пиратско съдържание. \r\n\r\n Служители на ГДБОП, Жандармерията и \"Европол\" влязоха в офиси на кабелни оператори в Кюстендил, Благоевград и Бургас на 13 юни. Обискирани бяха  и офиси на кабелни оператори в Сандански, Петрич и Гоце Делчев. \r\n\r\n Тогава 60 телевизионни програми се оказаха без уредени авторски права. Според предварителните изчисления, щети за над 10 милиона лева са нанесли кабелните оператори, разследвани от ГДБОП и прокуратурата. \r\n\r\n Според Националното сдружение на кабелните оператори „Клуб 2000”, потърпевши от акцията на ГДБОП са потребителите. \r\n\r\n От сдружението твърдят, че действията на униформените са довели до нарушение на сключени договори с ТВ програми. \r\n \n\t\t\t\t\t\t", "date": "2019.06.19", "title": "Малки кабелни оператори настояват за равни условия за бизнес"}
{"url": "http://www.bnews.bg/article/261728-zakonodatelyat_e_strog_kam_grazhdanite_dokato_plazhnata_ivitsa_varvarski_se_betonira", "text": "\n Президентско вето на предизвикалите протести промени в Закона за черноморското крайбрежие изглежда възможно. Това стана ясно от думите на държавния глава Румен Радев, който пред журналисти подчерта, че бетонирането на плажната ивица далеч от погледа на институциите не е в обществен интерес. \r\n\r\n Според екоактивистите новите текстове преследват предимно къмпингуващите с тежки глоби за палатки и каравани без да дават нужните гаранции, че останалите незастроени терени край морето ще бъдат опазени. \r\n\r\n „Бетонирането на плажната ивица продължава да бъде голям проблем. Волята на законодателя е да бъде изключително строг към гражданите, а в същото време наблюдаваме варварско наливане на бетон по плажната ивица, далеч от погледа на всички институции, което не е в интерес на обществото“, подчерта Радев по време на вип деня на учение „Ответен удар 2019“ на полигона „Ново село“. \r\n\r\n Държавният глава посочи, че правният екип на президентската институция работи по всички обстоятелства, свързани с промените в Закона за устройството на Черноморското крайбрежие и предстои да представи своята позиция. \r\n\r\n Новият изтребител – неизползваемо евтин? \r\n\r\n Очаквам правителството да гарантира, че няма орязване на бойните възможности според заявеното от нас и българските данъкоплатци няма да дават парите си нахалост за нов изтребител, подчерта държавният глава. Той обясни, че е важен не само самолетът, но и въоръжението, оборудването и обучението на личния състав, които са част от „цялостен хомогенен пакет”. \r\n\r\n „Всяко едно „мърдане“ надолу и орязване на този пакет вече води до невъзможност за реализация на оперативните възможности на самолета“, коментира Румен Радев във връзка с офертата за нови F-16 от САЩ. \r\n \n\t\t\t\t\t\t", "date": "2019.06.19", "title": "Законодателят е строг към гражданите, докато плажната ивица варварски се бетонира"}
{"url": "http://www.bnews.bg/article/261726-vse_po_malko_evropeytsi_vyarvat_vav_vaksinite", "text": "\n Недоверието във ваксините може да доведе до глобална криза, съобщава Би Би Си. Според Световната здравна организация (WHO) колебанието спрямо ваксините е в 10-те най-големи заплахи за здравето в световен мащаб. Антиваксърите са силни в задоволените западни общества, където фалшивите новини процъфтяват, докато точно обратното е положението в тези държави, които познават \"от първа ръка\" унищожителните епидемии. \r\n\r\n Проучване на „Уеллкъм Тръст” включва повече от 140 хил. души в над 140 държави. В него се наблюдава особено висок брой на европейци, които не вярват на ваксините. България не прави изключение. \r\n\r\n Глобално погледнато, ваксините все още се считат за безопасни – 79% от отговорите в анализа го доказват. Най-високо доверие има в азиатските страни и Африка (където прилагането им ежегодно спасява милиони животи и спира епидемии - б.р.). Според здравните експерти обаче, растящото убеждение, че имунизацията не е безопасна, е притеснително явление. \r\n\r\n В Европа цифрите са показателни. Около 50% в източната част и малко над 60% в западната част на Стария континент показват доверие във ваксинацията. Така в страни, които са били близо до елиминирането на дребна шарка, негативното настроение спрямо имунизациите е довело до висок брой заразени. Примери за това са Франция и Украйна. \r\n\r\n Във Франция един от всеки трима не вярва в ефективността на ваксините – най-високият процент в света. Едва 19% от французите смятат, че има реален ефект, а 10% смятат, че те са важни за здравето на подрастващите. Към трите до момента задължителни имунизации за деца, френското правителство добави нови 8. \r\n\r\n В Италия, където 76% от хората вярват на ваксинацията, се прокара закон, който позволява на училищата да не допускат неваксинирани ученици, както и да налагат глоби на родителите. Във Великобритания също посочват, че при необходимост, ще бъдат въведени задължителни ваксини. \r\n\r\n Интерактивна статистика на сайта на Би Би Си показва, че 40% от българите вярват, че ваксините са безопасни, а 57% смятат, че те са ефективни. Най-висок е процентът, които смятат, че имунизациите са важни за децата – 71%. \r\n\r\n Противно на очакванията, в африканските страни доверието е изключително високо. Руанда например е първата страна от социално и икономическо слабите страни, която даде на младите жени достъп до ваксината срещу ХПВ (Човешки папиломен вирус), водещ до рак на маточната шийка. \r\n\r\n Интернет и социалните мрежи са основен източник на фалшива или непроверена информация. Огромен брой експерти смятат, че бързото и недостоверно разпространение на „новини” онлайн буди недоверие и скептицизъм в хората. \r\n\r\n Докладът посочва, че хората с вяра и пряк достъп до учени, доктори и мед. сестри гласуват високо доверие на ваксинацията. От друга страна, хората търсещи информация за наука, медицина и здравеопазване се сблъскват с безброй „фейк” източници, а оттам – доверието спада.   \r\n \n\t\t\t\t\t\t", "date": "2019.06.19", "title": "Все по-малко европейци вярват във ваксините"}
{"url": "http://www.bnews.bg/article/261727-momche_se_udavi_vav_vodite_na_reka_ogosta", "text": "\n 15-годишно дете се е удавило във вторник във водите на река Огоста край монтанското село Портитовци, пише БГНЕС. \r\n\r\n След сигнал в МВР за изчезнало момче, край реката е изпратен специализиран екип от полицаи и водолази. След оглед е намерено и тялото да детето. По него не са открити следи от насилие, съобщиха от полицията. \r\n\r\n По случая е образувано досъдебно производство, ще бъдат разпитани всички близки на загиналото момче, за да се установи как се е стигнало до трагичния инцидент. \r\n \n\t\t\t\t\t\t", "date": "2019.06.19", "title": "Момче се удави във водите на река Огоста"}
{"url": "http://www.bnews.bg/article/261721-tsatsarov_poiska_vremenno_otstranyavane_ot_dlazhnost_na_prokuror_vizhte_koy", "text": "\n Главният прокурор Сотир Цацаров внесе в Прокурорската колегия на ВКК искане за временно отстраняване от длъжност на Христо Белстойнев, прокурор в Районна прокуратура – Самоков, заради повдигнатото му обвинение за престъпление по чл.131, ал.1, т.12, вр. чл.130, ал.1 от НК. \r\n\r\n Искането се основава на доказателства, събрани в рамките на разследване на Софийска градска прокуратура, по което на 17.06.2019 г. Христо Белстойнев, е привлечен като обвиняем за извършено умишлено престъпление от общ характер –по чл.131, ал.1, т.12, вр. чл.130, ал.1 от НК - за това, че на 12.06.2019 г. за времето от 14,30 до 15,00 часа в гр. Самоков, на ул. „Бачо Киро“ по хулигански подбуди причинил лека телесна повреда на Д. Г. Г. \r\n\r\n Искането на главния прокурор е обосновано от необходимостта от извършване на процесуално следствени действия в гр. Самоков и служебното положение на обвиняемия Белстойнев – прокурор в Районна прокуратура – Самоков, което би могло да попречи на разследването. \r\n\r\n Главният прокурор настоява Христо Белстойнев да бъде отстранен от длъжността прокурор в Районна прокуратура – Самоков за срок до приключване на воденото срещу него наказателно производство. \r\n \n\t\t\t\t\t\t", "date": "2019.06.19", "title": "Цацаров поиска временно отстраняване от длъжност на прокурор! Вижте кой! "}
{"url": "http://www.bnews.bg/article/261720-ogromna_tragediya_tiyneydzhar_se_udavi_v_reka_ogosta", "text": "\n 15-годишно дете се е удавило във водите на река Огоста край село Портитовци. Това съобщиха от ОДМВР - Монтана. Сигналът за инцидента е подаден на 18 юни 2019 г. в ОДЧ на ОДМВР - Монтана. \r\n\r\n Съобщено е за удавено дете във водите на река Огоста непосредствено след сливането на реките Ботуня и Огоста в землището на село Портитовци, обл. Монтана. Местопроизшествието е посетено, като на място е извършен оглед на тялото на удавеното 15-годишно момче от село Портитовци, открит от водолазен екип на сектор \"Специализирани оперативни дейности\" при РДПБЗН - Монтана. \r\n\r\n Огледът е направен в присъствието на съдебен лекар от МБАЛ \"Д-р Стамен Илиев\" - Монтана, както и роднини на момчето. По тялото не са открити следи от насилие. Транспортирано е в Съдебна медицина на МБАЛ - Монтана за извършване на аутопсия. По случая е образувано досъдебно производствов РУ - Монтана. \r\n \n\t\t\t\t\t\t", "date": "2019.06.19", "title": "OГРОМНА ТРАГЕДИЯ! Тийнейджър се удави в река Огоста "}
