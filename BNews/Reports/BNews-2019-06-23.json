{"url": "http://www.bnews.bg/article/261789-mestyat_kontserta_na_tom_dzhouns_zaradi_loshoto_vreme", "text": "\nКонцертът на британската легенда Том Джоунс ще се проведе в Зала С.И.²Л.А. в Пловдив, съобщават организаторите.\r\n \r\n„За съжаление, на 24 юни в Пловдив, прогнозата е за много лоши атмосферни условия. В ранния следобед и вечерта се очакват проливни валежи – около 20 литра на квадратен метър, с голяма вероятност за гръмотевични бури“, пише в официално съобщение на страницата на Sofia Music Enterprises.\r\n \r\nОрганизаторите обясняват, че капацитетът на залата отговаря точно на този на Античния театър – 3000 седящи места.\r\nСхемата на секторите и разпределението по ценови категории са идентични с първоначалната локация. Всички закупени билети ще важат без презаверка.\r\n \r\nЗа да имат възможност всички зрители да се придвижат своевременно до зала С.И.²Л.А., концертът ще започне малко по-късно – около 21:00 ч. Няма да има подгряващи изпълнители.\r\nВсе още ограничено количество билети от първите две ценови категории могат да бъдат закупени от касата на Зала С.И.²Л.А и мрежата на Ивентим. \n\t\t\t\t\t\t", "date": "2019.06.23", "title": "Местят концерта на Том Джоунс заради лошото време"}
{"url": "http://www.bnews.bg/article/261779-mazh_opita_da_otvleche_15_godishno_momche", "text": "\n Задържан е 41-годишен мъж, качил в автомобила си 15-годишно момче против волята му, съобщиха от МВР. \r\n\r\n В късния следобeд на събота в СДВР е получен сигнал, че 15-годишно момче е било качено в автомобил против волята му. Полицейски служители веднага реагирали на сигнала и след бързи оперативно-издирвателни действия задържали извършителя. \r\n\r\n Установена е самоличността му - 41-годишен мъж, представил се за служител на СОБТ.  В неделя му е предявено обвинение и мярката му за задържане е удължена на 72 часа. \r\nДействията по разследването продължават под надзора на Софийска градска прокуратура. По случая започва и дисциплинарно производство. \r\n \n\t\t\t\t\t\t", "date": "2019.06.23", "title": "Мъж опита да отвлече 15-годишно момче"}
{"url": "http://www.bnews.bg/article/261787-opasno_vreme_v_nachaloto_na_sedmitsata_dazhd_gramotevitsi_i_gradushki", "text": "\nПрез следващото денонощие въздушната маса над страната ще е неустойчива. Ще се развива купеста и купесто-дъждовна облачност. През нощта в Западна и Централна България, а утре (24 юни) в по-голямата част от страната ще има краткотрайни валежи и гръмотевични бури. На места в Западна и Централна България явленията ще са интензивни, повишава се и вероятността за градушки.\r\n \r\nЖълт код за опасно време е обявен за 19 области. Това сочи справка на сайта на Националния институт по метеорология и хидрология.\r\n\r\nПредупреждението е в сила за областите Видин, Монтана, Враца, Плевен, Ловеч, София-град, София област, Благоевград, Перник, Кюстендил, Пазарджик, Смолян, Пловдив, Хасково, Кърджали, Стара Загора, Велико Търново, Габрово и Русе. В тези области ще се развива значителна купесто-дъждовна облачност, ще има валежи и гръмотевични бури. Има условия и за градушки. Сумарни количества валеж за денонощието на места до 30 – 35 л/кв. м, локално и повече.\r\nВятърът ще е североизточен, в източната половина от страната - до умерен. Температурите временно ще се понижат и преобладаващите максимални ще бъдат между 26-31 градуса. Атмосферното налягане слабо ще се повиши. Ще бъде близко до средното за юни.\r\nПо Черноморието ще бъде предимно слънчево с временни увеличения на облачността. На места в северните райони след обяд ще превали. Ще духа слаб североизточен вятър. Максимални температури 29-32 градуса. Температурата на морската вода е 25-27 градуса. Вълнението на морето ще бъде 1-2 бала.\r\n \r\nВ планините ще се развива купесто-дъждовна облачност, ще има валежи, придружени с гръмотевици. Ще духа слаб до умерен вятър от източната четвърт. Максимална температура на 1200 метра около 22 градус, на 2000 метра - около 15 градуса.\r\nИ във вторник ще има краткотрайни валежи и гръмотевични бури, на места ще са интензивни, възможни са и градушки. Вятърът ще е североизточен, в източната половина от страната - до умерен.\r\n \r\nИ в сряда ще има валежи, на повече места в Стара планина и Южна България. На север валежите ще спрат. Дневните температури в по-голямата част от страната ще са между 27 и 32 градуса.\r\n \n\t\t\t\t\t\t", "date": "2019.06.23", "title": "Опасно време в началото на седмицата: Дъжд, гръмотевици и градушки"}
{"url": "http://www.bnews.bg/article/261788-pozhar_gorya_v_tsentara_na_sofiya", "text": "\nПожар се разрази в центъра на София.\r\n\r\nГъст черен дим се издигаше над сградите в района на УМБАЛ „Царица Йоанна – ИСУЛ“.\r\nПричината бяха горящи в района гуми, уточниха дежурните служители на МВР.\r\nНяма опасност пожар да пламне в околните сгради, нито са застрашени хора, допълниха още от Министерството на вътрешните работи. \r\nНа мястото бяха изпратени служители на пожарната. \r\n \n\t\t\t\t\t\t", "date": "2019.06.23", "title": "Пожар горя в центъра на София "}
{"url": "http://www.bnews.bg/article/261777-valeri_simeonov_udari_totalno_dano_dokument", "text": "\n  През последните месеци депутата Валери Симеонов е ярък пример на  пропадналия политик. Като се започне през грозните обиди срещу майките \r\nна децата с увреждания и неморалното му поведение до подаване на оставката му като вицепремиер и се стигне до пълната катастрофа на изборите за Европейски парламент. Явно, дори и самия Симеонов вече разбира колко много е пропаднал като политик и е предприел мерки за излъскване на имиджа му. Мерките, които е предприел обаче предизвикаха още повече смях в наблюдателите, тъй като се оказа, че след приемането на безумните поправки в закона за шума, Симеонов е накарал хотелиери, които обаче се оказаха негови коалиционни партньори да го хвалят с писма в медиите. \r\n\r\n Фарса с похвалното писмо на г-жа Дияна Иванова-Колчева предизвика истински смях, тъй като хората много добре знаят, че същата е в управлението на партия \"СЕК\", която от години се подвизава като коалиционен партньор на партийката на Симеонов. Както се казва Валери Симеонов удари тотално дъно не само в политиката, но и в лъскането на имиджа си!  \r\n\r\n \r\n  \r\n \n\t\t\t\t\t\t", "date": "2019.06.23", "title": "Валери Симеонов удари тотално дъно!(ДОКУМЕНТ)"}
{"url": "http://www.bnews.bg/article/261776-barekov_prokuraturata_smyata_li_che_natsionalnata_sigurnost_e_zastrashena_kogato_s_mrasni_pari_politik_si_kupuva_energien_monopolist", "text": "\n Днес във Фейсбук попаднахме на коментар на бившият евродепутат Николай Бареков по повод мръсните схеми на Цветан Цветанов и покупката на ЧЕЗ! Вижте какво написа той в личният си профил в социалната мрежа!  \r\n\r\n \r\n\r\n Публикации от няколко дни сочат, че низвергнатият от Борисов Цветан Цветанов се завръща в играта на бяло магаре като скрит в сянка купувач на #ЧЕЗ. Оставяме настрана бъдещите проблеми лично за Борисов. Ако Цветанов реши да реализира амбициите си за политически реваншизъм, електроразпрделителният монополист му е идеален трамплин. \r\n\r\n Досега Цветанов имаше 1 милион служители/крепостни от администрацията по общини, държавни ведомства и местни феодали. Те гласуваха чинно и под строй за “неговата партия”. (Партията е на Цветанов, казваше шефа му доскоро). Сега Цв. Цв. ще си има 2,2 милиона заложници/пленици/крепостни по неволя - абонати на #ЧЕЗ, в тч жителите на столицата и държавните институции до една, МВР, министерство на отбраната и т.н. Не ми се мисли, ако реши в пъкления си мозък да повтаря сценария от 2013 с високите зимни сметки на тока или сценария от 80-те години на миналия век с режима на тока 2:2 или 3:1! \r\n\r\n Според мен тези сценарии вече са в ход още със замисъла да се харчи близо милиард за подобна сделка. И все пак: Откъде са парите? Това за чуждите банки звучи като зле прикрито пране на пари. Класическо при това. Връзките на Цветанов с купувачите от Еврохолд са ясни като бял ден. Покрай убийството на търновския бизнесмен Петър Христов лъснаха всички бизнес схеми на Цветанов от неговия бастион под Царевец. Убеден съм, че през офшорки и банкови сметки в чужбина Цветанов е натрупал достатъчно финансови ресурси и кеш. За него работеха половината кметове на ГЕРБ и всички местни феодали от типа на Живко Суджука от Добрич.... \r\n\r\n Не за един ЧЕЗ, ами и за едно ново #КТБ има натрупан ресурс зад Цветан Цветанов. Подкрепата за него от медиите на Прокопиев и другите олигарси покрай кръга Капитал и КТБ даже не е съмнителна. Там всичко е в кеш и струва пари. А и повечето подсъдими и запорирани имат само една цел - да клатят държавата до окончателен разпад, накъдето се е засилила. Капанът за Борисов е на път да щракне и да си чуе условията на бъдещия рекет. \r\n\r\n А ние сме над 2 милиона мишлета, които ще плащат цената с високи сметки необосновано за ток и дори с режим на тока. То и сега на места системата на ЧЕЗ спира “планово” тока след полунощ и унищожава електроуредите ни. Остава преди ДКЕВР и КЗК обаче да чуем прокуратурата. \r\n\r\n Тя, прокуратурата, може да вдигне преждевременно завесата на пошлия спектакъл и да покаже зловещите актьори без маска и без грим. Тя има ли интерес към скритите офшорки на Цветанов? Интересува ли се от пране на пари и търговия с влияние в колосални размери? Прокуратурата смята ли, че националната сигурност е застрашена, когато с мръсни пари политик си купува енергиен монополист с цел да преследва политически и мафиотски схеми за рекет над парламента, правителството и овладяването на държавата? \r\n \n\t\t\t\t\t\t", "date": "2019.06.23", "title": "БАРЕКОВ: Прокуратурата смята ли, че националната сигурност е застрашена, когато с мръсни пари политик си купува енергиен монополист? "}
{"url": "http://www.bnews.bg/article/261782-opitaha_se_da_nahluyat_v_doma_na_hali_beri", "text": "\n Опитаха се да нахлуят в дома на Хали Бери, съобщават „Контакт мюзик“ и БГНЕС. По случая е арестуван Роналд Юджийн Грифин, който направил опит да влезе в къщата на актрисата и дори сменил една от ключалките на входната врата, твърдейки, че е новият собственик. \r\n\r\n Според сайта TMZ 59-годишният мъж се появил за пръв път в дома на холивудската звезда през януари и се опитал да разбие една от ключалките, но избягал, щом видял градинаря. През март Роналд се върнал отново, но полицията получила сигнал за от съседи, които заявили, че мъж се е появил с ключар и се опитва да смени ключалките. \r\n\r\n Когато органите на реда пристигнали, мъжът убедено твърдял, че е собственикът на къщата и има съответните документи. Той се скарал с част от персонала на актрисата, като твърдял, че те са нарушителите и са нахлули незаконно на територията на неговата собственост. \r\n\r\n Полицията в Лос Анджелис обаче бързо установила истината и задържала мъжа, който е обвинен в опит за кражба и опит за отнемане на имущество под фалшив претекст.  \r\n \n\t\t\t\t\t\t", "date": "2019.06.23", "title": "Опитаха се да нахлуят в дома на Хали Бери"}
{"url": "http://www.bnews.bg/article/261784-otkriha_tyalo_v_ezeroto_kray_shumen", "text": "\nТяло във водата на шуменското езеро. Днес около обяд е бил изваден труп на възрастен мъж. Все още няма яснота за самоличността му. \r\n\r\nКрай водата са открити дрехите му и останала бира, а по тялото няма следи от насилствена смърт. Къпането в езерото е забранено.  \n\t\t\t\t\t\t", "date": "2019.06.23", "title": "Откриха тяло в езерото край Шумен"}
{"url": "http://www.bnews.bg/article/261786-zadarzhaha_mazh_kachil_v_kolata_si_15_godishno_momche_nasila", "text": "\nЗадържан е 41-годишен мъж, качил в автомобила си 15-годишно момче против волята му, съобщиха от МВР.\r\n\r\nВ късния следобeд на събота в СДВР е получен сигнал, че 15-годишно момче е било качено в автомобил против волята му. Полицейски служители веднага реагирали на сигнала и след бързи оперативно-издирвателни действия задържали извършителя.\r\n\r\nУстановена е самоличността му - 41-годишен мъж, представил се за служител на СОБТ. Днес му е предявено обвинение и мярката му за задържане е удължена на 72 часа.\r\n\r\nДействията по разследването продължават под надзора на Софийска градска прокуратура. По случая започва и дисциплинарно производство.\r\n \n\t\t\t\t\t\t", "date": "2019.06.23", "title": "Задържаха мъж, качил в колата си 15-годишно момче насила"}
{"url": "http://www.bnews.bg/article/261778-palno_dano_udryat_televiziite_ne_se_znae_koy_ot_kogo_kopira", "text": "\n Пълно дъно удрят телевизиите- не се знае кой от кого копира! Сякаш един и същ сценарист и продуцент им прави програмите, които просто отблъскват вече тотално зрителите. Особено смешни в това отношение са БТВ и НОВА, които буквално се копират една друга,  не се знае кой от кого копира, но тъпотията , която предлагат на зрителите те отблъсква от самото начало. \r\n\r\n Личи си, че и в двете медии липсва всякаква идея, чрез която да бъде грабнато вниманието на зрителите. Освен това и водещите на предаванията не преливат от знания, чрез които зрителя да се загледа в малкия екран. Интересно как водещи като Хекимян, Светльо, Виктор и т.н. успяват да убедят собствениците да им плащат високите заплати и за какво? \r\n\r\n По всичко личи, че тези изтъркани лица са до болка втръснали на зрителите и освен досада и отвращение не могат нищо друго да предложат на зрителската аудитория! \r\n  \r\n \n\t\t\t\t\t\t", "date": "2019.06.23", "title": "Пълно дъно удрят телевизиите- не се знае кой от кого копира!"}
{"url": "http://www.bnews.bg/article/261780-ekolozi_nahluha_v_edna_ot_nay_golemite_mini_za_vaglishta_v_sveta", "text": "\n Еколози нахлуха в една от най-големите мини за въглища в света. Протестът им е срещу добива и употребата на лигнитни въглища в Германия. Този вид гориво е един от най- вредните източници на енергия, от гледна точка на екологията. \r\n\r\n Няколко от най-големите природозащитни организации като „Грийнпийс” и „Петъци за бъдеще” бяха сред организаторите на нахлуването. \r\n\r\n Полицията съобщи, че е знаела за акцията, но мината „Гарцвайлер” е дълга 90 км и всички служители на реда в областта не биха били достатъчни, за да я отцепят. \r\n\r\n „Трябваше да покрием площ от над 600 кв. км. С разполагането на полицаите дори не се опитахме да постигнем такава невъзможна задача. Сложихме ги на ключови места. Беше ясно, че ще има пролуки, а протестиращите това и търсеха”, коментира говорителят на полицията в Аахен Андреас Мюлер. \r\n\r\n Операторът на въглищната мина нарече действията на еколозите „неприемливи” и „много опасни”. Според медии, общо около 1000 души са пробили загражденията и полицейските кордони и са успели да спрат работата на обекта. \r\n\r\n „Тези демонстрации са ненужни. Нашата компания не се опитва да блокира спирането на употребата на въглища, както ни обвиняват. От 2012-та сме намалили изпускания въглероден двуокис с 34 %. Покажете ми друг в Европа, който е толкова резултатен.”, посочи Гуидо Щефен, говорител на компания RWE.  \r\n \n\t\t\t\t\t\t", "date": "2019.06.23", "title": "Еколози нахлуха в една от най-големите мини за въглища в света"}
{"url": "http://www.bnews.bg/article/261783-udar_mezhdu_tir_i_mikrobus_zatvori_patya_za_gkpp_lesovo", "text": "\nТежка катастрофа между ТИР и микробус, и двата с румънска регистрация, е станала на международния път към ГКПП \"Лесово\" край Ямбол. Сигнал за инцидента е подаден около 13,30 часа. По първоначални данни е пострадала една жена, съобщиха от пресцентъра на МВР.\r\n\r\nКореспондентът на bTV в региона обаче предаде, че тя е починала.\r\nВ микробуса са пътували шестима румънски граждани, сред които и дете. Те са се връщали от почивка на българското Черноморие.\r\n\r\nПетима пътници са настанени в ямболската болница.\r\n\r\nПътят е затворен, а полицаи отбиват движението по обходен маршрут през Ямбол и Елхово. На място тече оглед и по-късно се очакват повече подробности.\r\n\r\n26-годишен моторист пък е загинал при катастрофа на АМ \"Хемус\" в района на община Аксаково тази нощ, съобщиха от ОДМВР-Варна. Около 00:30 часа, в посока София, младият водач на мотор \"Хонда\" загубил контрол и се блъснал в лек автомобил \"Пежо\". При удара той е починал на място. Причина за катастрофата е движение с несъобразена скорост, заявиха от полицията.\r\n \n\t\t\t\t\t\t", "date": "2019.06.23", "title": "Удар между ТИР и микробус затвори пътя за ГКПП \"Лесово\""}
{"url": "http://www.bnews.bg/article/261781-poroi_gramotevichni_buri_i_gradushki_v_nachaloto_na_novata_sedmitsa", "text": "\n Още в неделя вечерта и през нощта очакваме студен атмосферен фронт да премине над страната. Привечер и през нощта се очакват интензивни краткотрайни валежи с мощни гръмотевични бури в Западна България и по-конкретно в планинските райони и крайния Северозапад. Температурите ще паднат и ако в неделя дневните максимални стойности са между 33 и 36 градуса, то в понеделник те ще са между 26 и 30. \r\n\r\n В първия ден на новата седмица времето ще е динамично и неустойчиво. На много места в западните и централните райони се очакват краткотрайни, но на места интензивни превалявания с гръмотевици. Има условия за локални бури с градушки и силни пориви на вятъра. В някои райони на Централна България - в Дунавската равнина, Предбалкана и Стара планина ще паднат около и над 30 литра на квадратен метър дъжд за денонощието. За 15 области на страната е в сила жълт код за опасно време. \r\n\r\n Заради обилните дъждове има опасност от поройни наводнения. Ниво “Тревога” в следващите 48 часа е в сила за река Тунджа около язовир Копринка. Под наблюдение са още реките Тимок, горното течение на Огоста и старопланинските притоци на Искър в Северозападна България. В Централна България - река Вит около Тетевен, долното течение на Осъм, реките Янтра и Росица. На Югозапад под риск са реките Исток (приток на Места) и Градевска (приток на Струма). \r\n \n\t\t\t\t\t\t", "date": "2019.06.23", "title": "Порои, гръмотевични бури и градушки в началото на новата седмица"}
