{"url": "http://www.bnews.bg/article/237027-nova_versiya_bradarat_dido_otvlechen_i_razfasovan_za_organi_v_dubay", "text": "Сиракът Даниел Делчев, който стана известен покрай четвъртия сезон на „Биг Брадър“, е в неизвестност от 8-ми ноември. Сега неговите приятели, който сигнализираха още миналата година, че са загубили всякаква връзка с него са обезсърчени, за това какво се случва с него, след като вече четири месеца няма ни вест ни кост от него. Според една от версиите, той може да е станал част от трафик на бели роби към арабските емирства. Такива съмнения за пусната за издирване от Интерпол риалити звезда лансираха журналистките Дани Златанчева и Патриция Кирилова в предаването „На Кафе“ с Гала. Според приятелите на Дидо, както го наричат те, той бил умело манипулиран от мистериозна жена родом от Варна, че неговия баща живее в Дубай и е член на управляващата династия в емирството. Виляна Янкова се появила странно в живота на Делчев, убедила го че има връзки в емирстото където живее от 18 години и дори насадила дълбоко в психиката му мисълта, че той има кръвна връзка с владетеля на ОАЕ. Интересен факт е, че Виляна, която вече също е обявена за издирване от Интерпол, дошла специално от емирството за да заведе Дидо, взела кръвни проби от него, които изпратила за сравнение в Дубай. Тя дори донесла документи на Даниел с името на арабския владетел. След няколко дни получила потвърждение, че има съвпадение и нашенеца е има арабска кръв на член от семейството на емира. Сега 100 дни след изчезването му, анализатори смятата, че подобен кръвен тест може и да е направен с цел да се провери съвместимостта на кръвта на сирака за потенциално донорство на органи. Така запознати с подобни изчезвания не изключват и версията той да е отвлечен и разфасован за органи. Като допълнение идва и факта, че той няма роднини, които да го търсят. Освен Даниел Делчев, изчезнали в Дубай има и други българи, споменава се името на Юри от Търново, чиято сестра също разказа неговата история в ефира на Гала. Три дни след като Даниел е обявен за издирване, майката на Виляна също пуска молба за издирването й Репортер на LifeOnline.bg се натъкна на още един интересен факт – през последните месеци на 2017 майката на емира на ОАЕ Халифа биз Зайед Ал Нахаян, за когото Виляна твърди, че е баща на Дидо, е тежко болна. Тя почина в края на януари, а в емирствата беше обявен тридневен траур. Дали пък органите на Делчев да не са били нужни именно за болната жена?! Оставяме този въпрос тягостно да виси във въздуха, надявайки се, че Даниел Делчев е все още жив и работи като роб на някой от хилядите строежи в Дубай или Абу Даби.", "date": "2018.02.14", "title": "Нова версия! Брадърът Дидо отвлечен и разфасован за органи в Дубай "}
{"url": "http://www.bnews.bg/article/237045-agentsiya_afis_koruptsiyata_v_balgariya_narastva_i_ne_se_pravi_dostatachno_za_ogranichavaneto_y", "text": "Корупцията в България нараства и не се прави достатъчно за ограничаването й. Изводите са от ново национално представително проучване на агенция „Афис”, осъществено в периода 8-12 февруари тази година. Кои са най-корумпираните сфери? Участниците в проучването ги подреждат така: правосъдие, митници, здравеопазване, полиция и корупцията в министерствата. След това са общинските администрации, държавните фирми, частните фирми и образованието. Според запитаните корупцията е най-разпространена в момента - над 40% мислят така. 20 на сто смятат, че корупцията е била в разгара си в началото на прехода. Почти толкова не могат да определят кога? Изводът, който извеждат социолозите е, че корупцията не слиза от дневния ред на обществото и продължава да ерозира доверието в управляващите. Почти половината от пълнолетното население – 49%, са на мнение, че злоупотребата с публичната власт за лични цели нараства. Обратната оценка, че намалява, дават едва 9%. 34% смятат, че тя остава на същото ниво. Още 8% се затрудняват да преценят. Сред 78%, които смятат, че се прави недостатъчно, преобладава по-рязката модалност – прави се „съвсем недостатъчно“ (47%), а само 31% са по-умерени в преценката си: „прави се като цяло недостатъчно“. Аналогично на другия полюс сред споменатите 13%,  разпределението е следното – 3% са на мнение, че правеното е „съвсем достатъчно“, а далеч повече – 10% преценяват, че усилията са „донякъде достатъчни“, уточняват от „Афис”. Независимо от интерпретациите, въпросът за вината априори ерозира доверието в управляващите. Сигнал към тях е фактът, че дори гласувалите за управляващата коалиция на последните парламентарни избори не виждат ефективни стъпки. 66% от подкрепилите ГЕРБ смятат, че се прави недостатъчно, а на обратното мнение са 24%. Аналогично е разпределението при избралите бюлетината на Обединените патриоти (71% на 17%). Ретроспективните данни на предишни изследвания на \"Афис\" показват, че през 2016 г. само около 8% са посочвали корупцията сред двата най-важни въпроси за България. От края на 2017 обаче този дял „скача“ на около 20%, а в месеците след мартенските избори миналата година вече се колебае между 22 и 27%. Данните показват например, че тъкмо хората, които преценяват, че живеят „по-зле от другите хора“, значително по-често от средното (+ 9%) смятат, че корупцията расте. При онези, които очакват и след година да живеят още по-зле от сега, делът е 61%, т.е. надвишава средния с 12%,съобщи БТВ.", "date": "2018.02.14", "title": "Агенция \"Афис\": Корупцията в България нараства и не се прави достатъчно за ограничаването й!"}
{"url": "http://www.bnews.bg/article/237043-parvoto_delo_za_terora_v_parizh_zavarshi_s_edna_opravdatelna_i_dve_efektivni_prisadi", "text": "Първото дело за терора в Париж през 2015 г. завърши с една оправдателна присъда и две ефективни, съобщават АФП и АП. Френски съд оправда мъж, който е обвинен, че е укрил ислямските екстремисти след атаките в Париж през 2015 г. Това е първият процес във връзка с най-смъртоносната атака на френска земя от Втората световна война. Съдията по делото заяви, че Парижки съд е признал Джауад Бендауд, 31-годишен уличен престъпник, за невинен по обвинения в укриване от полицията на двама от нападателите, които в този момент са били най-издирваните престъпници във Франция. Бендауд твърди, че не е знаел самоличността на наемателите. Единият от двамата бегълци, укрили се в жилището, е Абделхамид Абауд, смятан за \"мозъка\" на нападенията. Оправданият можеше да получи до 6 г. затвор. Прокуратурата поиска 4 г. затвор. В същото време съдът призна за виновни двама обвиняеми. Единият, обвинен, че е действал като посредник, получи 5 г. затвор, а другият - обвинен, че е знаел къде са терористите и не е информирал властите, беше осъден на 3 г. затвор. Терористичните атаки бяха извършени на 13 ноември 2015 г. При тях бяха убити 130 души. ДАЕШ (\"Ислямска държава\") пое отговорност.", "date": "2018.02.14", "title": "Първото дело за терора в Париж завърши с една оправдателна и две ефективни присъди"}
{"url": "http://www.bnews.bg/article/237014-elen_koleva_preodolya_depresiyata_sled_razdyalata_sas_sasho_mayonezata", "text": "Актрисата Елен Колева най-сетне преодоля депресията след тежката раздяла с майонезения бос Александър Найденов. Красавицата, която нашумя покрай филма „Шивачки“, буквално разцъфна, и го направи по доста запомнящ се начин, пише „Галерия“. Елен публикува свое фото в социалната мрежа, на което позира по ефирно прозрачно бельо. През дантелената й нощничка прозират гърдите й задните й части. Очаквано, мъжката аудитория буквално полудя по снимката и коментарите – прилични и не чак толкова - заваляха. Припомняме, че Колева и Найденов се разделиха преди близо 4 години, като майонезеният бос поведе медийна война срещу бившата си възлюбена. Бизнесменът гостуваше в няколко тв предавания, в които разказа шокиращи истории около връзката си с актрисата. По думите му, тя му е изневерявала многократно с различни мъже. Разкритията на Найденов сринаха емоционално Елен и тя се впусна в поредица от скандални връзки. Нейни близки са категорични, че вече всичко това е в миналото и актрисата е нов човек. Съдейки по снимките, напълно им вярваме.", "date": "2018.02.14", "title": "Елен Колева преодоля депресията след раздялата със Сашо Майонезата "}
{"url": "http://www.bnews.bg/article/237038-intsident_kola_se_zapali_i_gorya_pred_narodnoto_sabranie_snimki", "text": "Автомобил се запали и горя известно време на площада пред Народното събрание, предаде репортер на bTV. На видеокадри се вижда как автомобилът отбива в дясно до паметника на Цар Освободител, а под капака на колата започва да излиза черен пушек. От колата бързо излизат двама души – мъж и жена. Шофьорът вади пожарогасител от багажника си и се опитва да потуши пламъците, но не успява. Малко след това друг автомобил спира в близост до паметника и непознат човек се притича на помощ, като започва също да гаси пламъците. Междувременно полицаите пред парламента започват да отбиват движението. На петата минута от видеоклипа се появява пожарният автомобил и пламъците са потушени от пожарникарите.", "date": "2018.02.14", "title": "ИНЦИДЕНТ! Кола се запали и горя пред Народното събрание(СНИМКИ)"}
{"url": "http://www.bnews.bg/article/237020-gergana_malkodanska_pochiva_na_bali_za_10_bona_koy_plashta_masrafa", "text": "Красивата синоптичка на Нова тв Гергана Малкоданска отново пътешества. Къдрокоската този път е в екзотичен Бали, заедно с половинката си – интериорния дизайнер Алекс Ковачев. Двамата са отседнали в един от най-луксозните комплекси, където нощувката на база „Полупансион“ е 100 лева, показа проверка на „Галерия“. Гери и Ковачев ще останат в Бали 10-ина дена, които ще им струват над 10 000 лева по прости изчисления. Запознати коментират, че Малкоданска едва ли би могла да си позволи подобен лукс само със заплатата на синоптик. И тъй като двамата с Алекс пътуват доста често, масрафът винаги се плаща от дизайнера.", "date": "2018.02.14", "title": "Гергана Малкоданска почива на Бали за 10 бона + кой плаща масрафа"}
{"url": "http://www.bnews.bg/article/237037-velikobritaniya_tryabva_da_skasa_iztsyalo_sas_zakonite_i_pravilata_na_es_sled_brekzit", "text": "Великобритания трябва да е скъсала изцяло със законите и правилата на Европейския съюз, след като го напусне, заяви днес британският външен министър Борис Джонсън, цитиран от Асошиейтед прес. \"Трябва да сме луди да минем през този процес на откъсване от ЕС и да не се възползваме от икономическата свобода, която той ще донесе\", каза той в реч в Лондон. По думите му след брекзита Великобритания ще просперира, защото ще действа \"глобално\". С напускането на ЕС страната \"само с възстановяването на контрола върху регулаторната си рамка и митническите си тарифи\" страната ще може да сключи нови търговски договори със САЩ и други страни, заяви той. Това е първата от поредицата речи на водещи министри, чрез които британското правителство цели да покаже единство и енергични действия по отношение на брекзита след месеци на увъртания и противоречиви послания. Но изказването на Джонсън показва разногласията в консервативния кабинет на премиера Тереза Мей по въпроса какви отношения иска страната да запази с ЕС след март 2019 г. Някои министри, включително финансовият Филип Хамънд, искат страната да остане възможно най-свързана с единния пазар и безмитния съюз. Други членове на кабинета, сред които е и Джонсън, искат пълно скъсване, за да може Обединеното кралство да поеме по своя икономическа политика и да сключва нови търговски съюзи, съобщи АП.", "date": "2018.02.14", "title": "Великобритания трябва да скъса изцяло със законите и правилата на ЕС след брекзит"}
{"url": "http://www.bnews.bg/article/237041-komisiyata_po_dosietata_razkri_koi_sa_se_oblazhili_s_privilegirovani_depoziti_v_ktb", "text": "Комисията по досиетата разкри кои са се облажили с привелигировани депозити в КТБ. Между имената с принадлежност към структурите на Държавна сигурност лъсват Божидар Данев, оръжейния бос Петър Манджуков, бившия шеф на фонда за лечение в чужбина Владимир Пилософ и др. \r\nЦелия спиък можете да прочетете тук   \r\n ", "date": "2018.02.14", "title": "Комисията по досиетата разкри кои са се облажили с привилегировани депозити в КТБ"}
{"url": "http://www.bnews.bg/article/237033-razkritiya_za_bezpretsedentniya_obir_v_blagoevgrad_kakavto_nyamashe_dosega_v_balgariya", "text": "По-рано днес БЛИЦ съобщи на читатели си, че машините за копаене на биткойни на рекордната стойност от 210 000 лева са били в офиса в завод „стандарт“, който е собственост на ортаци на банкера беглец Цветан Василев. По информация на в. „Телеграф“ офисът в завода се е намирал на петия етаж, но машините са били изкарани през тоалетните на втория етаж. Тримата крадци паркирали бус, стъпили върху покрива му и през разбит прозорец на WC-то изнесли копачките, разкриха разследващи. Обирът станал в събота вчера, докато охранителите карали диспечерската на СОТ към дома й. Общата бройка на свитите компютри е 21, като всеки един струва близо 10 000 лева. „Машините са изнесени през прозореца на тоалетната. Офисът на фирмата собственик е на втория етаж в сградата на завода. Паркирали са микробус от задната страна, качили са се на покрива му и оттам са си подавали техниката“, смятат ченгетата.  Огледът показал още, че не само прозорецът на WC-то бил счупен, а директно цялата дограма избита, за да може безпрепятствано да прекарват компютрите. От охранителната фирма, която пазела офиса с копачките на биткойни, уточниха вчера, че съответният гард, прибирал диспечерката, вече е уволнен. Също така се оправдаха, че по време на рекордната кражба бил спрян токът, затова не и нямало как да получат сигнал. БЛИЦ припомня, че вчера от прокуратурата разпространиха ексклузивни разкрития за безпрецедентния обир в Благоевград.  \r\n ", "date": "2018.02.14", "title": "РАЗКРИТИЯ за безпрецедентния обир в Благоевград, какъвто нямаше досега в България"}
{"url": "http://www.bnews.bg/article/237024-shterkata_na_gala_kopie_na_anasteyzha_ot_50_nyuansa_sivo_foto", "text": "Дъщерята на тв водещата Гала – Мари, е копие на Анастейжа Стийл от филма „50 нюанса сиво“, заключиха фенове на „На кафе“. 20-годишната Мари Будева в действителност прилича на актрисата Дакота Джонсън, особено що се отнася до визията й в хитовата лента. Прическата на Мари, с бретона тип „Клеопатра“, носът, усмивката, както и нежните черти с нотка на похотливо излъчване са досущ като тези на главната героиня от еротичния филм, пише „Галерия“. Фенове на предаването на Гала не пропуснаха този факт и форумите бързо се напълниха с коментари за „двойничката“ на Дакота Джонсън. Тук е моментът да припомним, че щерката на Гала, също като Анастейжа, е „скрита лимонка“. Мари Будева обича да пуска палави свои снимки в мрежата. Последната й така бе само по бельо. Лятото пък се радвахме на фотосесията й по монокини.", "date": "2018.02.14", "title": "Щерката на Гала копие на Анастейжа от „50 нюанса сиво“ (ФОТО) "}
{"url": "http://www.bnews.bg/article/237031-pokazvat_nay_lichnite_veshti_na_vanga", "text": "От вилиците и лъжиците, през готварската печка и ножовете до якетата и роклите на пророчицата - всичко ще бъде извадено на показ в къщата й в Петрич. Това съобщи пред \"България Днес\" директорът на Историческия музей в града Сотир Иванов. \"Хората познават Ванга в по-старите й години, а е хубаво да я опознаят в житието и битието й и на по-млади години. И на 30 тя е имала същата сила и обаятелност, както на 40 и на 50. За нас е изключително важно да покажем предметите и дрехите, които е ползвала и съответно носила през годините. Именно чрез тях ние можем да усетим и видим духовната й чистота\", споделя пред вестника Иванов. Всички предмети, аксесоари, домакински уреди, посуда, дрехи и обувки, които петричката пророчица е използвала вкъщи, трябва да останат непокътнати и напълно автентични. Затова и решението е всички те да бъдат изложени зад стъклени витрини, част от които вече са оборудвани със специално LED осветление. Това се налага, тъй като къщата е едва 60 кв.м. и вътре тя не е осветена достатъчно. \"Запазили сме нейната естетика и хармония в съчетаването на дрехите. Например една от любимите й сини рокли от кадифе в съчетание с ефирен шал и подходящи обувки\", разказва още Сотир Иванов. \r\nНа 5 май се навършват 10 години от откриването на къщата музей \"Ванга\" и всички дейности са свързани с предстоящия юбилей. Предстои освежаване и на втория етаж на дома, който е наречен \"белия салон\". Там пророчицата е посрещала близките си и видни личности по онова време. \r\n\"Има цели 8 книги с впечатления от посетители, разказали за чудодейни изцеления и спомени от срещите си с пророчицата. В къщата всички могат да видят снимки и документи, които проследяват живота й\", споделя шефът на Историческия музей в Петрич пред вестника. Кръглата годишнина домът музей ще посрещне и с чисто нова външна тоалетна. След 8-годишно чакане най-накрая Общинският съвет отпусна 5000 лв., с които да се вдигне така нужната постройка. \r\n\"На година минават по около 15 000 туристи в дома. Има вътрешна тоалетна, която отваряме само когато се налага спешно, но искаме да я съхраним автентична, а при толкова много хора няма как да стане. Затова е хубаво, че най-накрая ще имаме хубава тоалетна\", доволен е Сотир Иванов.", "date": "2018.02.14", "title": "Показват най-личните вещи на Ванга"}
{"url": "http://www.bnews.bg/article/237035-grigor_dimitrov_specheli_parviya_si_mach_v_roterdam", "text": "Григор Димитров спечели първия си мач в Ротердам. Най-добрият ни тенисистпобеди Юичи Сугита  от Япония с 6-4, 7-6 (5).  \r\nГришо стартира седмица като пета ракета в света. Той беше изместен от четвъртото място от германеца Александър Зверев, който има само 25 точки повече от него.  \r\n ", "date": "2018.02.14", "title": "Григор Димитров спечели първия си мач в Ротердам"}
{"url": "http://www.bnews.bg/article/237042-pochina_prof_ivo_keremidchiev", "text": "След кратко боледуване почина професор Иво Керемидчиев. Тъжната новина съобщиха от семейството му.   Проф. Керемидчиев бе дългогодишен преподавател по звукорежисура в Националната музикална академия. Има издадени у нас и в чужбина над 60 компакт-диска с класическа и народна музика.", "date": "2018.02.14", "title": "Почина проф. Иво Керемидчиев"}
{"url": "http://www.bnews.bg/article/237044-ne_iskame_poveche_moshenichestva_ne_iskame_balgariya_v_evrozonata", "text": "Финансовият министър на германската провинция Бавария Маркус Сьодер отхвърли каквато и да е възможност за разширяване на еврозоната към страни като България и Румъния, съобщава Ройтерс. Той също така подчерта, че неговият Християнсоциален съюз, който е част от консервативната коалиция на канцлера Ангела Меркел, е и против идеите за емитиране на общи еврооблигации и за създаването на длъжност финансов министър в рамките на еврозоната. Маркус Сьодер, определен да стане следващия премиер на процъфтяващата германска област, спечели аплодисментите на около 4000 души на провеждащ се днес политически форум, като отбеляза, че неговият ХСС се е противопоставил преди години на идеята за членство на Гърция в еврозоната. подчерта Сьодер. \"Ние от ХСС сме и против общи еврооблигации и против европейски финансов министър\", допълни той. Неговите коментари са на фона на активните дебати в рамките на България през последните седмици около евентуалното скорошно подаване на молба за влизане в т.нар. \"чакалня\" на еврозоната. Стартът на тези дебати беше даден през януари, когато финансовият министър Владислав Горанов заяви, че България се очаква да кандидатства за присъединяване към Европейския валутен механизъм, известен като ERM-2, до юни тази година като предварителна стъпка към приемането на страната в еврозоната и еврото.", "date": "2018.02.14", "title": "Не искаме повече мошеничества! Не искаме България в еврозоната!"}
{"url": "http://www.bnews.bg/article/236990-vizhte_svatbenata_roklya_na_sesil_karatancheva_snimki", "text": "Тенис звездата разказа наскоро, че вече е семейна от почти три месеца. Досега обаче не знаехме как е изглеждала в сватбения си ден. \r\nСесил и дългогодишният ѝ приятел Георги Долмов са имали приказна сватба на плажовете на Пунта Кана. \r\n„Беше в края на сезона, комбинирах почивка и сватба, тъй като няма време за нищо. Дори за собствената ми сватба“, сподели наскоро тенисистката. \r\nВсе пак тя е имала време да се подготви за щастливия ден с разкошна сватбена рокля Justin Alexander. И докато нежната Сесил разхожда финия си тоалет по фините плажове на Доминикана, любимият ѝ Георги е избрал съвсем лежерно облекло. Той е със сив чино панталон и черна вталена риза, съчетани с мокасини на бос крак. Единственият аксесоар, който издава, че е част от сватбата, е бяло сватбено цвете, закачено от страната на сърцето. \r\nКаратанчева, която винаги е изпъквала с грациозност, изглежда невероятно в роклята с дантелена горна част, дълбок гръб и паднало късо ръкавче. \r\nЯвно Сесил е успяла да изпълни желанието си и да запомни всеки миг от този паметен за всяка жена момент. \r\n ", "date": "2018.02.14", "title": "Вижте сватбената рокля на Сесил Каратанчева (СНИМКИ)"}
{"url": "http://www.bnews.bg/article/237036-zapochvat_masovi_proverki_po_sotsialnite_domove", "text": "Манталитетът ни е виновен за шамареното възпитание в социалните домове. Това стана ясно от коментара на ресорния министър Бисер Петков по случая Борован. Започват масови проверки на домовете. Още двама служители на дома, освен осветените във видеото, са прилагали насилие върху децата. Това са споделили самите потърпевши. Правилата за реакция при насилие били заключени в касата на управителя на дома. Според министър Петков това означава, че служителите не са запознати с тях. И други пропуски в дейността на дома са констатирани. Иначе деинституционализацията продължава като тя ще бъде усъвършенствана, стана ясно от думите на Петков. Той е недоволен, че насилието не е изключение в домовете. На въпрос как си обяснява зачестилите случаи на насилие той каза: \"Манталитетът, с който искаме да се разделим от специализираните институции, от които бяха изведени децата, се пренесе и в подобрената институционална среда в центровете от семеен тип.\" Някъде това са същите служители, подчерта Бисер Петков. Той се обяви за непрекъсната квалификация на служителите. Една от мерките срещу шамарите, която се обсъждала е постоянно видео наблюдение.", "date": "2018.02.14", "title": "Започват масови проверки по социалните домове"}
{"url": "http://www.bnews.bg/article/237018-vizhte_kade_sa_zhiveeli_anton_i_nikolina_predi_da_se_razigrae_karvavata_tragediya_v_pamporovo_snimki", "text": "Опечалени близки един след друг влизат във входа, който се намира на пловдивската улица „Караджиж“, където е живял музикантът Антон Бояджийски, видя репортер на БЛИЦ. \r\nОтказват да пуснат репортери във входа. Една жена само се обърна разплакана и каза „Моля Ви. За Вас това е новина, за нас е трагедия“. \r\nВъв входа влезе разплакано младо момиче, вероятно дъщеря на рок музиканта.   Съседите също не са сговорчиви. Един от тях сподели пред БЛИЦ, че Антон е бил особен човек, мълчалив и неособено общителен.   По непотвърдена информация на медията ни застреляната Николина Попова е живеела на семейни начала с музиканта в неговия апартамент. БЛИЦ припомня, че зловещото убийство се разиграла в тузаркото „Ауди ТТ“ на китариста, което бе намерено край Пампорово. Както медията ни вече писа водещата версия е убийство и самоубийство. По-рано БЛИЦ се свърза със Сийка Забилева, регионален говорител на МВР – Смолян. Пред БЛИЦ тя направи още разкрития за случилото се край Пампорово. Припомня, че 41-годишната жена е застреляна с два куршума в гърдите и един в главата. Смъртта на мъжа, който е бил на 48 години, е настълила след изстрел в главата. В автомобила, който е собственост на мъжа и е с пловдивска регистрация, е намерен незаконнен пистолет. Той е бил в ръката на мъжа, който е бил облечен изцяло в черно. Шефът на полицията в Смолян старши комисар Николай Димов и зам.-окръжният прокурор Недко Симов поясниха, че вдовецът, който първо е убил разведената жена, а след това се е самоубил, е бил облечен целия в черно. Заради извършените огледи в лоши метеорологични условия – при снеговалеж и през нощта, днес предстои да се извърши повторен оглед на автомобила. Не са открити следи от борба и съпротива. По първоначални данни престъплението е извършено между 21.00 и 23.00 часа снощи. Преди минути пък Тодор, който пръв се натъкнал на колата ковчег с труповете на банкерката и музиканта в Пампорово, даде смразяващ кръвта разказ за случилото се. \r\n ", "date": "2018.02.14", "title": "ВИЖТЕ КЪДЕ са живеели Антон и Николина преди да се разиграе кървавата трагедия в Пампорово (СНИМКИ)\r\n"}
{"url": "http://www.bnews.bg/article/237034-shouto_na_abba_za_parvi_pat_v_balgariya", "text": "Годината е 1974, мястото е Брайтън, Англия. Песента „Waterloo“ печели престижния конкурс „Евровизия“. От този момент започва историята на шведската група ABBA, която през следващите десетилетия се превръща в най-продаваната поп група в историята на света, като се подрежда по успех веднага след легендарните британци „Бийтълс“. Близо три десетилетия след този заветен момент в чест на великата група се създава „Шоуто на ABBA“, което от тогава до сега се радва на внушителен успех и интерес повече от 15 години на световната сцена... Сега „Шоуто на ABBA“ идва за първи път в България за един впечатляващ концерт в Зала 1 на НДК. На 29 септември (събота) българската публика ще има уникалната възможност да преживее отново магията на скандинавската група в двучасов лайв, посветен на 45-годишната музикална история на ABBA. Билетите за събитието вече са в продажба в мрежата на Eventim и са на цени от 40 до 100 лв. С близо 700 концерта в 40 страни и повече от 2 000 000 продадени билети в цял свят „Шоуто на ABBA“ привлича хиляди нови почитатели на легендарната поп група. Този грандиозен успех се дължи на неподражаемото съчетание на най-модерен звук, визуални ефекти и култовото добре познато звучене на любимите на редица поколения хитове, като „Money Money Money“, „Dancing Queen“, „Mamma Mia“, „SOS“, „Waterloo“, „Knowing Me Knowing You“ и други. Песните в „Шоуто на ABBA“ се изпълняват от шведската група „Waterloo“ и Националния симфоничен оркестър на Лондон, режисиран от музикалния гений Матю Фрийман, който е работил съвместно с големи звезди като Роби Уилямс, Елвис Костело и Сър Клиф Ричард. Публиката в София ще може да чуе и види на живо легендарния саксофонист на ABBA - Улф Андерсон. Той съвместно с един от емблематичните членове на групата Бени Андершон са композитори на вечния хит „I DO, I DO, I DO, I DO, I DO“. \r\n ", "date": "2018.02.14", "title": "\"Шоуто на ABBA\" за първи път в България"}
{"url": "http://www.bnews.bg/article/237021-nyakolko_lavini_padnaha_nad_bansko", "text": "Няколко лавини паднаха над Банско, обявена е най-висока степен за лавинна опасност. По-рано през деня беше спасен 27-годишен сноубордист от Казанлък, който влязъл в улей в района на Банско. Получило се подсичане на снега и лавината паднала, след което го затрупала. Веднага към мястото тръгнали планински спасители и след операция, продължила няколко часа, сноубордистът беше спасен. Екипите забелязали борда му, който се виждал над падналия сняг. Мъжът е изваден в безсъзнание и с глътнат език. Успели са да го реанимират и да го предадат жив на медицински екип.  Други двама сноубордисти са успели сами да се спасят.  По-късно е подаден сигнал за 23-годишен израелски турист, който се е изгубил заради дезориентация. Той е открит и е в добро състояние. ", "date": "2018.02.14", "title": "Няколко лавини паднаха над Банско"}
{"url": "http://www.bnews.bg/article/236999-cherniyat_lebed_potvardi_osta_tsvetan_vasilev_ivan_kostov_lozan_panov", "text": "Съпругата на председателя на ВКС Лозан Панов - Бети прописа във вестник, съобщава \"Труд\". Нещо повече -  . С него тя атакува “Елпром Троян” и германския посланик, който е наградил предприятието. Малка подробност е, че  . Що се отнася до самия материал, той съдържа всички елементи на поръчков пасквил, който не покрива и най-ниските стандарти за истинска журналистика. “Статия”, която изглежда повече като рекетьорска бухалка от средата на 90-те години, когато мутри-застрахователи гарантираха спокойствие, ако си платиш, коментира \"Труд\". Елисавета или Бети Панова стана известна като \"Черния лебед\" на Лозан Панов. Тя получи това определение от бившия правосъден министър и лидер на \"Да, България\" Христо Иванов по време на обсъждане на кандидатурата на Панов за президент в разговори на групата АРГО. Стенограмите от нея излязоха миналата година и осветиха плановете на задкулисните играчи от кръга \"Капитал\" за президентските избори и новите им политически проекти. Изненадващата публикация от неизвестната досега журналистка Бети Панова явно иска да омаскари бизнесмена Младен Мондешки. Той е брат на адвокат Момчил Мондешки, когото уволнената съдийска Румяна Ченалова бе записала при разговора си с бившата председателка на Софийския градски съд Владимира Янева. \r\n  \r\nЖената на съдия номер 1 атакува Германо-Българската индустриално- търговска камара, че едва ли не била подвела посланика на Германия у нас Хелберт Залбер. Понеже дипломатът бил от по-малко от половин година в България, той не знаел на кого дава наградата. Това обидно за всеки посланик внушение, “Черния лебед” включва в токсична амалгама от измислици, полуистини и директни клевети по адрес на Мондешки. Предприятието “Елпром Троян” е лидер в производството на електромотори. То е създадено преди 70 години. От  две години, след като е извадено от погрома на криминалната  приватизация, довела до спирането на работа през 2010 г., “Елпром Троян” не просто се възражда, а е една от първите български  компании, които вървят по модела на Индустрията 4.0 или т.нар. “умни  заводи”. Посредством въвеждането на иновативни технологии, производителят създава и “умен електромотор”, който вероятно е един  от първите в света. “Преди умният завод беше химера, но днес  научната фантастика се превърна във факт”, казва в едно от  интервютата си изпълнителният директор Младен Мондешки. Успехът на компанията не остава незабелязан. Фирмата е отличена със “Златен медал” за Иновации на Международния панаир в Пловдив през 2017 година, а през януари тази година, лично посланикът на Германия Н.Пр. Хелберт Залбер награждава Мондешки на церемонията по връчването на 14-те награди на Германо-Българската индустриално- търговска камара за принос в развитието на икономическите отношения между двете страни. Мондешки не крие, че водещо за развитието на предприятието е възможността да си партнира с големи индустриални производители. \r\n  \r\nИ няма нищо по-логично от това част от тези компании да са именно от Германия – лидерът на индустриална Европа. Заради това амбициите на “Елпром Троян” са голяма част от инженерите й да преминат през обучения в Германия. \r\n  \r\nПо всички показатели за правене на бизнес, компанията би трябвало да среща подкрепата на държавата. Фирмата е амбицирана да създава работни места в България (само тази и следващата година се планира назначаването на около 300 служители), при това в сравнително малко населено място. Пасквилът на Бети Панова повдига и друга тема – за върховенството на закона и за неговото отсъствие у нас. Как да чувства сигурност в България предприемач, бил той българин или чужденец, ако лично съпругата на председателя на Върховния съд пише поръчкови материали срещу инвеститора. Бизнесменът винаги може да потърси правата си в съда – но кой ще е този съдия, който би отсъдил срещу жената на “съдия No 1”, нали утре, когато се яви за конкурс пред Съдийската колегия на Висшия съдебен съвет, Лозан Панов ще гласува против кандидатурата му. Но ако оневини за клеветите Бети Панова, току-виж Панов издаде заповед за командироването на въпросния съдия в по-горната съдебна инстанция. Не на последно място, Бети Панова ползва издание, което тя дори не е създала, а което е получила “на готово” от 32 години по-възрастния й покоен първи съпруг Иван Ганев. Но това само измерва нивото на морал у хора като Елисавета и Лозан Панови, ползващи чуждия труд и институционалните ресурси за собствена угода и в интерес на скритите им кукловоди. \r\n  \r\nВ държава, която държи на върховенството на закона, злоупотребата със служебното положение на единия член на семейството от другия, би трябвало да се разглежда като грубо погазване на нормите за конфликт на интереси. \r\n   “Черния лебед” се опитва да унищожи репутацията на български предприемач, което би имало преки последици върху бъдещето на стотици работещи във възраждаща се компания с над 70- годишна история.", "date": "2018.02.14", "title": "\"Черният лебед\" потвърди оста Цветан Василев-Иван Костов -Лозан Панов"}
{"url": "http://www.bnews.bg/article/237047-borisov_izpolzva_peevski_za_da_udari_po_prezidenta_radev", "text": "Новините на БТВ започнаха с новината за гостуването на Хекимян в кабинета на Борисов за предстоящото интервю. Днес  BNews  попита недвуссмислено дали въпросите на гражданите, под чието мото се провежда интервюто -  „Попитай премиера“  ще бъдат зададени директно на Борисов от огънатият в поклон тв водещ. Юксел Кадриев с метален тон попита изрична какви ще са въпросите на гражданите, а Хекимян отговори: „Ще говорим за корупцията, за Истанбулската конвенция, за проблемите в коалицията, за европредседателството“  и се втурна да гледа снимки на Борисов, добре известен с любовта си да се снима с известни хора. На снимка на Борисов с Меркел, Хекимян подскочи от радост и съобщи, че и международни теми също ще бъдат обсъдени с премиера. Кадриев отсече с глава: „Точно така!“, сякаш се закани на всички невярващи, че ще питат каквото трябва, но и ще получат отговорите. Въпроси имаше, макар и малко плахи, но поне конкретни. Но конкретни отговори нямаше, а само хвалби и празни приказки, без аргументи. Но Борисов използва Пеевски, за да удари по президента Радев! Бивш негов служител в ББТ пишел речите му. Само, че тогава собственик беше Петър Манджуков, а не Пеевски. Цинизъм, но евтин. Иначе тотално отрече да има конфликти с президента, даже напротив, каквото поискал държавният глава, той го изпълнявал. Но си пролича много добре ядът му, че Румен Радев посочи, че парламентът е атрофирал и изпълнава едноличните решения на Борисов. Той побърза да си каже, има избрано от хората партийно мнозинство, следователно и то ще управлява, т.е. в негово лице. \"Там има някой, който му пише, \"Сивия кардинал\", медиен човек, който го помня от ББТ от тв на Пеевски го помня, повтори неколкократно Борисов на Хикемян, като и няколко пъти го попита не го ли знае как се казва. \"Е как не помниш - Иво Христов.\", възмути се от незнанието на събеседника си Борисов. А Хекимян - безобразен журналист баджак, който не зададе нито един въпрос от тези на публиката във Фейсбук, които обаче чинно предаде в папка на Борисов. Евродепутаът и да не забравяме - журналист от кариерата, Николай Бареков пусна в тази връзка своя безкомпромисен коментар за лъжата на премиера: \"Хекимян ни показа нагледно защо джендърите са нещо важно. Иначе щяха да му викат Големия Бареков, а не Малкия. Това са важни характеристики. Бойко Борисов ни разреши да празнуваме по наш избор - кой със сърчица, кой с винце. Благодарим! Така се прави демокрация! Но за bbt и Пеевски не беше прав. Защото Иво Христов, който пишел речите на президента, работеше в тази телевизия по времето на \"червения барон\" Петър Манджуков. Защо излъга премиерът???? Със сигурност знае истината и целенасочено прави манипулация. Бил съм шеф на тази телевизия все пак.\" Борисов защити всички министри, в това число и транспортният Ивайло Московски, като не се разграничи от ПатрЕотите, се държи като удавник за сламка, видимо изнервен. В последните години историята не помни да е бил толкова уплашен и изнервен. На въпроса ще изтеглите ли Истанбулската конвенция от Народното събрание, Борисов обясни, че тя не е там , а в Конституционния съд. Сякаш е само в един екземпляр и той ходи от институция до институция докато се реши горката му съдба. Но показа, че няма да я внася в Народно събрание, явно стреснат от реакцията около нея. Темата с ниските заплати докараха само този тотално неадекватен отговор от Борисов: \"Отговарям за 110 млрд. , и като знам, че заплатата ми е по-ниска от твоята, ми е обидно, ама как да се оплача? - изостроумничи Борисов в свой стил. - Ще стана за смях на хората. Какво, да отида и да кажа на твоя шеф, че ти взимаш повече от мен и аз искам повече ли\", попита Борисов Антон Хекимян. \"Има много чиновници с по-високи заплати от моите, тези които договарят за еврофондовете също са с по-високи заплати, това е защото са на много отговорни позиции. Трябва да се стимулират\", посочи премиерът.   \"И аз искам да се вдигнат заплатите, подчертавам го. Имаме ръст на приходите. Обещали сме до края на мандата средната заплата да стане 1500 лева. В момента е 1135 лв. Продължаваме да работим, докато не постигнем желаното\", категорично заяви Борисов.  Не му мигна окото и когато водещият посочи, че има заплати по 450 лв. и продължи да се гаври с българите. Как във Видин искал да им прави магистрала, а те му казали: \"Асфалт не ядем\". \"Сега дойдоха ли на моята?\" ехидно зададе риторичен въпрос премиерът, като се направи, че не разбира и не е чувал за бедността в така наричаната Северозападнала България. И замаза, естествено, че хората ще живеят по-добре и ще получават по-високи заплати, но кога, не уточни Борисов. А на фона на целия разговор в кабинета на премиера се виждаше огромната му маса, празна, само с една дебела книга върху нея- вероятно Библията, а над нея - съдийско чукче, което използват магистратите при произнасяне на присъда. Сигурно да му напомня, че съдбата е непредвидима.    ", "date": "2018.02.14", "title": "Борисов използва Пеевски, за да удари по президента Радев!"}
{"url": "http://www.bnews.bg/article/237025-izvanredno_udar_v_sartseto_na_bezopasnostta_na_amerika_izstreli_pred", "text": "Изстрели са били чути пред главната квартира на Агенция за национална сигурност (АНС) в щата Мерлиенд в САЩ. Трима души са простреляни, съобщава Би Би Си. Засега няма никаква друга информация за източниците на стрелбата. \r\nОЧАКВАЙТЕ ПОДРОБНОСТИ! ", "date": "2018.02.14", "title": "ИЗВЪНРЕДНО! Удар в сърцето на безопасността на Америка! Изстрели пред......"}
{"url": "http://www.bnews.bg/article/237032-edin_chovek_zagina_pri_intsident_na_pistata_na_londonsko_letishte", "text": "Инженер на компанията \"British Airways\" е загинал при инцидент на лондонското летище „Хийтроу“. Две превозни средства са се сблъскали на пистата, съобщава телевизия BBC. Инцидентът е станал малко след 08:00 часа тази сутрин. Мъжът, който е възраст между 40 и 50 години, е управлявал едно от превозните средства, но внезапно е получил сърдечен арест и е починал въпреки опитите на медиците да го спасят. В резултат на инцидента друг мъж е със счупено рамо.  Най-малко 20 полета на „British Airways“ са забавени заради инцидента, макар и летището да е останало отворено. Пътниците са били свалени от един от самолетите по данни на летищните власти.  \"Ще сътрудничим изцяло на полицията в разследването на причините за този тежък инцидент\", се казва в официално съобщение от управата на летището. ", "date": "2018.02.14", "title": "Един човек загина при инцидент на пистата на лондонско летище"}
{"url": "http://www.bnews.bg/article/237012-dvoynichka_na_kardashiyan_sabra_pogledite_v_pyonchan", "text": "Двойничка на Ким Кардашян прикова погледите към олимпийския турнир по фигурно пързаляне в Пьончан. Канада завоюва златото в отборната надпревара, но този успех не бе най-коментираната тема след състезанието, пише sportal. \r\nМного по-голямо вълнение предизвика външността на Габриел Дейлман от отбора на “кленовите листа”, в чийто образ мнозина откриха много от чертите на светската лъвица. \r\nТелевизионните зрители бяха убедени, че са видели Ким Кардашян по време на изпълнението на Дейлман, а потребител на Туитър написа: “Габриела изглежда като отдавна загубена сестра на Кардашян.” \r\nНо докато Ким Кардашян изкарва парите си, разголвайки се и снимайки се за телевизията, Дейлман настоява, че се е трудила здраво, за да стигне до Пьончан. “Скъсах си задника от работа, за да вляза в този отбор. Имаме невероятен, силен тим и аз съм горда, че спечелихме и бях част от този успех”, заяви канадката.", "date": "2018.02.14", "title": "Двойничка на Кардашиян събра погледите в Пьончан"}
{"url": "http://www.bnews.bg/article/237048-intervyu_nabarzo_s_boyko", "text": "Днес в личният си Фейсбук профил Кеворк Кеворкян направи коментар относно интервюто на Антон Хекимян с Бойко Борисов. Вижте какво написа той по темата!  *публикуваме без редакторска намеса  Преди малко мина интервюто на Хекимян с Бойко. \r\nЗа трийсетина минути не чух нито веднъж думата „Народ“. \r\nИ от водещия, и от неговия гост. \r\nСпоменаха един-два пъти „хората“ – по-безлично и  \r\nпо-удобно е. \r\nИ, хайде, на галоп, към едно - друго: Истанбулската конвенция, газовия хъб, Македония и пр.  \r\nОще по-удобно е да се говори за Западните Балкани, дрън-дрънн ярина. Б. Б. беше любезен с „патриотите“, които използват разправиите около Истанбулската конвенция за доказателство, че още са живи. \r\nОсвен това, Бойко почти забрани Конвенцията да се нарича „Истанбулска“ – това пък защо? \r\nЧак пък такава любов с Ердоган? И наруга съветника на Радев, който му пишел текстовете – макар че президента е рядко литературно грамотен човек. \r\nНо Падишахът си изкара яда от някакъв чиновник. \r\nПо-добре да помисли за своите съветници, които трябва някой ден да го измолят да каже нещо и за Народа. Ердоган, турските изселници, вечната розова дъвка Юнкер – Бравос, аферим, бравос - ами народецът? Българинът щял да живее по-добре, ако дойде на акъла на Бойко. \r\nТова беше заключението. \r\nРавносметка: Нищо и половина – добре, че беше на галоп. Съвет: с него трябва да се говори само за едно, една тема да се чопли – пак и пак.  \r\nНапример, за Българското Чудо: как се живее с около 200 лева – милион и половина души го правят. Хайде към друга тема. \r\nА Историята пак я зарязаха. \r\nПреди интервюто с Бойко показаха, как външните министри на България и Македония подписват последните приложения към Договора между двете страни.  \r\nА Екатерина Захариева се похвали – тя все се хвали и пърха като пеперудка – че от подписването на Договора досега стокооборота с Македония нараснал с 12 процента. \r\nИ Бойко спомена това.  \r\nСтокооборотът нараства - ами лъжеоборота с Историята? \r\nС него какво става? Още няма и помен от комисиите, които щяха да разделят по равно и справедливо общата ни История – това от Гоце за нас, онова – за вас. Наскоро стотици хиляди гърци излязоха да протестират, защото не искат дори частица от историята им да бъде дадена под аренда.  \r\nТе не са щедри, колкото нас. А ние тук се радваме на Македонка.  \r\nТя бе представена в „Историите на Радо“ – чудесната рубрика на Радо Чолаков от Би Ти Ви.  \r\nРадо е един безспорно автентичен и артистичен глас, той е един кротък, но проницателен наблюдател, който отдавна се е откроил сред бездушното телевизионно кудкудякане, търсач е на необикновени съдби и много често успява да ни ги достави.  \r\nВъпросната му героиня бе чиста българка, но била наречена „Македонка“ – на баба си.  \r\nКраткото въведение към очерка твърдеше, че подобни имена са свидетелство за добросъседските ни отношения с Македония. Сега остава да ни покажат някоя македонка /от Македония/, която носи името „Българка“. ***", "date": "2018.02.14", "title": "ИНТЕРВЮ НАБЪРЗО С БОЙКО"}
{"url": "http://www.bnews.bg/article/236970-tom_hardi_e_noviyat_dzheyms_bond", "text": "Том Харди е новият фаворит за ролята на Джеймс Бонд в края на мандата на Даниел Крейг. 40-годишният актьор е сколонен да отстъпи на Джеймс Нортън в надпреварата, за да играе известния агент 007 Харди е фаворит на 2/1 според Betfair, докато коефициентът на Нортън е 5/2. Джак Хюстън е трештият любим с коефициент 6/1. В едно от интервютата си Харди сподели, че вярва в сентенцията, че ако изречеш нещо на глас, то автоматично излиза от съзнанието ти. Именно заради това той не иска да говори за това, което му предстои, пише slava.bg \r\n ", "date": "2018.02.14", "title": "Том Харди е новият Джеймс Бонд?"}
{"url": "http://www.bnews.bg/article/237013-hora_ot_tsyalata_strana_se_sboguvat_s_dyado_dobri_v_baylovo_snimki", "text": "Стотици се стекоха в Байлово за последно сбогом със светеца дядо Добри. Църквата св.Кирил и Методий в село Байлово се оказа тясна за хората, които идваха от всички краища на България, за да се сбогуват с Байловския светец-дядо Добри. Дядо Добри почина на 103 години и бе пример за скромност и любов към вярата и народа. На поклонението не бяха забелязани политици от нито една партия, нито министри и техни заместници. \r\nБи Нюз изказва своите съболезнования на роднините и близките на дядо Добри.", "date": "2018.02.14", "title": "Хора от цялата страна се сбогуват с дядо Добри в Байлово(СНИМКИ)"}
{"url": "http://www.bnews.bg/article/236979-patriotite_siguren_predatel_na_naroda_i_borisov_ili_kak_edna_greshna_strategiya_mozhe_da_te_opozori_i_pred_evropa", "text": "Политическият изборен тласък към апетитния кокал – властта, може да бъде показателен за тези, които ни управляват. Едни може би имат желание за реализация, други целят печелене доверието на хората, а трети просто са алчни… да се докоснат до властта с цел облагодетелстване. Тук за някои сигурно важи и това, което бе казала Анастасия Мозер – не се забогатява от заплата, забогатява се от власт. Правителственият кордон, воден от Бойко Борисов изглежда има доста членове, които определено можем да причислим към алчните. Още от самото начало те нададоха най-голям вой, а всичко остана само на хартия. Обещания, обещания, но не и в този живот... биха казали някои пенсионери. Проследявайки падението им и саморазцепването им, може да се заключи, че всички, членове в тази т.нар. патриотична формация са подводен камък. В ситуация, която предполага стабилност на всяка цена, Борисов, който отново спечели доверието на народа, реши да се опре на този камък, но какво може да последва? Определено премиерът е поставен пред изпитание, което говори за това, че партньорът в една връзка е важен. В този случай, връзката между него и народа се опря на Обединените патриоти, които решиха, че по-добре е да гледат своето, отколкото народа, каквито заявки бяха давани от страна на ГЕРБ и от страна на ОП. И тъй като Бойко Борисов е спортен човек, може би е трябвало да се допита до великия Димитър Пенев – Стратега, дори и да не разбира от политика (но пък може и да бъркаме), за да даде някои насоки за атака на бистришкия тигър, начело на Министерски съвет, за да не се окаже накрая, че патриотите са били стратегическа грешка.   Умението да прелъстиш събеседника (разбирайте Симеонов, Каракачанов, Сидеров и сие да убедят Борисов, че са сигурен партньор), а обръщайки се с гръб, да му забиеш нож – това е тактиката на патриотите, на които бяха поверени редица постове, а освен това имат и двама вицепремиери в Кабинета Борисов 3. Именно лицата Симеонов, Каракачанов и Сидеров са тези, които успяха да поставят началото на разрухата между самите тях, а от там и рушенето на иначе добрия имидж на Борисов в Европа. От това световни медии да цитират Симеонов и да рефлектира пряко по Борисов, би следвало да те е срам до толкова, че да си гласувал доверие на такова г*ведо. Обръщайки поглед към Европа, Борисов се ползва с доверието на не един и двама водещи лидери, но се виждат и издънките на коалиционните му партньори, които едва преглътнаха в европейския парламент присъствието на представителя на ВМРО – Ангел Джамбазки. Там, някъде на местата в ЕП, „патриотът“ Ангел Джамбазки, копае, но не биткойни, а политическия си „гроб“. Брюкселският хайдутин Ангел Джамбазки се изцепи, че Ердоган нямал място в Европа, докато Борисов балансира между Турция и партньорите от ЕС. До онзи ден Джамбазки беше редом до „другарите патриоти“ и при всяка медийна възможност ходеше „да бърше задници“ на Симеонов и Каракачанов, а сега ще бъде потърпевш от самите тях. Нагласите са, че на политическия фронт няма да съществува подобна коалиция Обединени патриоти, а това автоматично оставя Джамбазки на тъча. Тогава листите ще се пишат от ДПС, които са сянката на ОП, а тогава вероятно за водач ще бъде поставен иначе сега смиреният Сидеров. Още повече - няма да го има и Николай Бареков тогава, за да може някой да направи Дажмбазки евродепутат. Бареков спечели доверието на хората, а след това даде и хляб в устата на Джамбазки, който влезе в Европарламента, беше промотиран директно от Бареков и пред групата на Косерватоеите в ЕП, а шансовете на „патриота“ да попадне в групата на Льопен (каквито са мераците му) са нулеви и на практика той ще бъде един свободен депутат. Изобщо, патриотите успяха да ни изложат и пред чужденците. И важен ход в перспектива е – бягай далеч от всеки, който се зове патрЕот. Дали ще е ГЕРБ, дали ще е БСП, дали ще е ДПС, патриотите да не са. Вече доказали алчността си, стигнали своя апогей в кариерата, Обединени патриоти са вредни за страната, а да не говорим за мандатоносителя. Това е то за патриотите… не се забогатява от заплата, забогатява се от власт… Дано по-скоро нямат такава, за да не обезличават думата патриот. Народът не заслужава това! Народът не заслужава такава съдба!", "date": "2018.02.14", "title": "Патриотите – сигурен предател на народа и Борисов! Или как една грешна стратегия може да те опозори и пред Европа..."}
{"url": "http://www.bnews.bg/article/237015-hero_vyarva_na_100_v_uspeh_nad_milan_obeshta_che_shte_dade_tova_koeto_iska_tsyala_balgariya", "text": "Наставникът на Лудогорец Димитър Димитров говори с респект за Милан, но същевременно показа, че не се страхува от именития съперник. Херо обяви, че вярва на 100% в подедата над европейския гранд и обеща да даде това, което цяла България очаква - много емоции и качествен футбол. \r\n“Надявам се утре да станем свидетили на добра игра и качествен двубой. Такъв, какъвто се очаква от цяла България. След жребия нашата мисъл бе към тази дата - 15 февруари. Всички мислим за този мач, защото Милан е едно огромно предизвикателство. Надявам се на успех в утрешния мач. Знам, че ще е трудно, но оптимизмът не ме напуска. \r\nНямаме здравословни проблеми. Имаме наказани - Клаудиу Кешерю и Натанаел.  Гледали сме ги много пъти, имаме реална представа за качествата на този отбор. Вижда се, че в последните мачове Милан е в подем. Играе шампионат и ще е в по-добро кондиционно състояние от нас. Ние трябва да се опитаме с характер и себераздаване да компенсираме. \r\nВъв футбола най-важни са резултатите. Играхме единствено дефанзивно срещу Брага, когато спечелихме с 2:0. Знаех каква ще е реакцията при загуба. Но да не се отклоняваме. Дали ще има промени, ще разберете утре. Не искам да коментирам предварително. Смятам, че пред собствена поблика и това, което очакват от нас, нашият отбор ще бъде офанзивен”, каза Херо.", "date": "2018.02.14", "title": "Херо вярва на 100% в успех над Милан, обеща, че ще даде това, което иска цяла България"}
{"url": "http://www.bnews.bg/article/237005-shok_eva_longoriya_plashi_bez_grim", "text": "Бременната Ева Лонгория често е следена от фотографи, които не пропускат момента да я заснемат докато е със съпруга си или с приятелите си. \r\nКогато Лонгория е на червения килим, то тя изглежда безупречно. Но какво се случва, когато актрисата не е гримирана и не ѝ предстои звездно събитие. \r\nФотографи успяха да я заснемат във времето, докато тя е в салон за красота, но преди актрисата да бъде подложена на разкрасителни процедури, пише OK Magazine. \r\n42-годишната Ева натрупа килограми, но все пак тя е в чакане на първото си бебе. Може би и затова звездата от Отчаяни съпруги не иска да използва грим. Тя бе уловена от фотографи в черен спортен костюм и без никакъв грим на лицето си и като че ли прилича на съвсем обикновена домакиня. \r\nНовината, че Лонгория чака бебе дойде в края на миналата година. Актрисата и съпругът ѝ Хосе Бастон официално отразиха отношенията си през май 2016 г. Преди сватбата си се срещаха три години.", "date": "2018.02.14", "title": "ШОК! Ева Лонгория плаши без грим "}
{"url": "http://www.bnews.bg/article/237022-palen_potres_badeshteto_na_amerika_10_godishen_transdzhendar_defilira_na_sedmitsata_na_modata_v_nyu_york", "text": "10-годишен трансджендър дефилира на Седмицата на модата в Ню Йорк. Дезмънд Наполис от Бруклин се появи пред публиката облечен в стилен черен тоалет. Дезмънд не е обикновено дете – той е модел, Instagram звезда и транс активист. Родителите на момчето от най-ранна възраст насърчават любовта му към женските дрехи. В крайна сметка детето повярвало, че може да бъде единствено и само транс модел. Дезмънд има няколко участия в развлекателни програми, а през 2015 година става световноизвестен с участието си в Нюйоркския Гей Прайд. Тази година бе първото му дефиле на Нюйоркската седмица на модата. Местната гей общност уверено го нарича „бъдещето на Америка”. \r\n ", "date": "2018.02.14", "title": "Пълен потрес! \"Бъдещето на Америка\": 10-годишен трансджендър дефилира на Седмицата на модата в Ню Йорк"}
{"url": "http://www.bnews.bg/article/237009-mis_balgariya_romina_tasevska_spodeli_kak_praznuva_sveti_valentin", "text": "\"Мис България\" 2010 година - Ромина Андонова, е заменила Свети Валентин с друг много по-голям личен празник. \r\nКрасавицата, която е омъжена за футболиста Дарко Тасевски, е направила най-големият подарък за дена на влюбените на съпруга си. Техният по-малък син - Антонио, е роден на 15 февруари. \r\nДарко и Ромина живеят от години в Тайланд, където футболистът играе. Двамата отглеждат трите си деца - Дария, Давид и малкия Антонио. \r\nПред Umbrella Bar Magazine споделя за забавен случай с подарък за любимия си: \"Спомням си, че първата година, когато Дарко отиде в Тайланд беше точно около Св. Валентин и исках да го изненадам. Изпратих му от България колаж от наши снимки и шоколадови бонбони във формата на сърца, които обаче тотално се бяха разтопили, докато ги получи.\" \r\nВъпреки родителските ангажименти обаче двойката планира да си устрои романтична вечеря. \r\n\"Подобно на много други празници от западния свят и Св. Валентин се отбелязва доста пищно в Тайланд. Навсякъде, от големите търговски центрове до публичния транспорт, е украсено с много сърца и цветя. В изобилие се предлагат красиви и тематични подаръци. Атмосферата наистина е много приятна и романтична\", споделя хубавицата. \r\n\"Мис България\" 2010 Ромина Андонова прие фамилията на съпруга си след сватбата им през 2012 година. \r\n ", "date": "2018.02.14", "title": "Мис България Ромина Тасевска сподели как празнува Свети Валентин "}
{"url": "http://www.bnews.bg/article/237023-sasht_imat_plan_gartsiya_da_napadne_turtsiya", "text": "Йигит Булут, главният съветник на президента на Турция Реджеп Ердоган, заяви пред турската телевизия TRT, че \"не се съмнява\", че САЩ имат планГърция да атакува Турция, докато армията й е ангажирана в Сирия, пише \"Катимерини\". Отговорът на Турция, според Булут, ще бъде твърд. Той добави, че Гърция не може да се мери с мощта и силата на турската държава, допълвайки, че би било като да влезеш в сблъсък с гигант. Булут предупреди, че ужасни последици ще настъпят за Гърция, ако посмее да го направи. По-рано този месец съветникът на Ердоган направи подобни коментари относно спорните скали Имия/Кардак, които щяха да доведат Гърция и Турция до война през 1996 г. \"Ще счупим ръцете и краката на всеки полицай, на премиера и на всеки министър, който се осмели да стъпи на Имия в Егейско море\", заплаши той.", "date": "2018.02.14", "title": "САЩ имат план Гърция да нападне Турция"}
{"url": "http://www.bnews.bg/article/237026-klyukarkata_lili_s_rozi_i_v_hladilnika", "text": "Лили Ангелова, която е по-известна като Клюкарката от „Папараци” си има наистина романтичен мъж. Бременната брюнетка, която е в очакване на първото си дете, не спира да се изненадва колко прекрасен любим има. \r\nЛили наскоро се сгоди за гаджето си, а освен това й предстои да стане и майка. В знак на любов за прекрасния подарък, с който ще дари мъжа на живота си, Ангелова редовно получава мили изненади. \r\n„Навсякъде намирам рози от него. Отварям си жабката на колата — роза. Отварям хладилника — роза! В крайна сметка ние се влюбваме в делата на мъжете си”, обяснява Лили. \r\nПръстенът, който тя получи също е изключително скъп и с голям камък. Заради бременността си, в момента Лили носи друг на ръката си, а не годежния. \r\nТя споделя също, че е влюбена до уши в мъжа до нея. И няма търпение да го направи официално свой съпруг. \r\n ", "date": "2018.02.14", "title": "Клюкарката Лили с рози и в хладилника\r\n"}
{"url": "http://www.bnews.bg/article/237016-novi_mrasni_tayni_nayave_vav_vrazhdata_wc_ministara_agent_ivan_parvan_simeonov_provalenoto_momche_chlen_na_vmro_koeto_izpalnyava_porachki", "text": "\r\nВраждата между тоалетния министър Валери Симеонов и военният министър Красимир Каракачанов – разединени патрЕоти, извади друга мръсна тайна на агент Иван. А именно платеният социолог Първан Симеонов, който удобно лъска имиджа на корпулентния министър. Симеонов го каза в прав текст: Социологът Първан Симеонов от \"Галъп\" като член на ВМРО изпълнява техни поръчки! Машата на другия платен клакьор на премиера Андрей Райчев – Първан, също не крие пристрастията си, само дето публично не е обявил колко точно му плащат. „Ако Валери Симеонов се успокои малко, нещата ще се оправят. Аз съм на мнение, че референдум трябва да има, това са 30 млн., по 3-4 лв. на всеки българин. Но аз не помня такова разделение от падането на комунизма. За съжаление знаем и резултатът от референдума, няма да събере нужните гласове, ще стане като референдума на Слави Трифонов. Хората обаче са категорични, че не искат ратифициране на конвенцията”, заяви Константинов, като определи документа като нескопосан и глупав. Дори в чисто юридически смисъл е празен документ и припомни, че конвенцията на ООН против насилието на жените, която е приета у нас се различава от Истанбулската конвенцията единствено с тези джендър неща. Тук е мястото да се припомни, че през 2013 г. Андрей Райчев напусна политиката, а след това се завърна през задния вход и е слуга на Борисов. От признания на самия евродепутат Николай Бареков пък става ясно, че за евроизборите през 2014 г. Каракачанов му е бил “предложен” за коалиция от Андрей Райчев и Кънчо Стойчев. За двамата, а с тях и Каракачанов има информация, че са вземали солидни суми по едно и също време от касата на КТБ, което вече излезна наяве. В същото време Първан Симеонов удобно си прави оглушки, държейки се за Каракачанов, изкарвайки го едва ли не по-харесван от премиера Бойко Борисов. Всеизвестно е, че Първан Симеонов винаги се е провалял - всяко едно негово начинание е завършвало с катастрофален неуспех или иначе казано политически труп, който го реанимираха. Пред изданието „Марица“ Първан Симеонов, който е и директор на \"Галъп Интернешънъл\", обвинява само Валери Симеонов за краха между ГЕРБ и патриотите: „На пръв поглед отношенията между ГЕРБ и Патриотите са стабилни, но има субективни фактори, които въздействат, и най-вече специфичният политически стил на Валери Симеонов. Вицепремиерът е много откровен, но и провокативен за своите партньори, пък и за обществото като цяло. От една страна, неособено ласкаво звучат Красимир Каракачанов и Волен Сидеров, от друга страна, е либералната опозиция, която много се е активирала и която вижда в негово лице мишена и от трета страна, на Борисов не му е приятно да се случва това.” Машата на Райчев обаче здраво е хванал кокъла и не иска да го пусне: сега било глупаво правителството да се срути, когато икономиката върви нагоре, хората не искат нови избори и България пое европредседателството. И децата са наясно, че всичко куца в държавата, само платенията социолог се прави на сляп и се подмазва на падишаха, както прави покорно и учителят му Райчев. Но неволно като че ли призна една истина: „От друга страна, премиерът би се радвал неговите партньори да са в надробен вид, за да може да ги владее, а започнат ли да се появяват такива симптоми, това е опасно за Патриотите, защото цялото им влияние и инерция, които са събрали, си отиват.“ С цялото им влияние! Явно ще страда и самият Първан от липсата на партиотите, защото са му допълнителна парична помощ, но не изпуска да повее вятър на премиера, който коли и беси в държавата. По-добре близо до царя, отколкото в калта...    ", "date": "2018.02.14", "title": "НОВИ МРЪСНИ ТАЙНИ НАЯВЕ ВЪВ ВРАЖДАТА WC МИНИСТЪРА - АГЕНТ ИВАН: Първан Симеонов - проваленото момче, член на ВМРО, което изпълнява поръчки..."}
{"url": "http://www.bnews.bg/article/237004-nikoleta_zazhivya_v_kipar", "text": "Най-коментираната плеймейтка Николета Лозанова заживя заедно с дъщеря си Никол в Никозия. Там гаджето й Ники Михайлов подписа с местния „Омония“, след като договорът му с турския „Мерсин“ изтече, пише „Галерия. \r\nНиколета стегнала багажа за острова на Афордита не само за да бъде с приятеля си, но и защото так климатът е мек и зимата изключително приятна. \r\nЗаминаването на Николета за Кипър не пречи на работата й. Миската постоянно пътува до България за фотосесии и реклами, с които я заливат всеки ден. \r\nМаркетинг анализаторите направили проучване, че тя е истински комерсиален продукт и продажбите на стоки, които тя рекламира, скачат драстично. \r\nСлед като напусна \"Папараци\" Николета е ухажвана от различни продуценти за телевизионни изяви, но не бързала да приеме, внимателно оглеждайки предложенията. \r\nВръзката й с Ники Михайлов се задълбочава и не е изключено скоро двамата да я скрепят в брак. В навечерието на Нова година вратаря си пожела здраве и бебе, така че не е изключено да планират и наследник. \r\n ", "date": "2018.02.14", "title": "Николета заживя в Кипър"}
{"url": "http://www.bnews.bg/article/236988-iskat_hubavata_nastya_za_momiche_na_bond_snimki", "text": "Руснаците още нямат злато в Пьончан, но се гордеят с Хубавата Настя - момичето, което впечатли толкова фотографите, че снимките му са из всички медии по света. \r\nТя се казва Анастасия Бризгалова и е неприлично красива. Камери и фотообективи я следяха, докато с огромна концентрация опитваше да помогне за медал на отбора си. \r\nИ успя, заедно с партньора си на леда и в живота - Александър Крушелницкий, с когото са семейство, взеха трето място на смесените отбори в кърлинга. \r\nНастя продължава традицията на секси момичетата в руския отбор по този спорт, след като в Сочи погледите събираха Людмила Прививкова и Ана Сидорова. \r\n  \r\nЗа голямо съжаление на ценителите (не на кърлинга), Бризгалова повече няма да се появи в Пьончан. Тръгва си с медала и мъжа си. Но офертите за нейна кариера като модел вече са факт. \r\nДвамата с Александър са двойка в живота от 2012-а, но започват да се състезават заедно едва три години по-късно. Дълго се колебаят дали личните им отношения няма да попречат на добро представяне на леда. След световната титла сега дойде и бронз от олимпиада, както и сравнението от американските медии. Той е \"героят от Супермарио\", а тя - \"следващото момиче на Бонд\" от поредицата за суперагента 007.  Дали?  Ще видим. Засега им предстои заслужена почивка след олимпийския медал.", "date": "2018.02.14", "title": "Искат хубавата Настя за момиче на Бонд (снимки)"}
{"url": "http://www.bnews.bg/article/237017-martina_vachkova_i_dashterya_y_kato_dve_kapki_voda", "text": "Актрисата Мартина Вачкова и дъщеря й Рада са истински двойнички. В това се увериха топпапараците на \"България Днес\", след като изловиха Марта и щерка й на разходка около НДК. Красивата Рада е копие на майка си, а откакто се втали драстично, Марта е заприличала на собствената си щерка - с тийнейджърска фигура и тоалет на младо момиче.", "date": "2018.02.14", "title": "Мартина Вачкова и дъщеря й като две капки вода"}
{"url": "http://www.bnews.bg/article/236998-aktsiyata_v_kazanlak_8_zakopchani_proizvezhdali_marihuana", "text": "При акцията в Казанлък вчера са задържани осем души, които са произвеждали марихуана за Австрия, поясни Иво Спиридонов от ГДБОП. При обиските са открити буркани с марихуана, заровени в земята. Наркотикът е произвеждан тук, а е продаван в Австрия. Освен задържаните у нас, трима други са били арестувани във Виена. Акцията в Казанлък е разработка на българските спецчасти, като информацията е подадена към колегите им в Австрия, съобщи БТВ.", "date": "2018.02.14", "title": "Акцията в Казанлък: 8 закопчани, произвеждали марихуана"}
{"url": "http://www.bnews.bg/article/237003-plamen_georgiev_ili_nikolay_nikolov_nachelo_na_antikoruptsionniya_organ", "text": "Две кандидатури за шеф на комисията за борба с корупцията и за незаконно отнетото имущество внесоха от мнозинството и опозицията ден преди крайния срок. ГЕРБ и Обединените патриоти са вносителите на предложението досегашният шеф на КОНПИ Пламен Георгиев да оглави и новия антикорупционен орган. Те са внесли кандидатурата на Георгиев в Народното събрание, като в мотивите изтъкват, че от 2013 до сега, той се е справил повече от успешно и е издигнал авторитета на комисията. Посочва се още, че това е не само заради положителните резултати от работата на КОНПИ, но и заради високата оценка, дадена му от европейската комисия и международните партньори. БСП също обяви официално своята кандидатура за шеф на антикорупционния орган по новия закон - това е Николай Николов, който е бил член на Комисията за предотвратяване на конфликта на интереси. Професионалните качества на соцноминацията представи пред медиите в парламента Жельо Бойчев. Той посочи, че името му никога досега не е било забърквано в скандали и притежава едно от най-важните качества - да не се поддава на натиск. Социалистите признаха, че не са разговаряли за подкрепа на кандидатурата му с други партии. По всичко изглежда обаче, че за Георгиев още на старта има мнозинството от гласовете, тъй като той е номинация на управляващите политически сили. ДПС все още няма решение по въпроса, но се очаква движението изобщо да не издига своя кандидатура, предаде Канал 3.", "date": "2018.02.14", "title": "Пламен Георгиев или Николай Николов начело на антикорупционния орган?"}
{"url": "http://www.bnews.bg/article/237007-lavina_pomete_snoubordist_v_bansko_toy_e", "text": "Сноубордист е спасен след паднала лавина извън пистите в Банско. Това каза директорът на Планинската спасителна служба Христо Григоров, цитиран от \"Фокус\". „Инцидентът е станал сутринта - сноубордист е влязъл в улей в района на Банско. Получило се е подсичане на снега и е паднала лавина, която го е затрупала. Веднага към мястото са тръгнали планински спасители. Провела се е няколкочасова спасителна акция“, обясни той. Григоров уточни, че спасителите са забелязали борда на сноубордиста, който се е виждал над падналия сняг. „Извадили са сноубордиста в безсъзнание и с глътнат език. Успели са да го реанимират и да го предадат жив на медицински екип“, добави той. Христо Григоров призова да не се влиза по писти, които са необработени. „Не рискувайте живота си. Планината е хубава, удоволствието от адреналина също, но рискът, когато се кара така неразумно води до тежки последствия“, допълни той.   ", "date": "2018.02.14", "title": "Лавина помете сноубордист в Банско, той е..."}
{"url": "http://www.bnews.bg/article/237008-zakopchaha_svodnik_izdirvan_ot_frenskite_vlasti", "text": "Искането на Окръжната прокуратура във Варна да бъде задържан под стража 33-годишният Хр. Иванов е било уважено от състав на Варненския окръжен съд. Иванов е бил обявен за международно издирване от съдебните власти в Република Франция въз основа на издадена Европейска заповед за арест на съда в град Шартър, съобщиха от държавното обвинение. Причина за издирването на българина, който е бил открит във варненското село Старо Оряхово, е съдебно решение по дело, издадено от първоинстанционния съд във френския град Шартър и в град Сур за сводничество, подялба на печалби или ползи от проституция на трети лица. Престъплението по Наказателния кодекс на Република Франция се наказва с лишаване от свобода с максимален срок до 7 години. Деянието е наказуемо и по член 159а и член 155 от българския НК. По същество делото за предаването на 33-годишния Хр. Иванов на френските съдебни власти ще бъде разгледано утре, 15 февруари 2018 г. във Варненския окръжен съд.        ", "date": "2018.02.14", "title": "Закопчаха сводник, издирван от френските власти"}
{"url": "http://www.bnews.bg/article/236996-otkazat_ot_brezkit_e_predatelstvo", "text": "\r\n17,4 милиона британци, които са гласували за напускане на ЕС, са изправени пред катастрофално и необратимо предателство, заяви външният министър на Великобритания Борис Джонсън по повод опитите за провеждане на втори референдум в Обединеното кралство за Брекзит. \r\nДжонсън е категоричен, че \"не можем и няма да допуснем това да се случи\", пише \"Гардиън\" на първата си страница.  \r\n\"Страхувам се, че някои хора стават все по-решителни да спрат Брекзит, да отменят референдума на 23 юни 2016 г. и да осуетят волята на народа. Смятам, че това би било катастрофална грешка, която би довела до трайни и непреодолими чувства на предателство. Не можем и няма да позволим това да се случи \", потвърди позицията си Джонсън.  \r\nТой обаче признава, че напускането на ЕС ще бъде успешно, само ако правителството успее да убеди и успокои британците, които имат притеснения относно решението.  \r\n\"Искам да опитам днес да премахна поне някои от тези страхове и да покажа по най-добрия възможен начин, че те са неоснователни и че точно обратното обикновено е вярно-че Брексит не е основание за страх, а за надежда\" добави външният министър. \r\nСпоред Джонсън, Брекзит ще превърне Великобритания в една „гледаща навън, либерална и глобална страна\".  \r\n ", "date": "2018.02.14", "title": "Отказът от Брезкит е предателство!"}
{"url": "http://www.bnews.bg/article/237002-natiskat_za_ostavki_v_borovan_za_nasilieto_na_detsa", "text": "Кметът на община Борован ще поиска оставката на директора на Центъра от семеен тип, откъдето бяха разпространени кадри с насилие на служители над деца. Случаите са поне от пет години, но властите твърдят, че сигнали за тях не са получавали.  В момента и управителят на дома и възпитателката, заснети в клиповете, са в болнични. След разговори с ецата пък е станало ясно, че те не са информирали за насилието, защото са се страхували. От персонала,  включително и част от непълнолетните обитатели , казаха, че служителката, която присъства в записите, също е била провокирана. В центъра съжителстват  деца без родители, както и такива, които са с противообществени прояви. Бягствата от училище и дома са всекидневие. Миналата година  има два случая на непълнолетни момичета, които са родили. „За мен по-нормално е да реагираш на момента и да предотвратиш такъв конфликт, това насилие над дете, а не да стоиш отстрани и като съучастник да правиш клипчета, които после да пускаш в медиите”, коментира Мария Търнавска, директор на „Социално подпомагане” – Враца, предаде БТВ.", "date": "2018.02.14", "title": "Натискат за оставки в Борован за насилието на деца"}
{"url": "http://www.bnews.bg/article/237039-v_pleven_sadyat_petima_imanyari_tarsili_tsennosti_s_traktor", "text": "В Плевен ще бъдат съдени петима мъже за незаконно търсене на археологически ценности в местността \"Селището\" в землището на с. Петърница, съобщиха от прокуратурата, цитирани от БТА. Разследването е приключило с обвинителен акт, който е внесен в Окръжния съд. Обвинението е срещу Милен Х., Цочо Ц., Николай М., Петър Р. и Мирослав А. за това, че на 4 август 2016 г., в местността, която е паметник на културата, без разрешение и в нарушение на Закона за културното наследство са търсили археологически обекти с използване на технически средства - металдетектори, трактор и лек автомобил. Престъплението е по чл. 277а, ал. 7 от НК. Разследването е установило незаконно притежавани от тях културни ценности - общо 32 обеци, фрагменти от обеци, сферични копчета, амулети, апликации от късното Средновековие.  \r\nСлучаят е установен от служители на \"Криминална полиция\", ГД \"НП\", сектор \"Престъпления против собствеността и културно-исторически ценности\", след сигнал за незаконни теренни проучвания и разкопки в землището на с. Петърница.  Предстои насрочване на делото за разглеждане от съда. ", "date": "2018.02.14", "title": "В Плевен съдят петима иманяри, търсили ценности с трактор"}
{"url": "http://www.bnews.bg/article/237010-proveryavat_sluchaya_s_nahapanite_baba_i_vnuche_v_dupnitsa_sobstvenikat_e", "text": "Вчера, 12.02.2018 г., в Районна прокуратура – Дупница е бил получен сигнал от Центъра за спешна неотложна медицинска помощ за две пострадали лица, постъпили с рани, причинени от ухапване на домашно куче, съобщиха от държавното обвинение. Под ръководството на прокурор е разпоредено извършването на проверка по случая. На собственика на кучето незабавно е съставен протокол за писмено полицейско предупреждение. Припомняме, че инцидентът възникнал на 11 февруари около 18.30 часа. Бабата и внучето били в района на квартал „Развесена върба”.  Веднага на място са били изпратени полиция и Бърза помощ.  \r\nСлед като разбрали за случая, полицаите издирили собственичката на кучето.  Четириногото е отглеждано в частен имот. Според собственичката питбулът се е отскубнал от синдижира си и е избягал.  \r\nНа ранените е оказана медицинска помощ, те са със средна телесна повреда, без опасност за живота. Пострадалите са освободени за домашно лечение. Уведомен е дежурния прокурор. Заради инцидента е образувана преписка.", "date": "2018.02.14", "title": "Проверяват случая с нахапаните баба и внуче в Дупница, собственикът е..."}
{"url": "http://www.bnews.bg/article/236997-revnost_4_kurshuma_i_samoubiystvo_v_karvavoto_audi", "text": "Досъдебно производство за умишлено убийство е образувано по случая „Два трупа в автомобил\" на Пампорово. Това обявиха на нарочен брифинг по повод кървавата история шефът на полицията в Смолян старши комисар Николай Димов и зам.-окръжният прокурор Недко Симов. Водещата версия е убийство и самоубийство.   \r\n41-годишната жена е застреляна с два куршума в гърдите и един в главата. Смъртта на мъжа, който е бил на 48 години, е настълила след изстрел в главата. В автомобила, който е собственост на мъжа и е с пловдивска регистрация, е намерен незаконен пистолет. Той е бил в ръката на мъжа, който е бил облечен изцяло в черно. Труповете са били в автомобил „Ауди ТТ\" с пловдивска регистрация. Двамата са били жители на града под тепетата. Имали са връзка, посочиха от полицията. Двамата имали по едно дете от предишни бракове. 41-годишната била разведена, а мъжът - вдовец. Тя работела в банков клон на Пампорово. Приятелят й, който бил музикант, пристигнал специално, за да се видят, гласи първоначалната версия. Пловдивчанката била на Пампорово от два дни. Назначена е тройна експертиза и предстоят повторни огледи.  Припомняме, че двата трупа са намерени край ски център \"Малина\" в Пампорово. За колата със зловещата находка е подаден сигнал към полунощ. По случая е образувано досъдебно производство. Към момента няма яснота дали става въпрос за двойно убийство или за убийството и самоубийство, обясниха запознати със случая. \"Около 23.25 часа е получено съобщение на тел. 112, че в Пампорово, в района между хотел \"Стрийм Ризорт\" и вилно селища \"Малина\".  На място установяват, че в автомобила с пловдивска регистрация Ауди ТТ има трупове на мъж и жена с видими огнестрелни рани по телата и на двамата.", "date": "2018.02.14", "title": "Ревност, 4 куршума и самоубийство в кървавото Ауди!"}
{"url": "http://www.bnews.bg/article/236984-srutvane_v_haskovo_trimetrova_ograda_padna_v_uchilishte", "text": "\r\nТриметрова ограда на строителната гимназия в Хасково рухна и затрупа част от улицата. За късмет, в този момент не са минавали пешеходци. \r\nСтената поддала при пороен дъжд преди дни. Първо се свлекли няколко метра, после цял участък Съоръжението е градено на етапи през годините.  \r\nРазрушително за съоръжението обаче се оказва възстановено преди 8 години футболно игрище в двора на училището, в чиито проект има технически пропуски.  \r\n\"Не са били направени дренажи за отвеждане на водите, както за поливане на терена, така и за отводняване на дъждовни води. Има и хидростатичен натиск върху тази стена, тя е изградена от тухли четворки , което е недопустимо при такава денивелация\", заяви архитект Владимир Райчев пред bTV, който е преподавател в гимназията. \r\nОт общината са започнали проверка на строежа както на оградата, така и на футболното игрище.  \r\n\"Мисля, че нищо не можеше да се направи в тази ситуация, просто след извършения оглед, мнението на специалистите е, че тази стена трябва да се разруши и да се изгради наново с нов проект\", коментира зам.-кметът на Велин Балкански.  \r\nДо тогава футболният терен не може да бъде използван.  \r\n ", "date": "2018.02.14", "title": "Срутване в Хасково: Триметрова ограда падна в училище!"}
{"url": "http://www.bnews.bg/article/236985-tretiyat_pol_e_vaveden_v_balgariya_kogo_zabluzhdavate_g_da_polititsi", "text": "\r\nПрез последните седмици се вдигна много врява от политиците срещу Истанбулската конвенция и третия пол. Би Нюз извърши проверка на българското законодателство и установихме интересни факти.ТретияJ пол е въведен в България чрез възможността за промяна на пола в законодателството ни. \r\nТакава възможност е предвидена в закона за защита от дискриминация и по-точно в точка 17 от Параграф 1 на допълнителните разпоредби, която гласи-т. 17. (нова - ДВ, бр. 26 от 2015 г.).  \r\nПромяната на пола е предвидена и в закона за българските лични документи.Съгласно чл.9, ал.1 при промяна на пола гражданите са длъжни в 30 дневен срок да подадат заявление за промяна на личните си документи. \r\nТук трябва да отбележим, че според чл.8, ал.1 основни данни за гражданската регистрация на лицата са техните име,дата и място на раждане,пол,гражданство и ЕГН. В чл.76, ал.5 е предвидено, че полът не може да се променя по административен път. Както виждате, чрез възможността за промяна на пола на практика е въведен така нареченият трети пол. Интересно, защо се разиграват тези политически циркове пред обществото и какво се прикрива чрез тях? При всички случаи се прикрива нещо, което не е в полза на българския народ! Всъщност кого заблуждавате господа политици? \r\n ", "date": "2018.02.14", "title": "Третият пол е въведен в България! Кого заблуждавате г-да политици?!"}
{"url": "http://www.bnews.bg/article/237011-zaplatite_v_kfn_basnoslovni_biyat_bnb", "text": "На пресконференция на 27.11.2017 г. председателят на КФН Карина Караиванова пое публично ангажимента да оповести новите възнаграждения на ръководството и служителите на комисията след промяната в закона и в модела на финансиране на КФН, осигурявано изцяло от събираните от бизнеса такси, съобщиха от КФН. В изпълнение на този неин ангажимент ви информираме, че    Основното възнаграждение на заместник-председателите ще бъде в размер на 12 хиляди 003 лева. Членът на КФН ще получава 11 хиляди 432 лева. Актюерите, на които ще се разчита да вдигнат ефективността на застрахователния надзор, ще получават средно по 4 хиляди 500 лева, след като бъдат наети от комисията. Средното основно възнаграждение на главните експерти е определено на 2 хиляди 893 лева, на старши експерти на 1 989 лева, а на младши експерти на 1 472 лева. Възнагражденията в КФН са определени чрез Вътрешни правила за работна заплата, публикувани на сайта на комисията.  ", "date": "2018.02.14", "title": "Заплатите в КФН баснословни! Бият БНБ!"}
{"url": "http://www.bnews.bg/article/237001-krisi_s_premiera_na_raztarsvashta_balada_za_sv_valentin_video", "text": "Навръх деня на влюбените – “Свети Валентин”, фолк звездата Криси зарадва своите почитатели с баладата „Толкова любов“. Само за час, след като официалното видео се завъртя в You Tube събра над 20 000 гледания. Нежният глас на поп-фолка със сигурност ще разбие класациите с „Толкова любов“ , която е неин специален подарък от македонската звезда Бернат. Клипът е заснет през лятото на 2017-а, но Криси умишлено забавила премиерата за 14 февруари. “Толкова любов” е много разтърсваща песен. Исках да излезе на 14 февруари, защото в песента се пее за любовта, която причинява болка, но въпреки всичко я избираш. Силно се надявам да се хареса, защото в нея вложих сърце и душа. Самото парче ми е подарък от Бернат – огромен талант, страхотен музикант и близък приятел от Македония. Текстът е на Анастасия Мавродиева, а аранжимента на моят приятел – Александър Асенов“, споделя Криси.  Режисьор на клипа е колегата на Криси – фолк певецът Ерик. Изпълнителката в момента е на почивка със своя приятел - композитора Александър, в Лондон. Двамата ще презаредят батериите, за да се върнат с много хъс за работа в България. Това е третият проект, който певицата представя на аудиторията след завръщането си на музикалната сцена. През 2017-та Криси представи “Момичето на тати” и фолклорната песен “Добро льо, мари хубава”.  ", "date": "2018.02.14", "title": "Криси с премиера на разтърсваща балада за „Св. Валентин“  (ВИДЕО)\r\n"}
{"url": "http://www.bnews.bg/article/236987-strashna_nahodka_dva_trupa_v_tuzarsko_audi", "text": "Двата трупа, намерени край ски център \"Малина\" в Пампорово, са били в тузарско Ауди с пловдивска регистрация. За колата със зловещата находка е подаден сигнал към полунощ. По случая е образувано досъдебно производство. Към момента няма яснота дали става въпрос за двойно убийство или за убийството и самоубийство, обясниха запознати със случая. \"Около 23.25 часа е получено съобщение на тел. 112, че в Пампорово, в района между хотел \"Стрийм Ризорт\" и вилно селища \"Малина\", на пътното платно има труп на мъж с кръв по лицето, веднага на място е изпратен екип на полицията. На място установяват, че в автомобила с пловдивска регистрация Ауди ТТ има трупове на мъж и жена с видими огнестрелни рани по телата и на двамата. Екип на \"Спешна помощ\" е констатирал смъртта им. Двамата са на видима възраст - на около 50 години мъжа и жената - на около 40 години, близките още не знаят и няма да съобщаваме имената засега. Двамата са от Пловдив. На мястото е намерен пистолет.\", каза шефът на ОД на МВР - Смолян Николай Димов, пише Марица.бг. \r\n ", "date": "2018.02.14", "title": "Страшна находка: Два трупа в тузарско Ауди!"}
{"url": "http://www.bnews.bg/article/236994-gripat_ni_udari_tezhko_detsata_masovo_s_uslozhneniya", "text": "\r\nДеца от цялата страна, които имат сериозни усложнения от грип, са настанени в Детското отделение на „Пирогов”. \r\nСпоред координатора на детския комплекс доц. д-р Христо Шивачев, който е и началник на Клиниката по детска хирургия, за последните 10 дни има 10 случая на пациенти, с много сериозни усложнения, резултат от остри респираторни заболявания. Най-малкият пациент е 6-месечно момченце, а най-големият е 16-годишно момиче. \r\nКъм момента по-голяма част от пациентите в Отделението по детска гръдна хирургия са именно поради такива усложнения. Има и две деца, които са настанени в детската реанимация. \r\nЛекарите полагат сериозни грижи за тяхното адекватно и бързо лечение. Те съветват родителите да наблюдават състоянието на техните деца и ако има нещо, което ги притеснява, задължително да се обърнат към специалист, съобщава Дир.бг. \r\n ", "date": "2018.02.14", "title": "Грипът ни удари тежко: децата масово с УСЛОЖНЕНИЯ!"}
{"url": "http://www.bnews.bg/article/236971-paynera_poseche_andrea_tya_e_s_bolno_vaobrazhenie_i_oshte", "text": "Собственикът на \"Пайнер\" инж. Митко Димитров наруши мълчанието си месец, след като бившият му кадър Андреа изсипа тонове хули върхи главата му. Гаджето на Кубрат Пулев хвърли тежки обвинения към бившия си продуцент. Андреа заяви, че хората в поп-фолка живеят в постоянен страх, а управителите на заведенията и изпълнителите са изнудвани. Като основен виновник за ситуацията тя посочи шефа на \"Пайнер\". Според Андреа, която се раздели с музикалната компания преди три години, Димитров завишавал сериозно цените за участие на негови изпълнители, като успоредно с това принуждавал управителите на заведения да работят само с него. \"Всички наши изпълнители, с които сме се разделяли по някаква причина, е разбират нещо много елементарно - че плюеюки по фирмата, всъщност дискредитират себе си. Поднасят упреци там, където до вчера са яли. Така обиждат най-вече себе си\", коментира Пайнера пред седмичник. \r\n\"Андреа - за мен това едно болно въображение. Нейните обвинения и упреци са толкова неоснователни, а и нямат никаква логика. Претенциите й са, че съм бил окупирал пазара и съм блокирал нейните участия отвсякъде, което е повече от небепо. Не съм чак дотам Господ Бог, че да мога да направя това, дори и да желая. Да не говорим изобщо, че не съм се интересувал от нейното развитие. През всичките години, в които сме работили, съм следвал принципа да гледам в собственото си канче, а не кой какво прави и приказва отстрани\", казва за бившата си певица Димитров.", "date": "2018.02.14", "title": "Пайнера посече Андреа:Тя е с болно въображение и още... "}
{"url": "http://www.bnews.bg/article/237028-samoten_bashta_varveshe_vseki_den_18_km_pesha_do_rabota_dokato", "text": "Доскоро американецът Трентън Люис трябвало всяка сутрин да върви 11 мили пеша (близо 18 км), за да застъпи на смяна в 04:00 часа сутринта. Това продължило 7 месеца. 21-годишният мъж обаче не се оплакал на никого. Особено след като така осигурявал прехраната на 14-месечната си дъщеря Кармен. „Много съм горд. От каквото и да се нуждае, аз съм човекът, който се предполага, че трябва да й го осигури”, заявява младият баща пред Си Ен Ен. Но когато колегите му в компанията в град Литъл Рок, Арканзас, разбират как младият мъж ходи на работа, решават да поправят нещата. Те викат Люис на „събрание” и му връчват ключове за кола, а лицето му грейва невярващо. „Бях разтърсен. Сърцето ми заби лудо”, разказва младият мъж. Когато Люис започнал работа в компанията, не е имал с какво да ходи и да се прибира от работа. „Разчитах на краката си”, казва той. Трентън обаче не се жалвал пред колегите си. Но във всяка голяма компания има поне един човек, който знае всичко и вижда всичко. За Трентън това е Патришия Бриант, наричана Мама Пат. „Тя беше за мен като втора майка”, казва Люис. „Притесни се, когато разбра, че ходя пеша до работата”. Патришия и съпругът й работят в компанията от 40 години. Те тактично споделили с колегите си историята на Трентън и събрали пари, за да му купят кола. Много от колегите дори не познавали Трентън, но били впечатлени от волята му. Скоро били събрани 2 000 долара и колата била купена. Дори когато разказали на продавача какво правят, той решил да им направи отстъпка от цената. „Никога няма да забравя това”, заявява Люис. Първото му пътуване с колата било, когато завел дъщеря си да похапнат.", "date": "2018.02.14", "title": "Самотен баща вървеше всеки ден 18 км пеша до работа, докато …"}
{"url": "http://www.bnews.bg/article/236981-simeonov_vs_karakachanov_galap_tarka_imidzha_na_vmro", "text": "Патреотите така са озверели един срещу друг, че публично се клеймят и предават един друг. Жаждата им за власт и пари, и дебилното им поведение доведе тоталния им разпад.  Лъснаха грозни истини, платени статистици, неизпълнени предизборни обещания, борба за пари и мръсни тайни. И то от устата на едното вице - Валери Симеонов към видимо омразния му и непоносим враг, но коалиционен партньор - ошишкавелият от власт агент Иван. От казаното от него в студиото на БНТ стана пределно ясно, че лидерът на НФСБ се е обидил и на думите на математика Михаил Константинов, който в същото предаване вчера го е нарекъл \"неефективен политик\". Той се опита да изтъкне управленските си заслуги и хвърли бомбата: социологът Първан Симеонов от \"Галъп\" като член на ВМРО изпълнява техни поръчки! Социологът пък вчера в същото предаване обратно го върна на вицето с публичната тайна, че Симеонов имал властови амбиции.  Каракачанов не закъсня да отвърне на удара и отхвърли обвиненията, че заради него имало напрежение в коалицията Обединени патриоти, защото говорел през медиите, а не с партньорите. Според него този, който отказва диалога, е самият Симеонов. \"Аз, когато имам нещо да му казвам, му звъня по телефона или отивам в кабинета му и му го казвам. Когато той има да ми казва нещо, го казва през медиите\", каза Каракачанов пред Канал 3. \"А той, когато има да ми казва нещо - няма разговор. Ами как да има разговори, като той не си вдига телефона и се прави на сърдит за нещо, и аз не знам какво\", недоволства лидерът на ВМРО. Окръгленият министър Каракачанов като ощипана девойка отказа да се изяснява с колегата си. И той смята, че е направил нещо за света, т.е. България.Но и двамата нито дума за предизборните си обещания, с които хвърлиха прах в очите на избирателите си: 300 лева минимална пенсия, олицай във всяко село и наборна военна служба. Интересно обаче, че водещият на БНТ Иво Никодимов нито веднъж по време на сутрешното предаване не попита вицепремиера на България за скандала с евродепутатката от \"Зелените\" Ска Келер и обидната декларация срещу нея от страна на партията му НФСБ.  ", "date": "2018.02.14", "title": "Симеонов VS Каракачанов: \"Галъп\" ТЪРКА ИМИДЖА на ВМРО!"}
{"url": "http://www.bnews.bg/article/236982-patriotarite_sa_se_hvanali_za_gushite_imash_suho_plashtash_nyamash_duhash_supata", "text": "Появата на тоалетния министър Валери Симеонов в БНТ и разобличенията му срещу неговия коалиционен партньор, с кого не си говорят от месеци, както стана ясно, провокира Велизар Енчев да \"преведе\" думите на WC вицето в безмилостен коментар за схемите на бившият му шеф и съпартиец: \"Патриотарите са се хванали за гушите и се ръфат като квартални помияри. В глутницата ударно се самоизяждат, щото държавната трапеза им стана тясна, еврофондовете са опоскани, а черните каси са пресушени. Тоалетното вице кацна в БНТ и направи стряскащо разкритие – че социологът Първан Симеонов бил член на ВМРО. .. Отведнъж ни светна защо социологически агенции помпат рейтинга на трапезния войвода и хвалят до небесата налудничавата му идея за джендърския референдум, който ще струва на оскотелия данъкоплатец най-малко 30 милиона. Вместо да удари една секира на Истанбулската конвенция, военният министър си прави тънката сметка хем да изхарчи държавни милиони за референдум и за партийните си социолози, хем още да му вдигнат рейтинга. Щото лъснаха лъжите за 300 лева минимална пенсия, за полицай във всяко село и за наборна военна служба, а пък избори се задават и я камилата, я камиларят. И друга болка изплака тоалетното вице – че ВМРО узурпирало цялото медийно пространство. Ами що да не го узурпира, като редовно си плаща на телевизии, вестници и сайтове – дали като официални договори за медийно партньорство между МО и журналята, дали с пари под масата. Имаш сухо – плащаш, нямаш – духаш супата. Нема лабаво – власт с пари се взема и с пари се пази.\"", "date": "2018.02.14", "title": "Патриотарите са се ХВАНАЛИ ЗА ГУШИТЕ: Имаш сухо – плащаш, нямаш – духаш супата."}
{"url": "http://www.bnews.bg/article/236992-narodat_ostro_kam_borisov_hekimyan_shte_posmee_li_da_popita_obache", "text": "Култовото и дългоочаквано интервю на подлогата на властта Антон Хекимян с падишаха на народа предстои днес, в 19,35 часа. Неистовият интерес на гражданите, така любезно приканени от огънатият по всяко време и повод водещ на БТВ със съмнителни сексуални претенции, е видим с просто око в страницата на БТВ новините във Фейсбук. Стотици граждани още в ранните часове задават болезнени и конкретни въпроси към премиера. Някои от тях са толкова жестоко верни и целта, че BNews смее да прогнозира тоталното им игнориране от страна на задаващият въпроси към вожда Хекимян. Безпаричието, корупцията, здравната реформа, бедността, кражбите на властимащите са основните теми, които интересуват гласимащите българи. Но видимо от постнатите коментари и на тях пределно им е ясно, че питат стената, защото нито Хекимян ще посмее да повтори въпросите, нито пък Борисов има намерения да отговаря на подобни, както би ги нарекъл самият той „провокации“. Публикуваме една малка част от въпросите към премиера. Ще следим точно какво ще се случи в ефир и дали Хекимян ще посмее да подразни с неудобни въпроси падишаха. Масово въпросите са толкова остри, като BNews не носи вина за обидните реплики. Въпросът е защо bTV се гаври със зрителите си, като предварително е ясно, че няма кой да посмее да зададе подобни неудобни, но реални въпроси. *Публикуваме част от въпросите на българските граждани до премиера без редакторска намеса.  bTV Новините! \r\nАз искам да попитам следното. \r\nЧ \r\nБългария -2018 г.  \r\nМинимална заплата -510 лв. \r\n12 месеца х 510 = 6120лв. \r\nТова са 3 000 евро на година. \r\nДепутатска заплата - около 5 000 лв. без бонуси, комисионни и далавери. Стига до около 7 000 лв. месечно.  \r\nЕдин депутат взима на месец ПОВЕЧЕ от един български гражданин за ЦЯЛА ГОДИНА! \r\nАйде сега Тикво Нагла, обясни на европейците как българин живее цяла година със заплата , която в Евро съюза в който сме и ние , взимат на месец. Обясни продажнико, как българина ОЦЕЛЯВА(защото той отдавна не живее) с тези мизерни 260 евро на месец ,при най-скъпата храна и бензин в Европа! \r\nКак травестита Цецка дава по 1200 лв. (ДВЕ МЕСЕЧНИ ЗАПЛАТИ НА БЪЛГАРСКИ ГРАЖДАНИН), за ЕДИН обяд в ресторант в центъра на София! \r\nКак една твоя пура която пушиш ,струваща 300 лв. е по-скъпа от пенсията на един пенсионер който е блъскал цял живот за тази държава! Обясни как лъжеш цял свят ,че икономиката на България расте, и живота на българите се подобрява. Как месечните надбавки за едно дете са циничните 37 лв. Обясни им как живеем ние, докато сме домакини на Европа, и ще дадем милиони да ядат трюфели, хайвер , и скъпо шампанско! \r\nОБЯСНИ НАГЛЕЦ ДОЛЕН!  Кога ще се вслуша в мнението на народа,че не го искаме!Да спре да манипулира изборите,НЕ ГО ИСКАМЕ,СТИГА ПОСТАНОВКИ!!!!Галъп,алфа...всички агенции са лъжци!91% НЕ ЖЕЛАЯТ ТОВА ПРАВИТЕЛСТВО,ПО ТОЧНО НЕГО!Не могат,не искат,не знаят и нищо не разбират,да си вървят,работят ПРОТИВ НАРОДА,НЕ ЗА НАРОДА!Как в световен мащаб знаят,че са най корумпирани,само ТОЙ НЕ ЗНАЕ,толкова ли ни мисли за примирени,и не мисли ли,че един ден ще отговарят и пред нас,и пред ЕС???Изобщо,имат ли поне малко съвест,всички ???  Най-добре е,да седне някой от народа в ефир и тогава да пита,ама на живо! Че ми писна да се чудя как да отгледам децата си,сажалявам че се родиха в България! Ето до там ни докараха тези помяри. Дайте му 35лв. Да крета като куче!  Моите въпроси: \r\n1 Къде потъват парите от допълнителните задължителни здравни осигуровки на работещите пенсионери, и защо те биват допълнително здравно облагани,след като по презумпция са вече здравноосигурени в качеството им на пенсионери и защо,ако им се наложи болнично лечение, пак те/работещите пенсионери/ не ползват никаква привилегия от двойното осигуряване?!!!!! \r\n2 Защо рекетирате българското гражданство с принудително закупуване на винетки,а в същото време не сте осигурили алтернативни безплатни пътища?!!! \r\n3. Защо цените на храните, лекарствата и данъците в България са в пъти по-високи,а заплатите и доходите изобщо ,в пъти по- ниски от тези в останалите европейски страни?!!!  \r\n4. Не ви ли е срам от простотията и неграмотността, с които почти целокупното ГЕРБ представителство ни залива?!!!", "date": "2018.02.14", "title": "Народът остро към Борисов, Хекимян ще посмее ли да попита обаче?"}
{"url": "http://www.bnews.bg/article/236993-farsat_e_palen_deloto_ktb_ne_tragna_kam_lunata_za_treti_pat", "text": "\r\nСтартът на делото КТБ отново бе отложен. Този път причината е неявяване на един от подсъдимите Георги Христов, който за втори път не присъства, защото бил болен. Съдът го глоби с 1000 лв. Другият подсъдим - Цветан Василев,както е известно, е получил обвинителния си акт и призовката да се яви в съда, но заради воденото срещу него екстрадиционно дело той не може да присъства в зала. Но причината за отлагането на делото не е неговото отсъствие, а това на Георги Христов. Прокуратурата обяви, че ще измисли начин в отсъствието на Цветан Василев да се води процеса. Насроченото за утре дело няма да се състои, защото не се знае дали Георги Христов ще се яви в зала, като следващото заседание е насрочено за 27 февруари.", "date": "2018.02.14", "title": "Фарсът е пълен! Делото КТБ не тръгна към Луната за трети път!"}
{"url": "http://www.bnews.bg/article/236991-bivsha_na_krisko_toy_e_nay_stisnatiyat_chovek_harchi_samo_za_samnitelni_substantsii", "text": "Криско е най-стиснатият човек, когото познавам. Приказките, че е най-богатият ерген у нас, не са верни, защото голяма част от парите му отиват за съмнителни субстанции. В същото време се скъпи да плати сметката в ресторанта“, разказва бивша приятелка на рапъра Кристиан Талев пред „Галерия“, пожелала анонимност. По думите й изпълнителят на „Базука“ бил непоправима скръндза. Единственото перо, по което бил склонен да вложи по-солидни средства, били музикалните му проекти. За всичко останало си броял стотинките и гледал „да мине метър“. Дори тузарският му апартамент в столицата бил на кредит и обзаведен изключително безвкусно и евтино. „Един-единствен път ме заведе на почивка, като плати единствено билетите, а за всичко останало деляхме сметките до стотинка“, разказва бившата на Криско. И допълва, че не е единствената на това мнение. Други момичета, имали връзка с Талев, се оплаквали от същото отношение. Нещо повече – всичките му приятели го познавали като Криско-Стиско и се шегували, че мотото му е: „Имам, защото не давам“. „Колкото и да си му близък, никога няма да ти услужи с пари назаем, дори и да става въпрос за дребна сума. Но когато някой ще черпи, Криско е първа кипра“, продължава с разкритията разочарованата дама. Неотдавна плеймейтката Ася Капчикова също обвини рапъра, че е стиснат като менгеме. Криско и Ася бяха заедно повече от 1 година, но за това време моделката разкри, че не е видяла едно бижу от гаджето си. За рождения й ден по чудо я зарадвал с букет цветя. Може би именно скъперничеството му е станало причина двамата да се разделят. Настоящата приятелка на рапъра – Цвети Петрова, все още се е изказвала по темата. Прави впечатление обаче, че с Криско често пътуват до екзотични дестинации. Имайки предвид професията й на танцьорка, едва ли Цвети сама си плаща масрафа…", "date": "2018.02.14", "title": "Бивша на Криско: Той е най-стиснатият човек! Харчи само за съмнителни субстанции"}
{"url": "http://www.bnews.bg/article/236980-losho_vizhte_kakvo_vreme_ni_ochakva_dnes", "text": "Днес ще бъде предимно облачно, с валежи от дъжд, а в Източните Родопи и източните райони на Горнотрокийската низина е възможно и да прегърми. Дъждът в Северозападна и високите полета на Западна България за кратко ще премине в сняг, но още преди обяд валежите там ще започнат да спират. През нощта срещу четвъртък и в североизточните райони от страната ще спре да вали. Облачността от югозапад ще започне да се разкъсва. Ще духа умерен до силен югоизточен вятър, който ще започне да се ориентира от северозапад, най-напред, още сутринта в Северозападна България. Максимални температури между 4° и 9°, в крайните югозападни и югоизточни райони до 11°, в София около 4°. \r\nНад Черноморието ще бъде облачно и дъждовно. Ще духа умерен до силен югоизточен вятър, който към края на деня ще се ориентира от северозапад. Максималните температури ще са 7-10°, температурата на морската вода е 5-7°. Вълнението на морето ще е 3-4 бала. \r\nВ планините ще бъде облачно с валежи от сняг, които след обяд от югозапад ще спират, а облачността ще се разкъсва. Ще духа умерен и силен юг-югозападен вятър, който през деня ще се ориентира от северозапад. Максимална температура на височина 1200 метра около 2°, на 2000 метра – около минус 4°.", "date": "2018.02.14", "title": "Лошо: Вижте какво време ни очаква днес! "}
{"url": "http://www.bnews.bg/article/236983-tri_praznika_ima_dnes_izberete_si_koy_za_nazdravitsa", "text": "\r\nДнес се отбелязват три празника: по стар стил на Свети Трифон Зарезан, честван като Ден на лозаря, църковният празник за Успението на Свети Кирил Славянобългарски и празникът на Свети Валентин. \r\nТрифон Зарезан е посветен на труда и любовта на българите към лозата, гроздето и виното. Този празник започва да се чества официално у нас през 1962 г. в деня на Свети мъченик Трифон. Тогава с постановление на Министерския съвет е обявен за професионален празник на лозаря. С въвеждането през 1968 г. на Григорианския календар от Българската православна църква църковният празник на Свети Трифон Зарезан започва да се отбелязва на 1 февруари, а Денят на лозаря - на 14 февруари. \r\nНа 14 февруари Българската православна църква отбелязва църковния празник на Успението на Свети Кирил Славянобългарски. Константин Философ, наречен Кирил, произхождал от семейството на знатните солунски славяни - Лъв и Мария. Учил е в Магнаурската школа в Цариград. Завършил образованието си с прозвището \"философ\" и бил назначен за патриаршески библиотекар и преподавател по философия. На него били възлагани различни поръчения с обществен характер. Отегчен от суетата на този свят, Константин избягал тайно в манастира на малоазийския Олимп при своя брат Методий, където създали славянската азбука и превели свещените книги на Православната църква на езика на солунските българи. Кирил починал в Рим на 14 февруари 869 г. и бил погребан в църквата \"Свети Климент Римски\". \r\nИ разбира се, модерният вече и у нас католически празник Свети Валентин. Той е роден в Италия и е бил християнски епископ. Живял е по времето на император Марк Аврелий Клавдий Втори. Когато императорът забранил на войниците си да се женят с идеята, че като нямат семейство, ще са по-самопожертвувателни в битките, войниците християни тайно били венчавани от епископ Валентин. Заради това впоследствие той е обявен за закрилник на влюбените. Обезглавен е през 270 г. заради непреклонната си вяра в Бога, а много скоро след това е канонизиран. \r\nПразникът 14 февруари, посветен на Свети Валентин, започва да се чества през 14-и век. На този ден влюбените изразяват любовта си един към друг, като си изпращат поздравителни картички и бонбони във формата на сърце. Обичайно се подаряват и цветя. \r\n ", "date": "2018.02.14", "title": "Три празника има днес, изберете си кой за наздравица!"}
{"url": "http://www.bnews.bg/article/236995-emanuela_progovori_za_bremenostta_si", "text": "В откровено интервю топ пайнерката Емануела говори за любимия си Мартин, отговаря на въпроса дали е бременна и дали е скарана с колежката си Галена. За Мартин певицата разказа, че двамата се познават от близо 17 години – още преди да стане известна. Връзката им е започнала първоначално на майтап, който е прераснал в нещо много сериозно и красиво. Емануела отрече слуховете, че чака трето дете. През два месеца медиите писали, че тя очаква дете, а всъщност я улавяли, когато е в прилепнали дрехи преди месечния ѝ цикъл, когато подуването на корема е съвсем естествено явление. „В момента не мисля да раждам отново“, отсича брюнетката пред в. Шоу. Колкото до въпроса дали се е помирила с бащата на втория ѝ син – Димитър Динев, Емануела е категорична: „Какво значи помирение, след всичките тези неща, които са се случили?! Малко трудно може да се нарече по този начин, но се опитваме да имаме някакъв нормален тон пред детето. Синът ми е при мен, имаме споразумение и родителските права са мои. Той го взима, когато му е отредено и извън това още няколко пъти, но като че ли насилствено. Оставила съм Мити сам да прецени във времето какво е направил баща му и дали иска да има контакт с него. Вече ми е досадно да говоря за Димитър, защото не ме интересува. Аз съм такъв човек, че когато продължа живота си напред, миналото все едно не се е случило. Даже ми е странно, че изобщо сме имали някакви отношения“. Емануела разкрива и дали е скарана с колежката си Галена заради прословутите им еднакви ботуши, както напоследък доста се спекулира: „Никога не сме се карали с Галена за такива глупости. Напротив, страшно много уважавам колежката. В добри отношения сме, само в медиите ни преписват някакви интриги. Нито аз, нито тя обръщаме внимание на такива глупости.“", "date": "2018.02.14", "title": "Емануела проговори за бремеността си"}
{"url": "http://www.bnews.bg/article/236989-trio_izmamnitsi_tochat_pari_ot_grazhdani_uzh_za_energotata_predstavyat_se_za_advokati_vizhte_koi_sa_snimki", "text": "Прокуратурата във Варна разследва Петър Колев, неговия брат Атанас Колев и Любомир Ничков за източване на български граждани с повече от 1 000 000 лева. Тарторът на групата е криминално проявеният Петър Колев, който се представя пред абонати на енергодружества за опитен варненски адвокат, без дори да има юридическо образование.  \r\nЗа да спечели доверието им, той показвал фалшива адвокатска карта и им обяснявал, че ще се ангажира да им спечели делата срещу енергоразпределителните дружества.   Обещавал, че като спечели делата, ще им изплати сумата по вземането, което имат срещу енергодружествотo, но за да води делата, му трябва пълномощно.   Въведените в заблуждение хора, че Петър Колев е с юридическо образование, разписвали пълномощното.   В него обаче псевдоадвокатът бил вписал текст, който му дава право да продаде техните вземания на трети лица.   След като получи пълномощните, Петър Колев продава вземанията на хората на две фирми: едната на неговия брат Атанас Колев и другата – на шофьора му Любомир Ничков. След като триото получи парите от енергоразпределителните дружества, Петър Колев не връща нищо на множество хора, които са подали жалби до полицията и прокуратурата.   По случая е образувана прокурорска преписка под №4327/2016 година и вече тече разследване.   В хода на досъдебното производство се разпитват над 200 души, основно абонати на „Енерго – Про“, за източване на повече от 1 000 000 лева, съобщи БЛИЦ. \r\n ", "date": "2018.02.14", "title": "Трио измамници точат пари от граждани уж за енерготата, представят се за адвокати! Вижте кои са! (СНИМКИ)"}
{"url": "http://www.bnews.bg/article/236986-kolko_klinichni_pateki_struva_detskiyat_zhivot", "text": "Родители на деца със сърдечни проблеми излязоха на протест пред Министерския съвет в защита на Детската клиника в Националната кардиологична болница. \r\nКлиниката към Националната кардиологична болница е пред фалит заради липса на пари и персонал. \r\nСпоред протестираща наистина клиниката е на ръба и може да спре работа, а в такъв случай няма кой да се грижи за децата със сърдечни проблеми.  \r\n\"В тази клиника работят едни прекрасни специалисти, но ние ги губим. Не смятам, че директорът е виновен за лошото положение. По-скоро има грешно изчисляване на пътеките\", каза протестиращ родител пред Bulgaria ON AIR. \r\nЖената уточни, че е истински ад да излезеш в чужбина, за да търсиш специалист за малкото ти дете, защото никой не ти обръща внимание, а освен това сумите са непосилни за повечето хора.  \r\nОт Министерството на здравеопазването са категорични, че проблеми с финансирането няма и клиниката няма да бъде затворена. Проблемите били в разпределението на ресурсите в лечебното заведение.  \r\nВчера заместник-здравният министър Жени Начева коментира, че клиниката е уникална за страната и Министерство на здравеопазването няма да допусне затварянето ѝ. \r\nПо думите ѝ проблемите могат да бъдат решени с преструктуриране на персонала и ресурсите за издръжка в болницата.  \r\nНационалната кардиологична болница е единствената в страната, която осигурява комплексна грижа за деца с вродени сърдечни малформации. Годишно там се настаняват 900 деца, оперират се 250, а над 10 000 малки пациенти са под наблюдение. Миналата седмица от клиниката предупредиха, че могат да затворят заради липса на средства и достатъчно персонал, пише Дир.бг. \r\n ", "date": "2018.02.14", "title": "Колко клинични пътеки струва детският живот?"}
