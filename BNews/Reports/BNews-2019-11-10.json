{"url": "http://www.bnews.bg/article/264233-izbori_v_razgara_na_protesti_v_ispaniya", "text": "\n В Испания започват четвъртите поред парламентарни избори за последните четири години. Основният проблем на участниците е как да се справят със стремежа на Каталуня да извоюва своята независимост. \r\n\r\n Поредица протести съпровождат кампанията там. \r\n\r\n Протестът свикан снощи от комитета за защита на републиката беше насочен към сградата на Националната полиция, за да демонстрира, че неподчинението е пътят към издействането на независимостта. \r\n \r\nВ деня за размисъл привържениците на независимостта организират концерт, на който идват цели фамилии - с децата и родителите. \r\n\r\n След 19 часа децата се прибират и пак в защита на независимостта пристигат младежи със скрити лица и качулки. Ще участват в призива на Комитета за защита на републиката за гражданско неподчинение. \r\n \r\nТова не е организация, започна като отговор на насилието от 1 октомври. Няма никакво значение какво мисля аз, важното, е че в този момента ние сме на манифестация и хората се мобилизират - докъде ще се стигне, не се знае”, споделя една от протестиращите. \r\n \r\nВсички журналисти са оборудвани със сигнални елеци и каски заради пострадалите при предишни протести. \r\n\r\n Имаше също ранени журналисти, които пострадаха от полицията и затова сега сме защитени по този начин . Имаше ранени от гумените куршуми и топките от пяна”, обясни Микел Саве , журналист от „Теле 3”. \r\n \r\nПровокациите към полицията започнаха още на първата спирка на протеста. \r\n\r\n Протестиращите скандираха „Каталуня е Антифашистка!, „Вън окупаторите!” „Който и да управлява, няма да ни завладее!” \r\n \r\nСлед поредица провокации вечерта полицията разгони малкото останали протестиращи по уличките на града. \r\n \r\nКомитетът е най-радикалната организация от тези, които действат тук. Тя свиква анонимно своите привърженици, както и цунами демократик например. \r\n \n\t\t\t\t\t\t", "date": "2019.11.10", "title": "Избори в разгара на протести в Испания"}
{"url": "http://www.bnews.bg/article/264236-hakerat_ot_plovdiv_koyto_udari_nap_izbyaga_ot_skandalnata_tad_grup", "text": "\n \"Белият хакер\" Кристиян Бойков очаквано избяга от обвинената в хакерство фирма \"ТАД Груп\" и вече има нова работа. Новината дойде от профила на пловдивчанина в мрежата за установяване на делови контакти LinkedIn. Кристиян прекратил трудовите си отношения през октомври. В мрежата Кристиян пише, че се трудил като специалист по киберсигурност във фирмата от февруари 2018. \r\n \r\n20-годишният компютърен спец бе един от тримата обвиняеми по делото за източването на личните данни на милиони българи от масивите на НАП заедно с шефа на фирмата \"ТАД Груп\" Иван Тодоров, който още е в килията, и търговския директор на дружеството Георги Янков. Бойков е обвиняем в тероризъм чрез компютърно престъпление, а другите двама – като негови подбудители. \r\n \r\nСлед драмата н НАП служителите на \"ТАД Груп\" имаха сериозни проблеми, тъй като техниката им бе иззета като останаха и без необходимия софтуер за разработки в сферата на киберсигурността. Все пак с подкрепата на колеги успели да завършват проектите. \r\n \r\nМеждувременно Кристиян Бойков и приятелите му не спират да се шегуват с прозвището, което младежът получи това лято. Бойков често посещава един от най-известните клубове за електронна музика в родния Пловдив, където се прибра, след като бе пуснат от ареста. Заедно с компанията си се отбелязва от купони със \"Само бели хакери\", пише лупа.бг. \r\n \r\nНегов приятел пък качи в профила му във фейсбук снимка на работещите пръскачки около Народното събрание с въпроса \"Защо???\". Кристиян отговаря с усмивка на закачката, която идва от твърдение на прокуратурата, че хакерите от \"ТАД Груп\" са проникнали в сървърите, командващи пръскачките и са щели да ги включат при преминаване на официални гости. После се оказа, че системата е аналогова... \r\n \r\nИнтересът към свалената огромна база данни от НАП в хакерските форуми, където откраднатите от приходната агенция данни бяха качени след атаката през юли, не отшумява. Първите дни свалянето на гигабайтите с различни данни бе стотици пъти, след което затихна за месеци. От началото на ноември обаче интересът се възобновил. \r\n  \r\n \n\t\t\t\t\t\t", "date": "2019.11.10", "title": "Хакерът от Пловдив, който удари НАП, избяга от скандалната \"Тад груп\""}
{"url": "http://www.bnews.bg/article/264234-politicheski_barter_30_000_izbirateli_na_bsp_transferirani_kato_izbirateli_na_db", "text": "\n Докторът по философски науки и преподавател по философия в \"Софийския университет\" проф. Здравко Дунов публикува анализ за размяната на гласове между БСП и \"ДеБъ\" на местния вот в София. Ето какво написа той:   \r\n\r\n ПОЛИТИЧЕСКИЯТ БАРТЕР \r\n\r\n на ИЗБИРАТЕЛИ в СОФИЯ \r\n\r\n Всеки бартер е СДЕЛКА, тоест ПОКУПКО-ПРОДАЖБА, извършена под формата на РАЗМЯНА. \r\n\r\n ПОЛИТИЧЕСКИЯТ БАРТЕР е СДЕЛКА, при която се РАЗМЕНЯТ ИЗБИРАТЕЛИ. \r\n\r\n Избирателите на \"градската десница\" гласуват за кандидата на БСП Мая МАНОЛОВА, докато избирателите на БСП гласуват за районни кметове от ДБ. \r\n\r\n Броят на избирателите на БСП, чиито гласове бяха РАЗМЕНЕНИ срещу гласове на избиратели на ДБ, може да бъде фактически точно пресметнат, защото на първия тур те са гласували за районен кмет на БСП и тяхното число е записано в изборните документи. Този брой е около 30.000 /тридесет хиляди/ избиратели на БСП, трансферирани като избиратели на ДБ. МИНИМУМ толкова, а вероятно и доста повече, са избирателите на ДБ, гласували за Мая Манолова. \r\n\r\n В Република България досега НЕ е нито регистрирана, нито даже подозирана такава КРУПНА РАЗМЯНА на изборни гласове, която РАЗМЯНА е чиста форма на ПОЛИТИЧЕСКИ БАРТЕР. \r\n\r\n Как ли се чувствуват гражданите на столицата София, които съзнателно участвуваха в една толкова безпринципна ПОЛИТИЧЕСКА СДЕЛКА, ОСЪЩЕСТВЕНА между УЖ принципиални политически противници БЕЗ НИКАКВО ЛЕГИТИМНО СПОРАЗУМЕНИЕ? \r\n \n\t\t\t\t\t\t", "date": "2019.11.10", "title": "Политически бартер - 30 000 избиратели на БСП трансферирани като избиратели на ДБ"}
{"url": "http://www.bnews.bg/article/264241-20_75_izbiratelna_aktivnost_kam_13_ch_na_prezidentskiya_vot_v_rumaniya", "text": "\n20.75% от румънците са гласували до момента на първия тур на президентските избори, съобщават от Централната избирателна комисия на страната данните към 13,00 часа местно време, предаде Europe Elects. \r\n\r\nЗа сравнение през 2014 г. към този час са гласували 20.78 на сто, а през 2009 г. - 20.96%. \r\n\r\nКъм 10,00 часа до избирателните урни отидоха 7.15% от румънците (6.55% през 2014 г. и 6.17% през 2009 г.). \r\n\r\n14 кандидати участват на изборите за държавен глава. Първите резултати ще бъдат обявени след приключване на гласуването в 21,00 часа. \r\n\r\nНастоящият държавен глава и фаворит за преизбиране Клаус Йоханис заяви, че е гласувал за \"нормална Румъния\". \r\n\r\n\"Днес е изключително важно за Румъния, както и за мен. Гласувах за нормална Румъния. Пожелавам на Румъния отлично бъдеще и се надявам да получа потвърждение днес, че много румънци искат същото\", каза той и добави, че днес румънците решават бъдещето на страната през следващите години. Йоханис призова румънците да упражнят правото си на глас. \r\n\r\n18,2 милиона души имат право на глас на първия тур днес. \r\n\r\nПоследните социологически проучвания показват, че настоящият държавен глава Клаус Йоханис ще получи най-голяма подкрепа на първия тур. Очаква се 60-годишният президент да получи около 40%. Зад него се нареждат лявоцентристкият кандидат Виорика Дънчила, която до миналия месец беше премиер на Румъния, независимият кандидат Мирча Дякону, който е бивш актьор и директор на театър, и лидерът на дясноцентристката партия Съюз за спасение на Румъния Дан Барна. \r\n\r\nАко никой от кандидатите не спечели повече от 50% подкрепа днес, вторият тур ще се проведе на 24 ноември. \n\t\t\t\t\t\t", "date": "2019.11.10", "title": "20.75% избирателна активност към 13 ч. на президентския вот в Румъния"}
{"url": "http://www.bnews.bg/article/264239-ruskinya_e_novata_lady_universe_indiyka_i_makedonka_y_podglasyat", "text": "\n Рускинята Юлия Павликова се окичи с титлата „Lady Universe“, на световния конкурс, който се проведе у нас, в хотел Маринела и клуб Мегами, миналата вечер. Блондинката пребори конкуренцията от 21 момичета от цял свят, които бяха дошли, за да представят страните си. \r\n\r\n Юлия е дългодишен модел и според запознати в момента дори има школа, в която обучава модели на всякаква възраст. Първа подгласничка на „Lady Universe“ стана индийката Упасана Санкуар , а след нея се нареди представителката на Мекедония Фросина Блажеска. Трета подграсничка е представителката на Татарстан Айгул Зарипова, а четвърта сенегалката Ами Гуеие. „Много трудно се организира световен конкурс, но съм щастлива, че за четвърта поредна година конкурсът е факт. Благодаря на всички, които ме подкрепиха и честито на победителките“ заяви собственичката на конкурса Цвети Разложка, която блестеше в рокля на Христо Чучев. \r\nВодеща на събитието бе Елизабет Метоева, която бе поверила стайлинга си в ръцете на Стоян Радичев. \r\n\r\n \r\nСъс специални награди си тръгнаха: \r\nThe best national costume- Корея \r\nLady photogenic- Италия \r\nLady Perfect body – Сенегал \r\nLady Frendship- Унгария \r\nLady Best Catwalk- Беларус \r\n\r\n     \r\n\r\n Сред журито бяха спонсори , партньори и кастинг директори. Специално за доброто настроение на всички с песен поздравиха присъстващите родната певица Цвети Радойчева и гръцката звезда Йоргос Ясемис.Сред публиката пък се откройха Стефан Илчев и Лия. \r\nМомичетата дефилираха в облекла на Cliche и Палома Фешън, а на финала получиха подаръци от „Refan“ , „Megatan“ и Desire Mark. \r\nОфициални патньори на конкурса бяха вината Верано Азур и цигари Corset. \r\nПобедителката и подгласничките си тръгнаха с ръчно изработени корони от Goto Jewellery and Diamonds. \r\n \n\t\t\t\t\t\t", "date": "2019.11.10", "title": "Рускиня е новата „Lady Universe“, индийка и македонка й подгласят"}
{"url": "http://www.bnews.bg/article/264237-na_narodite_s_kasa_pamet_sa_im_dalgi_prihodite", "text": "\n Д-р Свилен Георгиев, Фейсбук \r\n\r\n На днешната дата през 2001 самолетите на авиокомпания „Балкан” останаха за първи път на земята по нареждане на Gad Zeevi. Само за 19 месеца той съсипа най-голямата авиокомпания в бившия соцлагер след \"Аерофлот\", в която българската държава 52 години беше наливала пари от нашите данъци. \r\n\r\n Срещу мизерните $150 хил. (колкото по това време струваше луксозен апартамент в София) той стана собственик на 75% от капитала на авиокомпанията. И то..с пари, преведени от бюрата на авиокомпанията в Цюрих и Прага... „Балкан” бе купен с пари на „Балкан”! \r\nНо вместо да започне да изпълнява задължението си по договора (да изплати текущи задължения и да инвестира $100 млн.), той започва грабежа (удобно скрит зад други физически лица).Негови служители - директорите Цви Франк и Андрю Грей, и финансовият директор Йеахим Мар Хаим нареждат на всички представителства в чужбина да превеждат приходи над $500 по сметката на регистрираната в Нидерландия Balkan Airlines Holdings B.V. чрез ИНГБанк, Амстердам. Това, по същество, е грубо нарушение на действащия валутен закон (и на Наредбата на БНБ за сделки между местни и чуждестранни лица) и е par excellence пране на пари. Така постъпленията на компанията се връщат обратно... но вече като... кредити. Между „Балкан” и Гад са сключени осем договора за кредитиране при 10 1/8% месечна (!) лихва , обезпечени 200% (!) с активи на \"Балкан\". \r\nПрез 2002, след като прибра в джоба си $70 млн. и заведе искове за още $ 230 млн., Gad Zeevi си би камшика. Хитрецът бе подсъдим за измама и в Израел (през 2006), но отново се изплъзна от правосъдието, след продължил 5 години съдебен процес. \r\n\r\n След години този казус ще се изучава в Юридическия факултет с имената на Иван Костов, Муравей Радев, Вилхелм Краус и Захари Желязков. \r\n \n\t\t\t\t\t\t", "date": "2019.11.10", "title": "На народите с къса памет са им дълги приходите "}
{"url": "http://www.bnews.bg/article/264232-83_godishna_poshtalyonka_preminava_40_km_pesha_vseki_den", "text": "\n 83-годишната жена върви по един и същ планински маршрут в руската кавказка република Северна Осетия вече 50 години. \r\n\r\n Рускинята Екатерина доставя поща между селищата Мизур, Бурон и Цей, като преминава пеша 40 километра шест дни в седмицата. \r\n\r\n Екатерина Дзалаева се вдъхновява за професията като дете от местния пощальон, който носи новини от фронта по време на Втората световна война. \r\n\r\n „Тогава си казах, че когато порасна със сигурност ще стана пощальонка. Тогава хората ще ме чакат и ще ме обичат. Заплатата ми не е толкова голяма, но ми помага. За мен е по-лесно да ходя, да разговарям с хората. Преживяла съм много мъка и мисля само за нея, когато не правя нищо. Това е трудно за мен. Но когато излизам от дома си, всичко става по-лесно”, разказва Екатерина. \r\n \n\t\t\t\t\t\t", "date": "2019.11.10", "title": "83-годишна пощальонка преминава 40 км пеша всеки ден"}
{"url": "http://www.bnews.bg/article/264231-rumaniya_glasuva_za_prezident", "text": "\n В Румъния избират президент на първи тур. 14 души се впускат в надпреварата за държавния пост. \r\n\r\n С най-големи шансове е настоящият президент Клаус Йоханис. \r\n\r\n Вотът се провежда само месец, след като Социалдемократическото правителство отвъд Дунав загуби властта и броени дни, след като дясноцентристите поеха управлението на балканската държава. \r\n \n\t\t\t\t\t\t", "date": "2019.11.10", "title": "Румъния гласува за президент"}
{"url": "http://www.bnews.bg/article/264243-dimitar_bayraktarov_s_poredno_skandalno_razsledvane_sreshtu_vlastta_i_reketyorite_ot_tsentar_za_gradska_mobilnost_video", "text": "\n Журналистът Димитър Байрактаров публикува първа част от размазващо разследване, в което главни герои са рекетьорите \"Център за градска мобилност\", от които е пострадал почти всеки гражданин на столицата! Оказва се обаче, че рекетьорите и депутатите са в сериозна завера и въпреки, че депутатите нарушават драстично закона като паркират където си искат мощните возила, ЦГМ се прави, че не ги вижда. Според твърдението на журналиста в разследването му участие е взел и съдия от ВКС. Гледайте!  \r\n\r\n \r\n\r\n   \r\n \n\t\t\t\t\t\t", "date": "2019.11.10", "title": "Димитър Байрактаров с поредно скандално разследване срещу властта и рекетьорите от Център за градска мобилност!- видео"}
{"url": "http://www.bnews.bg/article/264242-vitseto_na_patriota_simeonov_shtyalo_da_vnasya_rabotna_raka_ot_chuzhbina", "text": "\n Наследничката на Симеонов от НФСБ в правителството Марияна Николова се кани да внася работници от чужбина без да уточнява откъде - от Индия, Китай или от Украйна. Преди време иконата на ГЕРБ Кристалина Георгиев пожела мъжете от Афганистан да ни решават демогравската криза. Явно псевдо патриотите във властта вече обмислят как да си вкарат избиратели от Африка и Азия поради факта, че вече не остана нормален българин да гласува за тях. \r\n \r\n\"Обсъждаме възможностите за промяна на българското гражданство, както и облекчаване на режима за влизане на работници от трети страни. В момента, в който сме готови, ние ще съобщим какви ще бъдат съответните предимства, които ще дадем. За уседналост говорим, както и за възможности, които да облекчат режима на влизане в Република България\", обяви в неделя във Варна вицепремиерът Марияна Николова, цитирана от БНР. \r\n  \r\n \n\t\t\t\t\t\t", "date": "2019.11.10", "title": "Вицето на “патриота” Симеонов щяло да внася работна ръка от чужбина"}
{"url": "http://www.bnews.bg/article/264235-izgoryaha_2_koli_na_shefa_na_mitnitsite_georgi_kostov", "text": "\n Официалната версия е самозапалване, тръгнало от автомобила на дъщеря му \r\n\r\n Две коли на шефа на митниците и бивш главен секретар на МВР Георги Костов изгоряха в нощта срещу събота. Те били паркирани пред вилата му в с. Опицвет, а според официалната версия самозапалване е по-вероятната причина. \r\n\r\n Костов и семейството му отишли на вилата си след края на работния ден в петък. Шефът на митниците бил със служебното си беемве 7-а серия. Двете му дъщери Радина и Лилия също били там. Паркирали автомобилите си пред бялата вила, точно преди края на асфалта по улицата. \r\n\r\n Около 5,35 часа семейството се събудило от силната светлина и мощен гърмеж. Оказало се, че две от колите горели, а силният шум бил от спуканата гума на автомобила на дъщерята на бившия главен секретар на МВР. \r\n\r\n Костов излязъл да види какво се случва. Сайтове написаха, че е видял подпалвачи и е стрелял по тях, но тази версия бе категорично отречена както от полицията, така и от близки до шефа на митниците. Самият Костов не отговори на позвъняванията от репортери на “24 часа”. \r\n\r\n Веднага бил подаден сигнал, а пожарната пристигнала за по-малко от 10 минути. Полицията също дошла за минути. Криминалистите проверили записи от камери, които гледат към мястото на инцидента. На тях обаче не се виждат подпалвачи. \r\n\r\n “Засега версиите клонят към 60 процента самозапалване и 40 на сто за подпалвачи”, казаха криминалисти. \r\n\r\n На мястото не са били открити следи от запалителни продукти, нито от разбит съд, в който течността да е пренесена. Малко вероятно било и някой да обърка автомобилите, тъй като са различни марки, а служебната кола на Костов може да бъде видяна всеки ден пред Агенция “Митници”. \r\n\r\n Темата с пламналите автомобили в събота бе номер 1 в Опицвет. Хората коментираха, че Костов е добър и съвестен съсед. “Мислехме си, че може да е някой, когото е арестувал, но защо да го прави чак сега”, каза един от комшиите на шефа на митниците. \r\n\r\n “Съвсем обикновено момче е, всяка седмица идват. На високи постове е бил, но не се е замогнал, иначе нямаше да идва тук и да поддържа градина в двора”, обясни бай Ставри. \r\n\r\n Двете изгорели коли били изнесени с репатрак още сутринта. \r\n\r\n Георги Костов е шеф на Агенция “Митници” от май 2017 г. 3 месеца по-рано бе уволнен като главен секретар на МВР от служебния вътрешен министър Пламен Узунов. Веднага след това Костов заведе дело и каза, че е бил натискан от Узунов да си подаде оставката. Самият бивш министър пък беше шеф на полицията в Пловдив и напусна, докато Костов бе главен секретар на МВР. Затова се завъртяха и слухове, че Узунов разчиства стари сметки. Това обаче нито веднъж не бе казано от Костов, който беше уволнен, докато течеше операцията по залавянето на Йоан Матев за убийството на Георги Игнатов в Борисовата градина. \r\n\r\n Преди да стане главен секретар през март 2015 г., Костов бе за кратко и зам. главен секретар на МВР. На поста дойде от Бургас, където бе директор на полицията. Преди това бе на същата позиция, но в Благоевград. \r\n\r\n Костов е и единственият главен секретар на МВР, който е бил награждаван като полицай на годината. Това става през 2004 г. заради разкриването на убийствата на полицай и криминално проявен мъж в “Княжево”. \r\n \n\t\t\t\t\t\t", "date": "2019.11.10", "title": "Изгоряха 2 коли на шефа на митниците Георги Костов"}
{"url": "http://www.bnews.bg/article/264225-ispanski_zhurnalist_balgarskata_mafiya_e_nay_silna", "text": "\n Българската мафия е една от най-силните в Испания. Това коментира пред БНР журналистът от „Ел Паис“ Начо Каретеро. \r\n\r\n Испания гласува утре на парламентарни избори за втори път тази година. Социалистите на Педро Санчес, които спечелиха предишния вот, не успяха да съставят стабилна коалиция и да получат одобрение в парламента. \r\n\r\n Опитите за кабинет с крайнолевите от „Подемос“ се провалиха. Сега прогнозите са за нова победа на социалистите, но за тях проблемът с кого ще се коалират ще бъде още по-остър, тъй като подкрепата за Народната партия и за крайнодесните от „Вокс“ вероятно ще бъде по-голяма, отколкото на 28 април. \r\n\r\n На изборите може да има изненади и да се окаже, че от левицата са пропуснали шанса си да управляват, прогнозира в интервю за „Хоризонт“ журналистът от „Ел Паис“ Начо Каретеро. Той беше у нас за представянето на книгата си „Бял прах“, която излезе в превод на български. Става дума за разследване на наркотрафика в испанската област Галисия, където е роден Каретеро. В книгата има редица скандални разкрития, като например, че всички партии са получавали пари от наркотрафика. \r\n\r\n Когато порасна, искам да стана контрабандист като татко, казва в телевизионен репортаж едно дете от северната испанска област Галисия. Това е една от многобройните знакови истории в книгата „Бял прах“ на Начо Каретеро. \r\n\r\n „Като галисиец израснах в тази реалност - на контрабандата и наркотрафика като нещо нормално. И когато си заобиколен от нещо такова, даже да е изключително, за теб е обикновено, не ти прави впечатление. И чак когато отидох в Мадрид, си дадох сметка, че това в Галисия не беше нормално и реших да разкажа тази история“, казва Каретеро. \r\n\r\n По книгата е създаден и сериал, но Начо Каретеро предупреждава, че е различен жанр, който не се придържа единствено към фактите от книгата. А в нея не липсва и българска следа -  от участието на български музиканти в празненствата на контрабандистите, през българския кораб \"Свети Николай\", който при залавянето му през 2012 от испанските власти превозвал единствено кокаин. В „Бял прах“ е спомената и българската мафия. \r\n\r\n „Когато кокаинът от Колумбия влиза в Испания, често през канали в Галисия, различните мафии купуват продукта и го разпространяват в Европа. \r\n\r\n И една от тези мафии, от най-мощните, е българската. \r\n\r\n Непрекъснато излизат новини за връзките по дистрибуцията на наркотика в Европа.  Но не е само това. \r\n\r\n Българската мафия, например, има голям дял в Мадрид в контрола на сигурността в дискотеките, занимава се с уреждане на сметки, с продажба на наркотици, изобщо, познават я и се страхуват от нея. \r\n\r\n И, разбира се, трябваше да я спомена в книгата, защото е част от цялата верига. Като цяло наркотрафикът е една голяма международна мрежа, от която са част тези мафии - галисийската, българската, колумбийската и противодействието е много трудно“, отбелязва журналистът. \r\n\r\n 80 процента от кокаина в Европа през 80-те години навлиза през бреговете на Галисия. А освен това местното правителство години наред отрича съществуването на организиран наркотрафик. Освен това в областта не е имало нито една партия, която да не е финасирана от наркотрафикантите. Нито една, се твърди още в книгата. \r\n\r\n „Близостта между наркотрафикантите и политиците идва от епоха, в която обществото не гледа на контрабандистите с лоши очи. Те имат голямо влияние, власт, помагат на съседите, създават работни места. В онази епоха политиците получават допълнителни дивиденти от това, че са близо до тях -  гласове на избори, пари за кампаниите. \r\n\r\n После, обаче, се прави големият скок и вместо цигари започват нелегално да се внасят наркотици. Известно време големите босове продължават да са близо до политиката, даже самите са политици. Само че после образът им в обществото се променя, особено  когато се вижда ужасяващият ефект от наркотиците, най-вече върху младите хора. Политиците си дават сметка, че трябва да стоят далеч наркобосовете“, коментира Каретеро.  \r\n\r\n В годините, когато не се крият връзките между трафиканти и политици, тази близост не се харесва на обещаващ младеж, начело на депутатите от Понтеведра. Основателят на Народния алианс, днешната Народна партия, Мануел Фрага, му дава съвет. Замини за Мадрид, научи галисийски, ожени се и създай деца. Някогашният бунтар е вече бившият премиер на Испания Мариано Рахой. Недоволството му било изпреварило времето си. Но по-късно последвали неговата линия: \r\n\r\n „Понастоящем политиците се държат настрана от наркотрафика. Не като преди, когато бяха много близки с босовете и получаваха пари. Но това не означава, че наркотрафикът е загубил влиянието си в Галисия. Много от трафикантите са легални бизнесмени -  богати и авторитетни търговци и индустриалци“. \r\n\r\n Свърши се с разточителството на босовете - така агент от Националната полиция обобщава ефектите от мащабната операция Некора през 90-те години водена, от известния съдия Балтасар Гарсон. Съдебните решения от 94 г. оставят на свобода всички големи босове, но представляват за тях ясно предупреждение, че врагът има зъби, т.е че държавата ги е забелязала. Битките обаче тепърва започват . Лавината от кокаин не спира - пише пресата през 2001. Каква е ролята на корупцията в наркотрафика и възможни ли е той изобщо да бъде спрян. \r\n\r\n „В една държава без корупция би било много по-трудно за престъпниците и наркотрафикантите. Испания не е изключение. Там има корупция в полицията, което облекчава работата на наркотрафикантите. И все пак смятам, че наркотрафикът е дейност, която много трудно може да бъде спряна.  Говорим за  изключително рентабилен продукт, може би на първо място в света.  \r\n\r\n Кокаинът, който се получава от растение, се продава по-скъпо от петрола и златото. Освен това има търсене. Така че е много трудно да се спре този непрекъснат процес, ако хората продължават да търсят и да употребяват кокаин. Засега войната срещу наркотрафика не дава резултати. Има повече кокаин от когато и да било, и не виждам как може да бъде спрян, даже ако нямаше корупция“, казва авторът на „Бял прах“. \r\n\r\n Като представител на регион със свой език Начо Каретеро коментира напрежението в Каталуния. От няколко седмици там има демонстрации заради присъдите на сепаратистките лидери, осъдени заради опита за отделяне на областта преди две години: \r\n\r\n „Важно е да се подчертае, че привържениците на независимостта на Каталуния в момента са около 45- 50 процента. И това не е цялата Каталуния. Защото много пъти отвън изглежда, че цяла Каталуния се опитва да се отдели от Испания, а не е така. Става дума за част от хората. Процент, който в момента е шумно защитава правата си и това създаде голям проблем, особено след като бяха осъдени сепаратистките лидери. Трябва да каже, че те са в затвора не заради идеите си, а защото свикаха референдум за независимост, забранен от закона. Така че има  политически проблем за решаване, който без съмнение е сериозен, но не колкото някои искат да изглежда“. \r\n\r\n В неделя испанците са призовани отново пред урните. Четвъртите избори за последните четири години.  Социалистите на Педро Санчес спечелиха миналия вот, но не успяха да съставят стабилна коалиция. Преговорите с крайнолевите от Подемос се провалиха. Сега десницата отново набира сила, след като преди четири години беше разбит двупартийният модел, припомня Начо Каретеро и допълва:.  \r\n\r\n „Хората се умориха и се разбунтуваха срещу двупартийната система, най-вече заради скандалите за корупция. И от гражданското движение се появиха политически алтернативи - като лявата партия Подемос и Гражданите, които са център - дясно.  Изглежда, че възможностите за избор са повече, но пък са трудни коалициите. Защото за да постигнеш мнозинство и да управляваш, трябва да преговаряш, а  това се оказа прекалено сложно“. \r\n\r\n Ако се сбъднат прогнозите на социолозите, социалистите на Педро Санчес пак ще получат най-много гласове. Но проблемът е дали ще съставят правителство. Според Начо Каретеро, левите може и да съжаляват, че след изборите на 28 април не успяха да се разберат. \r\n\r\n „След миналите избори левите партии имаха достатъчно подкрепа, за да сформират правителство, но заради противоречията помежду си не успяха да го постигнат. Сега обаче опонентите им набират сила доста бързо и в момента левицата и десницата са  изравнени. Възможно е да се окаже, че левите партии са пропуснали шанса си да управляват и сега няма да има друг. Те може да платят твърде скъпо нежеланието си за компромис“, коментира Начо Каретеро.  \r\n \n\t\t\t\t\t\t", "date": "2019.11.10", "title": "Испански журналист: Българската мафия е най-силна"}
{"url": "http://www.bnews.bg/article/264230-kakvo_vreme_ni_ochakva", "text": "\n Над цялата страна в неделя ще е предимно облачно. Вятърът ще остане слаб до умерен. Очакваме валежи в западните и централните райони. В планините дъждът ще преминава в сняг. \r\n\r\n Температурите малко ще се понижат. Утрото в неделя ще ни посрещне със стойности предимно от 7 до 12 градуса. \r\n\r\n Максималните температури в по-голямата част от страната ще бъдат между 17° и 22°, а в северозападните райони и по-високите полета на Западна България ще са между 13° и 18°, в София около 14°. \r\n\r\n Над планините ще бъде предимно облачно с валежи, които над 200 метра ще са от сняг. Ще духа  умерен до силен  югозападен вятър, а максималната температура на 2 000 метра ще е 4 градуса. \r\n\r\n През новата работна седмица температурите още малко ще се понижат и във вторник преобладаващите максимални ще са между 16° и 21°. Облачността ще е променлива, като времето ще остане почти без валежи. Такива обаче очакваме в сряда-четвъртък само на отделни места в Западна и Южна България. Ще бъде по-ветровито, а към края на седмицата температурите отново ще се покачат, а облачността ще се разкъса. \r\n \n\t\t\t\t\t\t", "date": "2019.11.10", "title": "Какво време ни очаква?"}
{"url": "http://www.bnews.bg/article/264229-otbelyazvame_30_ata_godishnina_ot_nachaloto_na_prehoda", "text": "\n 10 ноември 1989 г. сложи край на една епоха и постави началото на друга. На самата дата беше извършен преврат от партийната върхушка, припомня БГНЕС. Тодор Живков, който беше пречка за перестройката на Михаил Горбачов, беше отстранен. \r\n\r\n Имаше намеса на Москва чрез нейните най-верни хора като Андрей Луканов. Последиците от този преврат са сравними с тези от 9 септември 1944 г. В резултат и на двата преврата беше сменена системата. Само че след 10 ноември тази смяна беше извършена бавно и постепенно, не толкова бързо и рязко, както след 9 септември. \r\n\r\n На 10 ноември на пленум на Централния комитет на БКП беше освободен от поста генерален секретар на партията Тодор Живков, който управлява еднолично в продължение на 33 години. Започват политическите промени в страната и преходът на България към демокрация и пазарна икономика. \r\n\r\n Промените в бившия комунистически блок започнаха с идването на власт в Съветския съюз на Михаил Горбачов, който започва процес на перестройка. Ден преди свалянето на Живков в Германия беше съборена Берлинската стена. \r\n\r\n Някои от членовете на ЦК като Милко Балев и Димитър Стоянов не са информирани. Новината се разпростира и извън заседанието. На пленума членовете на Централния комитет приемат оставката на Живков, без да му дадат възможност за заключителни думи, и утвърждават Петър Младенов за негов наследник като генерален секретар на БКП. Пленумът предлага на Народното събрание да освободи Живков и от поста председател на Държавния съвет на Народна република България. \r\n\r\n На 17 ноември, при първото заседание на Народното събрание след пленума, предавано пряко по телевизията, Петър Младенов е избран за председател на Държавния съвет. \r\n\r\n Парламентът премахва от Наказателния кодекс текстовете, криминализиращи критиката към правителството. БКП се отказва от еднопартийния модел на управление месец по-късно - на 11-13 декември Централният комитет взема решения за курс към парламентарна демокрация и предлага отмяна на член 1 от Конституцията, регламентиращ монопола на партията върху властта. \r\n\r\n Народното събрание гласува отмяната едва на 15 януари 1990 г. През месец юни 1990 година в България се провеждат и първите многопартийни парламентарни избори в България. \r\n\r\n Тодор Живков умира на 5 август 1998 година, без да бъде осъден за престъпленията, които са извършени по времето на неговото управление. След смъртта му всички обвинения срещу него отпадат.  \r\n \n\t\t\t\t\t\t", "date": "2019.11.10", "title": "Отбелязваме 30-ата годишнина от началото на Прехода"}
{"url": "http://www.bnews.bg/article/264228-bomba_lasna_istinata_za_falshifikatsiyata_na_izborite", "text": "\n Уникална статистика лъсна след окончателното приключване на поредните местни избори. От нея се вижда , че броя на недействителните бюлетини е достигнал уникалното количество от над 660 хиляди души. \r\n\r\n За сравнение през 2013 г. когато бе свален ГЕРБ от власт броя на недействителните бюлетини е едва 90 хиляди или седем пъти по-малко от днешното число. \r\n\r\n Според експерти такъв ръст на невалидни бюлетини е невъзможен, освен ако това не е организирана фалшификация на изборите. Експертите посочват и един от основните си аргументи, който е ниската избирателна активност. \r\n\r\n Всички факти сочат, че в България вече е невъзможно да се смени властта с избори, тъй като няма как да се проведат честни такива. Чужди коментатори и анализатори вече сочат българската мафия като най-силната в света, тъй като тя е единствената, която си има държава и за съжаление това не е виц, а самата истина. Ето как изглежда статистиката с недействителните бюлетини през годините: \r\n \n\t\t\t\t\t\t", "date": "2019.11.10", "title": "Бомба! Лъсна истината за фалшификацията на изборите!"}
{"url": "http://www.bnews.bg/article/264238-tsvetanov_izpalzya_na_10_ti_za_da_klavne_s_otrova_borisov_gerb_e_v_otstaplenie_masovo_go_napuskat", "text": "\n Доскорошният втори човек в ГЕРБ Цветан Цветанов излезе по БТВ, за да обясни, че бившата му партия всъщност се е провалила на местните избори. \r\n\r\n \"Познах резултата на 100 процента. ГЕРБ спечели, но е със сериозно отстъпление в областните центрове, защото 6 са загубени. БСП има прираст. ДПС е най-организираната партия, която си провеждаше изборите в смесените райони\", обяви Цветанов. \r\n\r\n Според него в ГЕРБ цари страх. Не всеки може да изради своето мнение. Премиерът е подвеждан ежедневно, като му се представят само позитивните факти. \r\n\r\n \"В София ГЕРБ е с минус 3 общински съветници, а уж се явиха в коалиция със СДС. В столицата имаме отстъпление от 80 000 гласа. Не бива да се сърдиш на \"Демократична България\" и да обиждаш електората им\", многозначително намекна Цветанов. \r\n\r\n В момента прокуденият след апартамент гейт говорел \"с болка\".  \r\n\r\n \"Аз бях човекът, който през всичките тези месеци успокоявах редовите членове на ГЕРБ, които искаха да си тръгнат или да участват като независими кандидати на местния вот\", подсказа Цветанов. \r\n \n\t\t\t\t\t\t", "date": "2019.11.10", "title": "Цветанов изпълзя на 10-ти, за да клъвне с отрова Борисов: \"ГЕРБ е в отстъпление, масово го напускат\""}
