{"url": "http://www.bnews.bg/article/265359-voda_ot_sofiya_ot_yaz_belmeken", "text": "\n Правителството предлага като изход от водната криза в Перник градът да получава вода от София – от яз. „Белмекен“. Това беше съобщено след среща днес в Министерския съвет, свикана от премиера Бойко Борисов. \r\n\r\n За целта разрешение трябва да даде Столичния общински съвет (СОС), защото ще се изполва вопреносната мрежа на София. След това ще започне изграждане на байпасово съоръжение от Мало Бучино към Перник.  \r\n\r\n „Връзката може да бъде изградена за 35 дни, като работим денонощно. Тя ще минава през държавна собственост и няма да има нужда от отчуждителни процедури. Ще струва 25 млн. лв., които вече са осигурени“, обяви министърът на икономиката Емил Караниколов. \r\n\r\n „По никакъв начин няма да бъде засегнато водоснабдяването на София. Говорим само за използване на водопреносната мрежа след решение на СОС. София няма проблеми с водоснабдяването, има и резерв“, увери кметът на София Йорданка Фандъкова. \r\n\r\n Тя ще свика в понеделник извънредно заседание на Комисията по инженерна инфраструктура на СОС, за да бъде обсъдено предложението. \r\n\r\n „Софийският водопровод ще даде възможност да прекараме вода от „Белмекен“ за Перник. Казвам това, за да не почнат спекулации, че водата на София ще отиде в Перник“, подчерта Борисов. \r\n \n\t\t\t\t\t\t", "date": "2020.01.18", "title": "Вода от София – от яз. „Белмекен“"}
{"url": "http://www.bnews.bg/article/265363-frenski_biznesmen_stana_nay_bogatiyat_chovek_na_sveta", "text": "\n Новият най-богат човек на планетата (отново) е Бернар Арно - главен изпълнителен директор на луксозните стоки LVMH (Moet Hennessy — Louis Vuitton) , съобщават „Форбс” и БГНЕС. \r\n\r\n Арнот спечели 1,9 милиарда долара в петък, когато акциите на компанията се повишиха с 0,7%. В момента французинът притежава 117 милиарда долара. \r\n\r\n „Ако ни сравнявате с Microsoft, ние сме малки”, каза Арно пред „Форбс” и допълни, че „това е само началото”. \r\n\r\n След поевтиняването на акциите на „Амазон” с 0,7% богатството на Джеф Безос спадна до 115,6 милиарда долара, което го „свали” от първото място в световната класация на най-богатите хора на планетата.  \r\n \n\t\t\t\t\t\t", "date": "2020.01.18", "title": "Френски бизнесмен стана най-богатият човек на света"}
{"url": "http://www.bnews.bg/article/265365-fandakova_ne_e_ubedena_che_sofiya_nyama_da_ostane_na_suho_zaradi_vodopdavaneto_kam_pernik", "text": "\n Днес, 18 януари, на среща в Министерски съвет беше отправена молба за използване на водопреносната мрежа на София, по която да преминат допълнителни количества вода от водосбора на язовир „Белмекен“ за Перник. В момента такава техническа възможност не съществува, тъй като водоснабдителните системите на София и Перник не са свързани. Това съобщи кметът на София Йорданка Фанъдкова в изявление по въпроса с доставянето на вода в Перник от Белмекен.  \r\n\r\n Водоснабдяването на София се осъществя от язовир „Искър“ (75%) и язовир „Бели Искър“ (25%). Един от източниците на захранване на язовир „Бели Искър“ е яз. „Белмекен“. Предложението е за пренасочване на допълнителни 600 хил. кубика месечно от водосбора на яз. „Белмекен“, които да бъдат отведени през софийски магистрален водопровод до резервоар „Мало Бучино - нов“ и от там по 13-километрово ново трасе до водопроводната система на Перник. \r\n\r\n Това предложение може да стане факт единствено след решение на Столичния общински съвет (СОС). За тази цел поисках от правителството и кмета на Перник още в понеделник да представят цялата налична информация по предложението на разширено заседание на комисията по инженерна инфраструктура на СОС. \r\n\r\n Моята категорична позиция, която защитих пред правителството, кмета и областния управител на Перник е, че това предложение ще бъде внесено за обсъждане в Столичния общински съвет единствено при 100% гаранции за водоснабдяването на София. \r\n\r\n Към днешна дата водоснабдяването на София е осигурено напълно за години напред от съществуващите водни количества в яз. „Искър“ и яз. „Бели Искър“ към момента. За водоснабдяването на София годишно са необходими около 140 млн. кубика вода (12 млн. кубика на месец). В яз. „Искър“ са налични 465 млн. кубика вода, а в яз. „Бели Искър“ - 9 млн. кубика вода. \r\n\r\n Поискала съм в предложението на държавата, което официално ще бъде изпратено до мен и до общинския съвет, да бъдат включени гаранции за възмездно осигуряване на допълнителните количества от водосбора на яз. „Белмекен“ и монтиране на спирателен механизъм преди изхода на резервоар „Мало Бучино – нов“, така че и при най-малък дисбаланс във водоснабдяването на София подаването към Перник ще бъде спряно. Финансирането на всички допълнителни дейности може да бъде единствено от държавния бюджет. \r\n\r\n Без което и да е от тези условия аз лично няма да подкрепя разглеждане на предложението от Столичния общински съвет. Без пълни гаранции за водния баланс на София и осигуряване на водоснабдяването на софиянци такова предложение няма да бъде подкрепено. \r\n\r\n Допълнително съм възложила на дружеството „Софийска вода“ да предостави пълен анализ на техническите параметри на магистралния водопровод, по който се обсъжда да бъдат доставяни допълнителните количества вода от водосбора на яз. „Белмекен“ до Перник. Цялата информация за техническите възможности и актуалното състояние на водните запаси на София ще бъде предоставена публично и на Столичния общински съвет, който единствено може да одобри предложението в помощ на разрешаване на водната криза в Перник. \r\n\r\n Настоях пред правителството с това решение да поеме ангажименти и за още два важни обекта за София. Първият - ремонт на стената на яз. „Бели Искър“ да започне още тази година. Вторият - изграждане на ново трасе от яз. „Огняново“ до водопреносната система на София като резервен водоизточник за питейна вода за столицата в дългосрочен план с оглед на климатичните промени. \r\n \n\t\t\t\t\t\t", "date": "2020.01.18", "title": "Фандъкова не е убедена, че София няма да остане на сухо заради водопдаването към Перник"}
{"url": "http://www.bnews.bg/article/265364-tsarkvata_sv_atanasiy_v_arbanasi_otnovo_otvori_vrati", "text": "\n За първи път след дългогодишно прекъсване средновековна църква „Св. Атанасий“ в Арбанаси отново отвори врати за богослужение. \r\n\r\n Това се случи в деня, в който църквата почита паметта на Атанасий Велики – Атанасовден. \r\n\r\n Не са много църквите у нас с името на Св. Атанасий. Късносредновековната в Арбанаси е една от тях. Построена е през 1667 година. А стенописите са дело на гръцки зографи. \r\n\r\n Храмът е музеен, реставриран е през 1975 година. Църквата е една от общо петте в селището по онова време. По-заможните тогава дори си имали откупени места в храма. \r\n\r\n Годишно средновековните арбанашки светини „Рождество Христово“, „Св. Димитър“, „Светите архангели“, „Св. Атанасий“ и „Св. Георги“ се посещават от около 100 000 туристи от цял свят. \r\n\r\n Богослужения се предвиждат и в петте арбанашки църкви. Те ще се случват само на храмовите празници, когато входът за посетители ще бъде свободен, както е днес в църквата „Св. Атанасий“.  \r\n \n\t\t\t\t\t\t", "date": "2020.01.18", "title": "Църквата „Св. Атанасий“ в Арбанаси отново отвори врати"}
{"url": "http://www.bnews.bg/article/265362-novo_bedstvie_v_avstraliya_iztochnoto_kraybrezhie_e_zalyato_ot_poroi", "text": "\n След опустошителните горски пожари източното крайбрежие на континента е залято от порои. \r\n\r\n Силни бури удариха щатите Виктория, Нов Южен Уелс и Куинсланд, а на места само за нощ са паднали количества валежи, обичайни за три месеца. \r\n\r\n Някои райони останаха без ток заради силни ветрове, а големите природни паркове бяха затворени. \r\n\r\n Въпреки дъжда в Австралия все още горят близо 100 огнища на пожари. \r\n \n\t\t\t\t\t\t", "date": "2020.01.18", "title": "Ново бедствие в Австралия – източното крайбрежие е залято от порои"}
{"url": "http://www.bnews.bg/article/265368-razsledvat_krazhba_ot_mitnitsata_v_blagoevgrad", "text": "\n Обир е извършен в митница \"Югозападна\" край Благоевград. Тя се намира в района на Домосторителния комбинат край с. Покровник. \r\n\r\n На място се извършват процесуално-следствени действия под надзора на районния прокурор Борислав Ковачки.  \r\n\r\n По неофициална информация са откраднати ценни вещи, които се съхраняват в един от складовете. \r\n\r\n Сигналът е подаден тази сутрин.   \r\n \n\t\t\t\t\t\t", "date": "2020.01.18", "title": "Разследват кражба от митницата в Благоевград"}
{"url": "http://www.bnews.bg/article/265367-balgarski_grazhdanin_nahlu_s_machete_v_restorant_v_istanbul", "text": "\n Български гражданин е нахлул с мачете и е предизвикал безредици в ресторант в Истанбул. Това е станало около 23:30 часа вечерта в петък. При последвалата акция на местната полиция мъжът е застрелян. Това става ясно от съобщение на МВР.  \r\n\r\n До момента се знае, че 32-годишният мъж има няколко криминални регистрации - за хулиганство, кражби и грабежи. \r\n\r\n Българските власти имат готовност да съдействат на разследване в Истанбул, се казва още в съобщението. Дирекция „Международно оперативно сътрудничество” е осъществила контакт по полицейските информационни канали. Задграничният представител на МВР има готовност да окаже съдействие на разследването, ако такова бъде поискано. \r\n\r\n До момента в Генералното ни консулство в Истанбул не е получена официална информация от властите. Генералното ни консулство работи по случая като са предприети действия по установяване на допълнителни данни. Инициирани са проверки и е отправено официално запитване до турските власти, от които се очаква получаване на подробна информация. \r\n \n\t\t\t\t\t\t", "date": "2020.01.18", "title": "Български гражданин нахлу с мачете в ресторант в Истанбул"}
{"url": "http://www.bnews.bg/article/265366-i_svishtov_ostana_bez_voda", "text": "\n Голяма авария, възникнала на магистралния водопровод към Свищов, ограничава  водоподаването в с. Вардим, град Свищов и с.Царевец, съобщи община Свищов на сайта си. \r\n\r\n Екипите на ВиК – Район Свищов са на терен и съвместно с екипи на ВиК „Йовковци“ – Велико Търново ще направят всичко възможно аварията да бъде отстранена, се казва в съобщението. И се уточнява, че периодично ще се помества информация на сайта за развитието на проблема. \r\n \n\t\t\t\t\t\t", "date": "2020.01.18", "title": "И Свищов остана без вода"}
{"url": "http://www.bnews.bg/article/265357-bum_na_varitsela_v_tsyalata_strana", "text": "\n Над 2 000 регистрирани случаи на болни от варицела от началото на годината. Това казват здравните власти. В голяма част от детските заведения в страната поставиха групи под карантина. \r\n\r\n От няколко дни, 4 групи в 7-мо ОДЗ „Детелина” са под карантина. Болните деца са няколко, но вероятността и останалите в групата да се разболеят от варицела е над 90 процента. Защитени са само тези, които вече са я изкарали. \r\n\r\n \"От септември досега имаме 40 деца, които са преболедували\", каза директорът на 7-мо ОДЗ \"Детелина\" Ксения Семизорова.  \r\n… \r\nЛекарите все пак успокояват, тъй като при деца, заболяването се преболедува много по-лесно. Заради огромния брой на болните, от тази година ваксината срещу варицела влиза в препоръчителния имунизационен календар. \r\n\r\n \"Втората причина е, че включвайки я в календара, ние даваме сигурност на производителите и вносителите, че може да се ползва, узаконено е\", каза още главният държавен инспектор д-р Ангел Кунчев. \r\n\r\n До този момент ваксината не се предлагаше на българския пазар, но разрешителните вече са дадени. \r\n\r\n \"Към момента не е ясно каква ще бъде цената й, нито колко от българите ще отидат до аптеката, за да си я купят. Независимо от интереса обаче, следващата стъпка е ваксината да влезе в задължителния имунизационен календар\", добави председателят на Асоциацията на собствениците на аптеки Николай Костов. \r\n \n\t\t\t\t\t\t", "date": "2020.01.18", "title": "Бум на варицела в цялата страна"}
{"url": "http://www.bnews.bg/article/265360-mazh_zagina_pri_trudova_zlopoluka_v_sandanski", "text": "\n 56-годишен мъж e загинал в петък вечерта след трудова злополука гр.Сандански, съобщава БГНЕС. \r\n\r\n Към 22 ч. в арматурен цех се е срутило желязо. 56-годишият работник е бил отдолу, вследствие на удара е загинал на място. \r\n\r\n След извършения оглед от РУП-Сандански, към 3 ч. след полунощ загиналият е транспортиран за аутопсия от съдебен лекар в МБАЛ-Благоевград. \r\n \n\t\t\t\t\t\t", "date": "2020.01.18", "title": "Мъж загина при трудова злополука в Сандански"}
{"url": "http://www.bnews.bg/article/265361-vsichki_badzhak_televizii_se_pravyat_na_oshtipani_momi_che_italianskiya_bokluk_ot_mafiyata_e_za_tetsovete_na_oligarha_kovachki", "text": "\n В петък прокуратурата започна разследване на други 25, намерени във Варна и непотърсени от софийското дружество \"Блацион\" ООД \r\n\r\n Товарът е транспортиран с кораб на 5 септември 2019 г., като му е бил определен режим временно складиране за срок до 90 дни. По документи, стоката е била декларирана като пластмасови отпадъци и каучук, съобщи районната прокуратура в Бургас \r\n\r\n Изпращач на контейнерите е италианското дружество „Дентиче панталеоне“ със седалище Авелино, Италия. \r\n\r\n Получател на товара е българското търговско дружество „Блацион“ ООД, със седалище и адрес на управление в гр. София. Негов управител е Блаже Игнатовски – гражданин на Република Северна Македония. \r\n\r\n Получателят - „Блацион“ ООД, е същият, заради който районната прокуратура във Варна образува досъдебно производство за 25 контейнера със съмнителни отпадъци от Италия, открити на пристанище „Варна-запад“. \r\n\r\n В резултат на извършени понастоящем действия по разследването в Бургас е установено несъответствие на декларирания, с част от фактически наличния отпадък. \r\n\r\n Действията по разследването и процесуалните такива продължават. \r\n\r\n Вижте какво написа по темата  и бившият евродепутат Николай Бареков в ричният си профил във Фуйсбук!  \r\n\r\n \r\n\r\n Всички баджак телевизии се правят на ощипани моми, че италианския боклук от мафията е за тецовете на олигарха Ковачки, доскорошен Любимец 13 на ГЕРБ и ДПС. \r\n\r\n Същият Ковачки си купи цялата ми парламентарна група през 2014-15 и я изтъргува с ГЕРБ и патреотите, които за благодарност му подариха на концесия цяло министерство и министър и замминистър - МОСВ и “квотата” на ВМРО в министерството - Нено Димов и заместника му Николай Кънчев, дясна ръка на Каракачанов. Това е цялата схема. Разбира се, Ковачки е изпечен схемаджия и действа чрез стотици фиктивни фирми на поставени лица и прокуратурата трудно ще стигне до него. \r\n\r\n Стискам им палци да го направят и да отърват България от подобно чудовище, решило да трови въздуха на децата ни. \r\n\r\n   \r\n \n\t\t\t\t\t\t", "date": "2020.01.18", "title": "Всички баджак телевизии се правят на ощипани моми, че италианския боклук от мафията е за тецовете на олигарха Ковачки"}
{"url": "http://www.bnews.bg/article/265356-atanasovden_e", "text": "\n Православната църква почита днес свети Атанасий Велики \r\n\r\n В народните представи свети Атанасий господства над зимните студове, над снеговете и ледовете. Легендата разказва как той, облечен с копринена риза, отишъл в планината на бял кон и се провикнал: „Иди си, зимо, идвай пролет“. \r\n\r\n Според българската народна традиция на Атанасовден се коли черна кокошка. Приготвя се с ориз и се раздава на роднини и съседи против лоши болести. \r\n\r\n Всъщност Атанасий Велики е роден през 295 г. в египетската столица Александрия. Син на бедни християни, той получава добро образование. На 24-годишна възраст е ръкоположен за дякон от Александрийския архиепископ Александър. Участва в прочутия Вселенски събор в Никея, който му носи слава на богослов. Пет години след това придобива епископски сан. Като епископ на Александрия, Атанасий се включва активно в борбата срещу арианската ерес в християнството. След смъртта на архиепископ Александър християните единодушно избират Атанасий за негов заместник. Атанасий Велики умира на 2 май 373 г. \r\n\r\n Името Атанас е от гръцки произход и означава \"безсмъртен\".  \r\n\r\n Имен ден празнуват Атанас, Атанаска, Наско, Насо, Нася и техни производни. Именици днес са над 60 000 души.   \r\n \n\t\t\t\t\t\t", "date": "2020.01.18", "title": "Атанасовден е"}
{"url": "http://www.bnews.bg/article/265318-chastni_bolnitsi_iztochvat_nzok_sas_svoi_firmi", "text": "\n Частните болници си направиха фирми за търговия на едро и така кръгът е затворен. Така управителят на Здравната каса Дечо Дечев обясни пред бТВ схемата, по която НЗОК е плащала за медикамент с международно непатентно име \"Пеметрексед\" - за лечение на рак на белия дроб.  \r\n\r\n През м.г. медикаментът е закупен от 29 лечебни заведения у нас от едни и същи производители на цени между 1063 и 129 лв. \r\n\r\n Най-високите цени, които обаче са в рамките на пределните цени в позитивния лекарствен списък, са платени в частни болници, а най-ниските - в общински лечебни заведения, в комплексни онкологични центрове. Дечев обясни, че разликата в цените е възможна, след като през 2016 г. парламентът освобождава частните болници от задължението да обявяват обществени поръчки. \r\n\r\n \"Проверихме колко болници са ползвали този лекарствен продукт, за който става въпрос. Лекарство със същия състав произвеждат още трима производители. По закона за обществените поръчки се понижава цената за болниците, които са провеждани процедури по ЗОП, и затова цената му е ниска, но за частните болници, които са освободени от тези процедури, не е така. Оказа се, че от 29 болници първите 11 в списъка по висока цена са частни лечебни заведения, те са го отчитали по максимално високата цена”, каза Дечев. \r\n\r\n Тази поправка пряко ощетява държава, каза Дечев. Той намекна, че вина за това има министърът на здравеопазването тъй като е получавал цялата информация от болниците. Бездействието на Министерството на здравеопазването за въвеждането на система електронни търгове ощетява всички, каза Дечев. \r\n\r\n “Лекарство със същия състав произвеждат още 4 производители. При търг цената се понижава до 85% от цената на регистрирания продукт”. допълни той. \r\n\r\n Министърът на здравеопазването Кирил Ананиев заяви, че ще предложи промени в Закона за обществените поръчки с които частните лечебни заведения ще купуват лекарства с обществени поръчки, по същите правила, както държавните и общинските лечебни заведения. Става въпрос за лекарства от позитивния списък, които се се плащат от Здравната каса. Ананиев ще поиска НАП да провери лечебните заведения и търговците на едро за цените, по които се търгуват онкологичните и онкохематологичните лекарства. \r\n \n\t\t\t\t\t\t", "date": "2020.01.18", "title": "Частни болници източват НЗОК със свои фирми"}
{"url": "http://www.bnews.bg/article/265358-kak_parvata_bratovchedka_na_oligarha_nikolay_banev_i_diko_skochiha_na_barekov", "text": "\n   \r\n\r\n Снощи в сълзливо предаване тип \"Робинята Изаура\" първата братовчедка наречена от колегата си Дико г-жа Лифтинг скочиха зверски на Бареков, в негово отсъствие. Типично за \"истинските\" журналисти Кукулезич и Дико. \r\n\r\n Според тях двамата Бареков нямал бил право да подава сигнал срещу фирмата Евроком? Що така бе? Да не би кабеларката да е златната кокошка, която снася златни яйчица за госпожа Лифтинг и пенсионера Дико. А да не би Кукулезич и Дико да са счетоводителите на Евроком, че да знаят какво се случва в тази фирма? \r\n\r\n Естествено бореца срещу властта Дико и неговата колежка Кукулезич нямат никакви скрупули да рекламират чрез предаванията си и кабеларката  банката на властта и да прибират парите на същата тази власт, която уж критикуват! \r\n\r\n     \r\n\r\n Всичко това е трудно забележимо за драгия зрител, който едва ли си има представа кой плаща на госпожа Лифтинг, за да си поддържа лифтинга и кой плаща на Дико? Драгия зрител ще бъде много любопитен например да разбере, че оператора, който снима за Дико и Кукулезич получава заплата от 800 лева. \r\n\r\n Драгия зрител ще бъде много изненадан, че монтажиста, тон режисьора, режисьора, оператор на пулт и т.н. висококвалифицирани специалисти получават заплати от 800-900 лева, но заплатата на професионалните плювачи и манипулатори се пази в строга тайна. \r\n\r\n Иначе всички в кабеларката знаят механизма на заплащане без трудови договори, плащане под масата! За професионалните плювачи схемата е една част по банков път за пред властите, а другата в пликче на ръка и под масата. \r\n\r\n Това са парите от поръчките на белградския банкер, който като първия братовчед на Кукулезич е съсипал стотици хиляди съдби, но сега си има Кукулезич и Дико, които го обгрижват подобаващо срещу тлъсти хонорари под масата. \r\n\r\n Та тези същите са борците за свободата на словото. Колко напуснали репортери от кабеларката са защитили тези двамката знаете ли? Нула. Те даже и имената не им знаят, защото се появяват като призраци плюят и изчезват. Но както се казва всеки народ си заслужава плювачите! \r\n\r\n \r\n\r\n \r\n\r\n Истинско аутодафе в ефира на Евроком! Изгаряне на един еретик в мое лице, дръзнал да сподели истината с прокуратурата, устроено от Светата Инквизиция на вярата - Торквемада Кулезич и Свети Дикoff. Двама инквизитори изгарят в словестната си клада и заклеймяват трети и се саморекламират като “светила на свободното слово”. Обаче другата, еретичната гледна точка отчайващо липсва, а страхът е голям. Страхът от истината. Затова, може би, аз съм на прицел, но не ми е дадена думата, за да се защитя в една “свободна” телевизия сред двама водещи, които имат една задача - преднамерено и добре платено да ме клеветят. Всъщност въпросът е основно един: КОЙ плаща на Евроком, за да плаща тлъстите заплати на подобни индивиди/инквизитори с претенции? Лесен въпрос, но май с труден отговор.  \r\n \n\t\t\t\t\t\t", "date": "2020.01.18", "title": "Как първата братовчедка на олигарха Николай Банев и  Дико скочиха на Бареков?"}
