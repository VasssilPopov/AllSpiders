{"url": "http://www.bnews.bg/article/265236-protestno_avtoshestvie_v_pernik_zaradi_vodnata_kriza", "text": "\n В Перник започна протестно автошествие заради водната криза. \r\n\r\n В областния град се събра голяма колона от автомобили, които на два лъча ще преминат през улиците, а след това ще достигне до язовир \"Студена\".  \r\n\r\n Там ще бъде проведен митинг. \r\n\r\n Хората имат две искания – трайно решение на водната криза и правосъдие. \r\n\r\n Гражданите настояват за справедливост, оставки и присъди за всички виновни длъжностни лица, предизвикали кризата. \r\n\r\n Перничани имат искания и за авариен план, в който да се включат хидроинженери и специалисти. \r\n\r\n Недоволстващите заявиха, че следващата протест ще бъде проведен и в София. \r\n \n\t\t\t\t\t\t", "date": "2020.01.11", "title": "Протестно автошествие в Перник заради водната криза"}
{"url": "http://www.bnews.bg/article/265239-razpadat_varvi_i_shefat_na_mitnitsite_podade_ostavka_podozira_se_vrazka_s_italianskiya_bokluk", "text": "\nКакто АФЕРА първи писаха вчера, дойде ред и за следващата оставка слез тази на Нено Димов и та още на старта на Новата година. \r\n\r\nСпоред 24 часа, които днес по- рано писнаха шефът на Митниците Георги Костов е входира своята оставка заради скандала с италианския боклук. \r\n\r\nСлед този ход на Костов, Горанов обаче реше да се оправдае, като определи новинита за втората оставка като \"фалшива\" .\r\n\r\n \n\t\t\t\t\t\t", "date": "2020.01.11", "title": "Разпадът върви: И шефът на Митниците подаде оставка. Подозира се връзка с италианския боклук!"}
{"url": "http://www.bnews.bg/article/265237-iran_si_prizna_che_voennite_v_stranata_sa_vzrivili_v_nebeto_ukrainskiya_samolet", "text": "\nИран си призна, че военните в страната са свалили украинския самолет Boeing 737-800 на 8 януари. \r\n\r\n\"Човешката грешка\" на иранските военни отне живота на 176 души. \r\n\r\nВ изявление по държавната телевизия тази сутрин иранското министерство на отбраната обяви, че самолетът е летял близо до чувствителен военен обект, принадлежащ на Революционните гвардейци, и е свален \"неволно - поради човешка грешка\". \r\n\r\n Виновниците ще бъдат предадени на съдебния орган на министерството на отбраната и ще им бъде потърсена отговорност, твърдят властите в Техеран. \r\n\r\nПрезидентът Хасан Рохани също излезе с писмено обръщение, в което заявява, че \"Иран дълбоко съжалява за допуснатата грешка със свалянето на украинския пътнически самолет.\" \r\n\r\n\r\n\r\nKатастрофата на украинския самолет е причинена от \"човешка грешка\" и заради \"американския авантюризъм\", твърди и иранският външен министър Мохамад Джавад Зариф. \r\n\r\n\"Тъжен ден. Предварителните заключения от вътрешното разследване на въоръжените сили: Човешка грешка в момент на криза, причинена от американския авантюризъм, доведе до катастрофа\", написа в Тиутър Мохамад Джавад Зариф. \r\n\r\n\r\n\r\n\r\n \n\t\t\t\t\t\t", "date": "2020.01.11", "title": "Иран си призна, че военните в страната са взривили в небето украинския самолет"}
{"url": "http://www.bnews.bg/article/265238-danachni_i_kpkonpi_sa_pognali_neno_toy_naglee_v_spetssada_bil_savesten", "text": "\n Изпълнявал съм съвестно задълженията си, беше лаконичното изявление на министъра в оставка Нено Димов пред Специализирания съд. Делото за определяне на мярката му за неотклонение започна около 13 часа. Димов бе задържан в четвъртък. \r\n\r\n Наблюдаващият прокурор Ангел Кънев поиска министърът в оставка да бъде оставен в ареста. Той съобщи още, че в момента  данъчни извършват проверка на Димов, както и антикорупционната комисия. Министърът в оставка е обвинен в умишлена безстопанственост за водната криза в Перник.  \r\n\r\n Според прокуратурата въпреки, че всеки месец той е бил уведомяван, че водите на яз. \"Студена\" намаляват, е издавал разрешителни за ползване на около 280 хил. кубични метра вода от \"Стомана Индъстри\" и 80 хил. кубични метра за \"Топлофикация\" Перник. Това довело до намаляване на нивото на водата в язовира със 7 млн. кубични метра. Капацитетът на язовира е 22 млн. кубични метра вода. Димов е бил длъжен в определени периоди въобще да не издава разрешителни. Той е трябвало още през 2018 г, да измени графиците, още повече, че \"Стомана Индъстри е имала и други възможности да се снабдява с вода, посочи прокурор Кънев. Той добави, че основно задължение на Димов е да познава закона, още повече, че 7 години е заемал различни длъжности в МОСВ и е добре запознат с правомощията на министъра. В пледоарията си наблюдаващият прокурор заяви, че през септември и октомври 2019 г. от ВиК са го уведомили, че нивото пада и тогава издал разрешителни и едва през ноември количеството вода, дадени за двете дружества е било намалено, а е преустановено, едва ден след въвеждането на водния режим. Според прокурор Кънев, Нено Димов, макар и да е министър в оставка, е възможно да извърши друго престъпление, тъй като има достъп до информационни носители и служители на министерството.  \r\n\r\n \"Това е поредният опит да се хвърли вината върху едно лице, посочи адвокатката на Нено Димов Ина Лулчева. В пледоарията си тя обясни, че 60% от материалите по делото са от разследването на окръжната прокуратура в Перник за престъпления, извършени от областната управа и ВиК. Другите 30% от делото засягали ремонта на язовирната стена на \"Студена\". Тя посочи, че кризата за язовира се поделя  между ВиК, МРРБ, областната управа и МОСВ. Графиците не са единствената причина за водния режим. \r\n\r\n \"Няма нито едно доказателство, нито едно писмо преди ноември, изпратено до министъра, че нивото на водата на язовира намалява\", каза Лулчева. Тя поиска прокуратурата да посочи 1 документ на ВиК, с който Димов да не се е съобразил. Според нея в нито една от заявките на ВиК за водоподаване преди края на октомври не се е посочвал проблем. По думите на Лулчева, хората, които са се занимавали с водите в министерството, са зам.-министър Красимир Живков и началникът на отдел Мая Дряновска. Имало е конкретен зам.-министър, който е отговарял за дейностите за водите. Цялата кореспонденция между ВиК Перник и министерството е била движена от Красимир Живков, изтъкна Лулчева. Чиста спекулация е, че Нено Димов лично е бил уведомяван и лично е взимал решения. Той може да носи политическа, но не и наказателна отговорност, каза още адвокатката му. Тя пожела прокуратурата да проучи кой в министерството се е занимавал с дейностите по водите.  \r\n\r\n На тези й думи прокурор Кънев репликира, че липсва какъвто и да е документ Нено Димов да е упълномощил Красимир Живков. Очаква се съдът да се произнесе в 15:30.  \r\n\r\n Очаквайте подробности.    \r\n \n\t\t\t\t\t\t", "date": "2020.01.11", "title": "Данъчни и КПКОНПИ са погнали Нено, той наглее в Спецсъда: Бил съвестен!"}
{"url": "http://www.bnews.bg/article/265240-resheno_spets_sada_ostavi_za_postoyanno_v_aresta_neno_dimov", "text": "\n   \r\n\r\n Току що специализирания съд взе решение, с което остави за постоянно в ареста Нено Димов. По този начин Димов ще прави компания на арестувания ортак на Каракачанов от \"МТМ-Холдинг\" АД Миню Стайков. \r\n\r\n Някак се получават странни съвпадения, тъй като всеки, който се допре до Каракачанов някак си не завършва добре и обикновено се озовава в ареста, докато Каракачанов расте и на постове и на шкембе. \r\n\r\n Според прокуратурата Нено Димов не е изпълнил задълженията си да прекрати подаването на вода за промишлени нужди, въпреки че 23 месеца поред е бил информиран, че притокът в язовир “Студена” е значително по-малък от разхода на вода. \r\n\r\n Според наблюдаващия прокурор Ангел Кънев, ако бъде на свобода Нено Димов може да повлияе на свидетели, както и на събирането на доказателства или да извърши друго престъпление. \r\n \n\t\t\t\t\t\t", "date": "2020.01.11", "title": "Решено! Спец съда остави за постоянно в ареста Нено Димов!"}
{"url": "http://www.bnews.bg/article/265229-irena_sokolova_predupredena_che_kachulkite_idat", "text": "\n Истински трилър се разигра под носа на обществото покрай далаверата с водата на Перник! Оказа се, че Ирена Соколова сама предупредила на рецепцията в луксозната резиденция „Анастасия”, където живее, че „в 7 и в 9 сутринта” в четвъртък „очаква едни хора”. Така излиза, че бившият областен управител на Перник, опасно близка до натирения от ГЕРБ Цветан Цветанов, знаела предварително за акцията на „качулките”. \r\n\r\n Течът на информация дошъл часове преди Соколова да бъде задържана от прокуратурата заради разследването за незаконното източване на язовир „Студена” и оставянето на перничани без вода. Според източник на Lupa.bg от върховете на Вътрешното министерство, хора на Цветанов издали на герберката, че я чака визита от спецченгета, които търсят доказателства за нейната роля в измамата и похарчените 32 милиона лева от Световната банка за ремонт на стената на яз. „Студена”. \r\n\r\n Още миналия месец като областен на Перник Ирена се нанесла в луксозната жилищна сграда „Анастасия” до бул. „България” в апартамент №9, който официално принадлежи на бащата на Весела Барбукова. На името на дъщерята на Весела и Димитър Барбукови - Анастасия, е кръстена самата сграда. \r\n\r\n Интересното е, че тъстът на Барбуков е кметът на Земен Димитър Сотиров. Земен е град в област Перник, на която Соколова беше губернатор, което намирисва на конфликт на интереси, особено в предизборна обстановка, когато се разиграва историята. \r\n\r\n Пред сайта „19 минути” Соколова не отрече нито един от тези факти, без да уточни под каква форма обитава супер луксозното жилище за милион – като наемател или като собственик. Защото всяко от тези качества би довело до нови въпроси как може да си го позволи, след като цената му е близо 1 милион лева, както разкри първо Lupa.bg. \r\n\r\n Важният въпрос тук е откъде бившата областна управителка е знаела, че предстои да бъде посетена от правораздавателните органи? \r\n\r\n Откъде и от кого е изтекла информация при съвсместната акция на МВР, ДАНС и прокуратурата? Кой е казал на близката до Цветан Цветанов дама, която напусна властта по лично настояване на премиера? \r\n\r\n Старите връзки на Цв. Цв. В МВР ли са изиграли решаваща роля за теча на информация, благодарение на което Соколова получила ценни часове преднина пред разследващите, през които потенциално би могла да е унищожила документи и други доказателства? \r\n\r\n Журналистката Соня Колтуклиева снощи съобщи, че Соколова е била пусната след 6 часа, прекарани при разследващите. \r\n \n\t\t\t\t\t\t", "date": "2020.01.11", "title": "Ирена Соколова предупредена, че „качулките” идат"}
{"url": "http://www.bnews.bg/article/265235-18_godishno_momiche_beshe_namereno_martvo_v_selo_galiche", "text": "\n 18-годишно момиче е намерено мъртво в дома си в белослатинското село Галиче. \r\n\r\n По първоначална информация по тялото има следи от насилие, а смъртта е била причинена по особено жесток начин. Жертвата е открита с прерязано гърло. \r\n\r\n Близки на момичето са подали сигнал за инцидента тази сутрин, след като не успели да се свържат с нея. Жителите на Галиче са в шок. \r\n\r\n По думите на кмета Страхил Стоянов момичето било скромно и неконфликтно. \r\n\r\n Не е ясно засега кой може да е извършителят. Момичето живеело само, тъй като баща ѝ и брат работят в Англия, а майката има друго семейство. \r\n\r\n От МВР съобщиха, че по първоначални данни няма следи за проникване с взлом в къщата. \r\n\r\n В района има засилено присъствие на полицията. Очакват се криминалисти и от София. \r\n\r\n По случая е образувано досъдебно производство.  \r\n \n\t\t\t\t\t\t", "date": "2020.01.11", "title": "18-годишно момиче беше намерено мъртво в село Галиче"}
{"url": "http://www.bnews.bg/article/265230-tozi_koyto_iska_da_butne_pravitelstvoto_e_v_samoto_nego", "text": "\n Тръби се, че някой иска да бутне правителството. Очевидно е, че този, който иска да бутне правителството, е в самото него\". Така вицепрезидентът Илияна Йотова коментира в предаването \"Панорама\" по БНТ оставката на екоминистъра Нено Димов и съпътстващия го арест и обвинение от прокуратурата. \r\n\r\n По нейно мнение оставката на един министър не решава проблема. Ако е виновен, той трябва да си понесе наказанието, но това няма да доведе водата в Перник. \r\n\r\n \"Нека министър председателят си прецени дали политическата отговорност във вид на оставки му е достатъчна\", поясни вицепрезидентът. \r\n\r\n Йотова каза, че за нея най-важно в момента е да се направи всичко възможно, за да се предотврати по-нататъшната криза в Перник. \r\n\r\n Вицепрезидентът обясни, че след водната криза може да последва санитарна. \r\n\r\n Йотова попита дали ще има политическа воля да се осветли проблемът с управлението на водите в България. \r\n\r\n Преди дни БСП обяви, че ще иска вот на недоверие на кабинета в областта на управлението на околната среда и водите. \r\n\r\n Бившият кадър на БСП припомни, че кабинетът още през 2018 г. набеляза \"спешни мерки за язовирите\" и попита колко са спешни щом се стига до водна криза в Перник. \r\n\r\n \"Година и повече не можем да ограничим зараза при животни (африканската чума по свинете - б.р.), какво става, ако тръгне епидемия в Перник\", попита риторично Йотова и настоя за преглед на начина, по който се управляват водите в България - защото \"години наред един въпрос, който стои на всяка една маса във всички власти, не се решава\". \r\n\r\n Тя настоя \"да се направи всичко възможно подредено, държавнически да се предотврати развитието на кризата в Перник\" и \"политическа воля и отговорност да осветлят проблема с управлението на водите в България\". \"Иначе хората не вярват, че някой мисли зя тях\", добави тя. \r\n\r\n В отговор на въпрос за размяната на реплики между президента и премиера Йотова коментира, че в изказванията на държавния глава критиката не е лична, докато отговорите на премиера са в лична посока. \r\n\r\n Ние не търсим конфликт с властта, ние даваме другата гледна точка, уточни вицепрезидентът в интервюто по БНТ. „Аз не смятам, че е важно какви реплики си разменят министър-председател и президент. На всяка една критика, настояване, въпрос на президента – това не е упрек лично към Бойко Борисов, към министър-председателят, макар че се отговаря. Отговорите са повечето в лична посока. И това в крайна сметка не трябва да интересува никой в страната, защото онова, за което настоява президентът е именно разговор по тези съществени проблеми. За тези кризи, които влизаме една в друга и затова, че е необходим разговор, за да бъдат решавани. От другата страна, говоря за изпълнителната власт, говоря отчасти за Народното събрание, обикновено е „вие работите срещу нас, вие търсите конфликт с властта“. Не, не търсим конфликт с властта. Ние даваме другата гледна точка. Ние казваме онова, което ни говорят хората, когато се срещаме с тях. Казваме го на глас. Когато няма разбирането за диалог, естествено, че ще има и конфликт и се създава това впечатление са размяна на реплики. Няма нищо лично в това“, каза още вицепрезидентът. \r\n\r\n „Що се отнася до моята собствена позиция, с президента Радев ние сме екип. Да, ние имаме своите спорове, различните виждания, имаме синхрон в действията си. Това не означава да не полагаме усилия и ще продължавам да полагам тогава, когато смятам че нещо е в моите правомощия, мога да го правя със съдействието на изпълнителната власт, както много пъти ми се случваше за тези три години, когато го правим заедно, то винаги има добър резултат, допълни още Йотова. \r\n\r\n \"В това \"водно огледало\", което е Перник, се събират в момента като във фокус всички проблеми, които има в управлението на държавата - от местната власт до националната\", каза Илияна Йотова. Според нея случаят е огледало за работата на институциите, за това как години наред един въпрос не се решава. \r\n\r\n Илияна Йотова обясни, че има огромни проблеми с даването на българско гражданство. Повече от една година се бавят промените в закона. Работната група е трябвало да приключи работа отдавна. \r\n\r\n Според нея с право страната ни търпи упреците, че ние се превръщаме в държава на транзитното гражданство. \r\n \n\t\t\t\t\t\t", "date": "2020.01.11", "title": "Този, който иска да бутне правителството, е в самото него"}
{"url": "http://www.bnews.bg/article/265241-goranov_nareche_novinata_za_ostavkata_na_shefa_na_mitnitsite_falshiva", "text": "\n Оставката на шефа на митниците Георги Костов е фалшива новина. Това заяви финансовият министър Владислав Горанов. \"24 часа\" го потърси за коментар по повод появила се информация в няколко сайта, че Костов е подал оставка малко преди Нова година по лични причини. \r\n\r\n От пресцентъра на митниците също заявиха, че официално депозирана оставка няма. \"24 часа\" потърси и самия Георги Костов, но мобилният му телефон е изключен.  \r\n \n\t\t\t\t\t\t", "date": "2020.01.11", "title": " Горанов нарече новината за оставката на шефа на Митниците “фалшива”"}
{"url": "http://www.bnews.bg/article/265231-povishavane_na_temperaturite_prez_uikenda", "text": "\n Температурите през уикенда ще са по-скоро пролетни, отколкото зимни. \r\n\r\n Въпреки мразовитите сутрешни температури днес, градусите през деня ще се покачат до +14 на места. \r\n\r\n Времето през деня ще бъде слънчево и сравнително тихо. Ще се появи слаб северозападен вятър. \r\n\r\n Температурите ще се повишат още и дневните ще са между 6 и 11 градуса. За София максималната ще бъде около 9 градуса, а за Пловдив 14 градуса. \r\n\r\n В късния следобед и привечер е възможно да превали слаб дъжд в Югозападна България – районите на Благоевград и Сандански. В планинските райони преваляването ще е от сняг. \r\n\r\n По Черноморието също ще е предимно слънчево. Максималните температури ще са между 5 и 9 градуса, близки до температурата на морската вода. Вълнението на морето ще е 1-2 бала \r\n \n\t\t\t\t\t\t", "date": "2020.01.11", "title": "Повишаване на температурите през уикенда"}
{"url": "http://www.bnews.bg/article/265233-zashto_prokuraturata_pribra_neno_a_ostavi_chovekat_na_karakachanov_nikolay_kanchev_na_svoboda", "text": "\n   \r\n\r\n Както вече стана известно министърът на МОСВ Нено Димов е привлечен като обвиняем за водната криза в Перник, въпреки, че прокуратурата твърдеше, че специализираната акция е и за вносния боклук. \r\n\r\n Всъщност, според добре информирани наши източници в ареста сега трябваше да е и поне зам.министъра на екологията и дясна ръка на Каракачанов от ВМРО Николай Кънчев. Именно той е човека на Каракачанов, който обслужва интересите на олигарсите Ковачки и Стойков, естествено срещу подобаващи стимули, от които голяма част са лично за партийния бос Каракачанов. \r\n\r\n Кой е Николай Кънчев? Каракачанов и Николай Кънчев са заедно повече от 20 години, като участват заедно в масовата приватизация чрез \"МТМ-Холдинг АД\", където заедно с арестувания Миню Стайков са членове на надзорния съвет. Интересна подробност е, че Миню Стайков е в затвора,  Каракачанов е вицепремиер, а Кънчев зам.-министър на МОСВ. \r\n\r\n .   \r\n\r\n Вероятно сега някой от вас ще си помисли, че Кънчев е страхотен еколог и специалист по опазване на околната среда? Уви, лъжете се! Кънчев е най-обикновен историк, който обаче владее до съвършенство изкуството на изнудването, за което много добре знаят кметовете на ГЕРБ, които са изнудвани да приемат определена фирма, която да изпълнява спечелените от общините проекти с финансиране от предприятието ПУДООС (Предприятие за Управление на Дейностите по Опазване на Околната Среда). \r\n\r\n Сигналите на кметовете от ГЕРБ са още от есента на 2018 г., но олигархичния чадър на Люси Стойков и Ковачки подкрепен и от Каракачанов е непробиваем, а Кънчев се превръща в лицето на кметовете за недосегаем, те така ѝ започват да го наричат \"Недосегаемия\". Именно Кънчев е човекът в МОСВ, който пряко отговаря за отпадъците! \r\n\r\n Именно под негов контрол се осъществява вносът и горенето на отпадъците в ТЕЦ-те на Ковачки. Схемата е за милиарди и неслучайно в нея е набъркана италианската мафия. И докато в другите държави има мафия, то в България мафията си има държава, а нейни представители са Каракачанов и Кънчев. \r\n\r\n Сега Кънчев е оставен на свобода, за да може да прикрива и унищожава документи за внос на стотици хиляди тонове боклук, които през комините на ТЕЦ-те на Ковачки вече са в атмосферата и са ни тровили чрез мръсния въздух, който дишаме. \r\n\r\n Кънчев сега ще прикрива и зулумите с пернишката криза и водата, която е предоставяна на другия олигарх Люси Стойков, а клетият Нено ще полежи няколко дена в ареста, а след това ще бъде достойно възнаграден, ако не стане защитен свидетел и не пропее. \r\n\r\n Всъщност на такъв сценарий разчитат от ВМРО, но има един тънък, но много съществен момент и той е, че в случая с боклука вече са ангажирани чужди служби, които знаят абсолютно всичко. Каракачанов и ВМРО са силно притеснени, тъй като чуждите служби са установили и къде държат парите от корупционни сделки с олигарси и мафиотски босове. \r\n\r\n Въобще предстои интересно време, а Бойко Борисов е изправен пред сериозно изпитание, тъй като, за да докаже, че няма нищо общо с тази престъпна организация би следвало да отнеме МОСВ от Каракачанов и ВМРО! \r\n\r\n   \r\n \n\t\t\t\t\t\t", "date": "2020.01.11", "title": "Защо прокуратурата прибра Нено, а остави човекът на Каракачанов Николай Кънчев на свобода?"}
{"url": "http://www.bnews.bg/article/265242-karakachanov_pratil_haber_na_neno_da_ne_se_trevozhi_tay_kato_resorniya_zam_ministar_na_arestite_e_ot_vmro", "text": "\n Каракачанов пратил хабер на Нено да не се тревожи, тъй като ресорния зам.-министър на арестите бил от ВМРО. Тази длъжност в правителството се заемала от Николай Проданов, който бил известен в средите на ВМРО като Бачо Кольо или Кольо Далаверата. Далаверата вече бил проверен по време на ареста на Бате Харо, който бил обслужван подобаващо по време на престоя в килията. Каракачанов често се хвалел, че мисли за своите авери и дори когато стъпят на криво и ги тикнат в ареста той пак щял да им осигури комфортен престой. Сред приближените си Каракачанов често споделял, че дори Дон Корлеоне не можел да се погрижи така добре за своите си хора както го правел Каракачанов!  \r\n \n\t\t\t\t\t\t", "date": "2020.01.11", "title": "Каракачанов пратил хабер на Нено да не се тревожи, тъй като ресорния зам.-министър на арестите е от ВМРО!"}
{"url": "http://www.bnews.bg/article/265234-arestuvaniyat_neno_dimov_se_skri_v_spetssada_zabrani_da_go_snimat", "text": "\n Специализираният съд решава мярката за неотклонение на бившия министър на околната среда и водите Нено Димов, който бе доведен по-рано тази сутрин от Съдебна охрана, както ПИК TV показа ексклузивно. \r\n\r\n Той беше задържан в четвъртък по време на мегаакция на прокуратурата, ДАНС, КПКОНПИ и МВР заради водната криза в Перник и в София в Министерството на околната среда и водите, където бе извършен обиск и изземане на документи. Бяха претърсени и двете жилища на Нено Димов, а привечер той бе отведен с полицейско задържане от 24 часа в Трето РПУ, където прекара нощта в самостоятелна килия. \r\n\r\n Вчера Специализираната прокуратура обяви, че повдига обвинение на Нено Димов за умишлена безстопанственост в условия на продължаващо престъпление, тъй като в течение на 20 месеца не е предприел никакви мерки за овладяване на водната криза в Перник, въпреки ежемесечните сигнали от местното ВиК и областната управа, че водата в язовир \"Студена\" критично намалява и застрашава населението с безводие. Въпреки това Нено Димов е продължил да разрешава използването на вода за индустриални цели на \"Стомана - Перник\" и на още няколко предприятия. \r\n\r\n Министърът на околната среда и водите е единственият, който има право всеки месец да подписва количествата вода, които ще се изразходват в даден регион, той като използването на водата е част от националната сигурност на държавата. \r\n\r\n Междувременно Нено Димов написа оставката си от министерския пост в ареста, а тя беше отнесена в Министерския съвет и приета от премиера Бойко Борисов. Вицепремиерът  Красимир Каракачанов и лидер на ВМРО, от чиято квота Димов стана министър в коалиционното правителство на ГЕРБ и Обединените патриоти, нарече ареста му \"показно убийство на политическа кариера\". \r\n\r\n Спецпрокуратурата поиска Нено Димов да остане за постоянно в ареста.  \r\n\r\n В началото на заседанието стана ясно, че бившият министър е пожелал да не бъде сниман и затова медиите остнаха извън залата. Заседанието започна в 12,30 ч. по план и се очаква в ранния следобед да стане ясно решението на съда за мярката му за неотклонение.  \r\n \n\t\t\t\t\t\t", "date": "2020.01.11", "title": "Арестуваният Нено Димов се скри в Спецсъда - забрани да го снимат"}
{"url": "http://www.bnews.bg/article/265228-boing_737_max_proektiran_ot_klouni_nadziravani_ot_maymuni", "text": "\n Американският авиопроизводител Boeing Co публикува стотици вътрешни съобщения, съдържащи остри критични коментари за разработката на печално известния модел 737 MAX. Едно от тях гласи, че самолетът е „проектиран от клоуни, които от своя страна са били контролирани от маймуни“, съобщава \"Ройтерс\". \r\n\r\n Въпросната модификация бе окончателно приземена, след като с нея се стигна до два фатални инцидента със стотици жертви. \r\n\r\n Публикуваните съобщения разкриват опити да се заблудят служителите по контрола, патентните органии, Федералната авиационна администрация и чуждестранните авиационни регулатори. \r\n\r\n В чат от 8 февруари 2018 г. - осем месеца преди първата от двете фатални катастрофи, служител пита друг: „Би ли качил семейството си на самолет, обучен на симулатор на Max? Аз не бих\". Колегата му отговаря: \"И аз не бих.\" \r\n\r\n Вътрешните съобщения бяха оповестени под натиска на американския Конгрес. \r\n\r\n    \r\n \n\t\t\t\t\t\t", "date": "2020.01.11", "title": "Боинг 737 MAX - проектиран от клоуни, надзиравани от маймуни"}
{"url": "http://www.bnews.bg/article/265232-shte_poskapnat_li_gorivata_u_nas", "text": "\n Една напрегната седмица заради изострянето на отношенията между Иран и Съединените щати, в която с особен интерес специалистите следиха движението именно на цените на горивата. Както и всеки знак на пазарите, особено чувствителни на всяко движение на сцената на тази част на света. Ясно е, че всеки политически трус отзвучава в икономически последствия. \r\n\r\n “На този етап няма опасност от сериозно повишаване на цените на горивата. Цените на суровия петрол, които скочиха в началото на седмицата заради напрежението в Ирак и Иран, се успокоиха. На практика на пазара на суров петрол има огромен излишък, което потиска цените надолу. Трябва да се случи наистина голям катаклизъм, който да прекъсне доставките, за да се усети чувствителен и продължителен ръст на цените на суровия петрол”, смята енергийният експерт Мартин Владимиров. \r\n\r\n \"Оттам и цените на горивата остават замръзнали за този момент, тъй като доставчиците на горива са закупили нужното им количество суров петрол, за да го рафинират. Не се очаква да има спекулации. Шоковото поскъпване беше за няколко дена, но пазарът се успокои”, каза още специалистът. \r\n\r\n Не е мръднала средната цена на горивата на територията на страната. Средната цена на бензина е  2,22 лв., а за дизел – 2,28 лв. От началото на годината до този момент във всеки един ден средната цена е била тази. Единствено във Варна тя е малко над средната. \r\n \n\t\t\t\t\t\t", "date": "2020.01.11", "title": "Ще поскъпнат ли горивата у нас"}
