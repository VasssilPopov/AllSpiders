{"url": "http://www.bnews.bg/article/257095-bolniyat_ot_infektsiya_shef_na_bnt_krazhi_mezhdu_bryuksel_i_sofiya_za_da_ne_go_opandizyat_rezil_garantiran_ot_gerb", "text": "\nСЕМ заседава утре по скандалния случай с шефа на БНТ Коко Каменаров, научи от свои брилянтни източници АФЕРА. \r\n СЕМ ще трябва да реши какво да прави с Каменаров, който уж болен летя до Брюксел, докато трябваше да лежи в леглото с тежка инфекция на горните дихателни пътища, видно от болничен лист, представен пред съда, за да забави дело срещу него за шофиране в пияно състояние. \r\n Междувременно съгледвачи на АФЕРА от столицата информираха, че Каменаров е кацнал от Брюксел и автомобила му бил забелязан вече в близост до БНТ. Апропо, болничният лист на Каменаров е до 22 февруари т.г. \r\n Юристи коментираха за АФЕРА, че сега съдът може да промени мярката за неотклонение на Каменаров в „парична гаранция“ и да му наложи забрана да пътува извън страната. \r\n А пък шефът на БНТ Константин Каменаров, наричан мило като папагалче – Коко Каменаров, бил болен. Тежка инфекция на горните дихателни пътища. В болнични бил от 14 до 22 февруари. Болничният лист е представен пред съда по делото по което съдят Коко К. за шофиране в пияно състояние. Делото се влачи „правилно“, така че да я докара дотам, че шефът на БНТ Коко К. да мине метър „невинен“, както „невинни“ са всички набутани на високи позиции от властта на Групировката на Боби Б. Боби, защото така пък на него мило МУ вика сестра му. \r\n Докато съдът очевадно уважава болничния лист на тежко страдащия от инфекция на горните пътища Коко К., която би трябвало да го положи на легло, за да я лекува, „болният“ шеф на БНТ цъфва в … Брюксел да го повее малко вятъра там, така че следващият път направо да си пише пред съда с бронхопневмония. Белким делото на финала бъде прекратено по давност. \r\n В Брюксел шефът на БНТ Коко К. участва в конференция за предизвикателствата пред аудиовизуалните медии във време на дигитална революция, заедно с шефове на други обществени телевизии в ЕС, както и българският еврокомисар Мария Габриел. \r\n Снощи, след като вече е излъгал съда, шефът на БНТ цъфва и по БНТ в интервю, за да ни обяснява напоително как сме живеели във време, в което всеки телефон бил медия, но традиционните медии все още поддържали високо ниво на достоверност:  „Хората лесно се увличат, фалшивите новини са лесно достъпни, лесно смилаеми. Не можем да очакваме всеки човек да прецени доколко дадена новина е достоверна или проверена, така че това е истински голяма опасност. Но на тази среща ми направи впечатление, че всички сме на една позиция, което е много добра новина“. \r\n На това му се вика НАГЛОСТ! \r\n Шефът на БНТ Коко К., набутан там като шеф от Властта на държавата, като ние, всички данъкоплатци му плащаме заплатата и масрафите, плещи за „фалшиви новини“, след като самият той е една крещяща фалшива новина! \r\n Нещо като огледален образ на една друга Особена форма на главата от Властта, която ляга и става с „фалшивите новини“, а пък ги произвежда ежедневно. \r\n И докато „болният“ здрав шеф на БНТ Коко К. ма’а гащи из Брюксел, предния ден излъгал нагло съда, менторите му от Властта пък създават нещо като министерство, „звено против дезинформацията“, което нали се сещате с кого ще се „бори“. Не с такива като шефа на БНТ Коко К., а с „неправилните“, дето пречат на особените форми на главите във Властта и на такива като Коко К. да си разиграват лъжливите магарета. \r\n Във всяка нормална държава, каквато не сме ние, защото ние сме държава – кочина, такива като шефът на БНТ Коко К. моментално трябва да бъдат уволнени дисциплинарно, както се казваше някога, и медии няма да помиришат докато щъкат наоколо. \r\n Във всяка нормална държава, каквато не сме ние, съдебната система моментално трябва да образува проверка за това кой е издал болничен лист на „болния“ здрав шеф на БНТ Коко К., ползван за да се излъже съдията по делото, течащо срещу шофиралия пиян Коко К. \r\n", "date": "2019.02.20", "title": "“Болният” от инфекция шеф на БНТ кръжи между Брюксел и София, за да не го опандизят! Резил, гарантиран от ГЕРБ!"}
{"url": "http://www.bnews.bg/article/257093-venetsuela_otnovo_otvori_morskata_si_granitsa_s_holandskite_antili", "text": "\n Венецуелските власти отново отвориха морската граница на страната с Холандските Антили, след като я затвориха вчера, предаде Ройтерс.  \r\n\r\n Регионалният военен командващ генерал Мигел Моралес Миранда не даде причина за промяната в решението. Сега кораби и самолети отново могат да пътуват между Венецуела и островите Аруба, Кюрасао и Бонер, предава БТА. \r\n\r\n Венецуелската опозиция заяви, че възнамерява да докара хуманитарна помощ в страната от Кюрасао в събота. Правителството на президента Николас Мадуро каза, че ще блокира помощта. \r\n \n\t\t\t\t\t\t", "date": "2019.02.20", "title": "Венецуела отново отвори морската си граница с Холандските Антили"}
{"url": "http://www.bnews.bg/article/257090-uzhasyavashta_razvrazka_trupat_v_maritsa_e_na_zhena", "text": "\n Водолази изкараха трупа от река Марица в Пловдив, пристигна и Съдебна медицина. \r\n\r\n Безжизненото тяло е на възрастна жена. \r\n\r\n Водолазни екипи са изкарали безжизненото тяло от река Марица, което бе забелязано от рибар край бул. „Марица – Юг”, съобщава \"Трафик Нюз\". Периметърът е отцепен с полицейска лента, а на място пристигна и Съдебна медицина.   \r\n\r\n По първоначална информация тялото е на възрастна жена, а то не е престояло дълго във водите на реката.  На място са служители на Четвърто РУ, следователи и екипи на специализирания сектор към пожарната. \r\n \n\t\t\t\t\t\t", "date": "2019.02.20", "title": "УЖАСЯВАЩА РАЗВРЪЗКА: Трупът в Марица е на жена "}
{"url": "http://www.bnews.bg/article/257094-nato_othvarli_zaplahite_na_putin_kato_nedopustimi", "text": "\n НАТО отхвърля като недопустими заплахите на руския президент Владимир Путин да насочи оръжия към ключови центрове на западния Алианс, заяви днес говорител на НАТО, цитиран от ДПА.  \r\n\r\n В изявление говорителят Пиърс Казалет призова Русия \"да се съсредоточи върху спазването на Договора за ликвидиране на ракетите със среден и малък обсег\". Противорактетните системи \"Иджис ашор\" в Румъния и Полша са \"напълно съвместими\" с това споразумение от 1987 г., подчерта той.  \r\n\r\n Казалет нарече руските твърдения, че противоракетните системи на НАТО в Източна Европа нарушават договора, \"безсрамен опит да отклонят вниманието\" от нарушенията на Русия.  \r\n\"НАТО няма намерение да разполага в Европа нови ядрени оръжия с наземно базиране\", каза говорителят на Северноатлантическия съюз в отговор на днешната реч на Путин пред руския парламент.  \r\n \n\t\t\t\t\t\t", "date": "2019.02.20", "title": "НАТО отхвърли заплахите на Путин като недопустими"}
{"url": "http://www.bnews.bg/article/257083-bilyana_dol_skochi_na_valeri_vsichkite_mu_pari_otivat_za_izdrazhki_za_men_samo_buketi", "text": "\n „За толкова години заедно, едно колие не ми е подарил! По празници винаги се разминава с букет цветя и толкова!“, ядосвала се приятелката на Валери Божинов пред свои близки. \r\n\r\n Сръбкинята Биляна Дол постоянно се оплаквала, че футболистът не й дава пукнат лев и сама си плаща сметките, пише „Галерия“. \r\n\r\n Почти цялата заплата на ритнитопковеца отивала за издръжката на двете му деца. И докато месечната сума за дъщеря му от Николета била поносима, то издръжката за сина му от Алисия била баснословна. Именно този факт не давал мира на Биляна. \r\n\r\n Сръбкинята се гневяла, че от всичките му жени тя е най-предана, а получава най-малко. \r\n\r\n Апропо, Дол се разбира перфектно с бившата съпруга на Валери. Двете с Николета са си много близки и дори празнуваха заедно Свети Валентин. \r\n \n\t\t\t\t\t\t", "date": "2019.02.20", "title": "Биляна Дол скочи на Валери: Всичките му пари отиват за издръжки - за мен само букети!"}
{"url": "http://www.bnews.bg/article/257092-avariya_sprya_toka_v_nad_100_mesta_v_sofiya", "text": "\n Над 100 места в София останаха без ток. Според потребители в мрежата това е продължило близо час. \r\n\r\n Пост във „Фейсбук” гласи: „Тази вечер в половин София няма ток! Враждебна, Слатина, Орландовци, Левски и др. Какво се случва???? Вече почти 1час, но от аварийната казват, че ще е така до 20:00 ч.”. \r\n\r\n Сред засегнатите райони бяха ж.к. „Сухата река”, кв. „Княжево”, кв. „Левски”, кв. „Орландовци”, кв. „Малашевци”, и кв. „Редута”. \r\n\r\n От ЧЕЗ казаха за bTV, че причината за спирането е пожар в кабелна шахта. Това наложило изключването на два от трансформаторите в подстанция „Хаджи Димитър”, за да могат да работят пожарникарите. \r\n\r\n Все още е неясно как и защо е възникнал пожарът. От дружеството съобщиха, че захранването е възстановено и се подава поетапно. \r\n\r\n Информация относно местата, където няма ток и посочено време за отстраняване на авариите има на сайта на ЧЕЗ. \r\n \n\t\t\t\t\t\t", "date": "2019.02.20", "title": "Авария спря тока в над 100 места в София"}
{"url": "http://www.bnews.bg/article/257088-plevenchanin_nabi_politsay_pri_proverka_za_silna_muzika", "text": "\n 39-годишен мъж от Плевен нападна полицай при проверка за силна музика,съобщават от Областната дирекция на МВР във Велико Търново. \r\n\r\n В 07.30 часа вчера бил получен сигнал за нарушаване на тишината в къща в Бяла черква. Изпратеният на мястото полицейски екип установил собственика на имота и му наредил да спре музиката, която идвала от две тонколони на двора. Мъжът обаче не изпълнил полицейските разпореждания, а започнал да се заканва на униформените и контузил единия. \r\n\r\n Агресивният плевенчанин е задържан за 24 часа и срещу него е започнато бързо производство. \r\n \n\t\t\t\t\t\t", "date": "2019.02.20", "title": "Плевенчанин наби полицай при проверка за силна музика"}
{"url": "http://www.bnews.bg/article/257089-stotitsi_zhalti_zhiletki_na_protest_pred_sgradata_na_oon", "text": "\n Стотици „Жълти жилетки” излязоха на протест пред сградата на ООН в Женева, Швейцария, съобщава „Ройтерс”. \r\n\r\n Целта им е да призоват за помощ при справянето с полицейското насилие по време на протестите във френската столица Париж. \r\n\r\n Демонстрациите им започнаха миналата година като недоволство срещу високите цени на горивата и прераснаха в протест срещу ниския стандарт на живот и управлението на френския президент Еманюел Макрон. \r\n\r\n Акциите на „Жълтите жилетки” станаха ежеседмични, като по традиция се провеждат всяка събота, а демонстрациите предизвикаха десетки сблъсъци между недоволстващите и силите на реда. \r\n\r\n Според движението протестите са мирни, а за кървавите бунтове обвиняват анархистите и привържениците на крайно левите и десни партии. \r\n\r\n Протестиращите пред сградата на ООН обвиняват френските власти, че използват сила, за да дискредитират цялото движение на „Жълтите жилетки”. Те обявиха имената на хора, които са пострадали по време на демонстрациите. Част от тях са загубили крайници или имат тежки и необратими наранявания, причинени от полицаи. \r\n\r\n Преди седмица експерти от ООН изразиха притеснение за насилието по време на протестите в Париж. Според тях, по този начин се ограничават правата на хората и биват обезкуражени да демонстрират гражданските си права. \r\n \n\t\t\t\t\t\t", "date": "2019.02.20", "title": "Стотици „Жълти жилетки” на протест пред сградата на ООН"}
{"url": "http://www.bnews.bg/article/257091-otnemat_balgarsko_grazhdanstvo_na_litsa_koito_ne_sa_poddarzhali_investitsii", "text": "\n Открита е информация за лица, които са взели българско гражданство въз основа на инвестиции, но те не са поддържани. Ще бъдат предприети съответните законови действия, за да бъде коригирано това, което е направено и даденото гражданство да бъде отнето. Това каза председателят на ДАНС Димитър Георгиев, съобщава БГНЕС. \r\n\r\n През ноември миналата година премиерът Бойко Борисов възложи на Министерство на вътрешните работи и на Държавна агенция „Национална сигурност“ да направят проверка на издадените български документи за самоличност на чужди граждани за последните пет години. \r\n\r\n Тази проверка показва, че всичко, което е като процедура, е извършвано изрядно от служителите на МВР и ДАНС. „Пропуски в процедурата няма“, посочи председателят на ДАНС. \r\n\r\n Заместник-министърът на вътрешните работи Красимир Ципов каза, че ще излязат и с препоръки за подобряване на процедурата. „Стигнахме до заключението, че е необходимо, за да получим обективна и актуална информация, да задължим кандидатите да декларират къде са пребивавали в други държави, включително и извън ЕС през последните 10 години, преди да кандидатстват, за да може да се обърнем към компетентните органи на съответните държави, да потърсим информация дали извън България, на територия на други държави, са били извършвани някакви криминални дейности, дали има влязла в сила осъдителна присъда, дали лицето не е било реабилитирано”, обясни Ципов. \r\n\r\n Той посочи, че това е основната препоръка, която ще отправят включително и към междуведомствена група, която се сформира, за да разгледа всички предложения по Закона за българското гражданство. Ципов каза още, че са получили данни за известен брой лица, че имат различни криминални регистрации, включително и неприключили наказателни производства.“Това е било в периода, след като е било придобито българско гражданство”, обясни той. \r\n \n\t\t\t\t\t\t", "date": "2019.02.20", "title": "Отнемат българско гражданство на лица, които не са поддържали инвестиции"}
{"url": "http://www.bnews.bg/article/257082-tryabvat_promeni_na_predpaznata_klauza_za_da_se_izbegne_brexit_bez_sdelka", "text": "\n Правнообвързващи промени на предпазната клауза, целяща да избегне появата на физическа граница между Ирландия и британската провинция Северна Ирландия са единственият начин за избягване на „твърд” Brexit  без споразумение. Това заяви британският външен министър Джереми Хънт, цитиран от БТА. \r\n\r\n \"Това наистина е единственият начин за излизане от тази сиотуация\", каза Хънт в речта си в Берлин. \r\n\r\n \"Мисля, че проблемът с удължаването (на срока за Brexit след 29 март) е, че това няма да реши нищо. ЕС трябва да приеме \"проста, но важна промяна\" в предпазната клауза, за да може Великобритания да е уверена, че няма да се окаже притисната за неограничен срок в митнически съюз с ЕС. Британското правителство е уверено, че ако тази промяна бъде направена, ще може убеди парламента да приеме споразумението”, подчерта външният министър на островната държава. \r\n\r\n Предпазната клауза стана причина за решението на британския парламент да отхвърли споразумението за напускане на ЕС, по което Лондон и Брюксел преговаряха в продължение на две години. В резултат Мей иска от Европа да направи правнообвързващи промени на тази част на договора. \r\n\r\n \"Мисля, че хората искат да продължат напред и да докажат, че можем да постигнем Brexit, който спазва резултатите от референдума и гарантира, че ще останем приятели с нашите европейски съседи\", заяви още Хънт. \r\n\r\n Очаква се по-късно днес  британския премиер Тереза Мей да посети Брюксел, за да се срещне с председателя на Европейската комисия Жан-Клод Юнкер, отбелязва Асошиейтед прес. \r\n\r\n Ако Великобритания и ЕС не успеят да подпишат и ратифицират споразумение, икономическите и политически последствия ще бъдат тежки, предупреди британският външен министър в реч пред фондация \"Конрад Аденауер\". Тя от своя страна пък е свързана с управляващия Християндемократически съюз. \r\n\r\n Хънт поясни още, че през предстоящите съдбоносни седмици ще бъдат необходими активни действия. \r\n\r\n Острова има време до средата на март да сключи споразумение с ЕС, за да може то да бъде одобрено на срещата на лидерите на 28-те страни по-късно същия месец. Това пък съобщиха дипломатически източници от блока, цитирани от Ройтерс. \r\n\r\n Според европейски дипломат страната има срок до 10 март, може би 15 март най-късно. Той подчерта, че блокът ще се нуждае от време, за да подготви одобряването на споразумението на срещата на високо равнище на 21 и 22 март. \r\n\r\n \"В противен случай ще бъдат принудени да отложат Brexit-а, или да напуснат без споразумение\", добави източникът. \r\n\r\n Друг брюкселски дипломат също посочи средата на март като практически краен срок за постигането на споразумение, отбелязва Ройтерс. \r\n \n\t\t\t\t\t\t", "date": "2019.02.20", "title": "Трябват промени на предпазната клауза, за да се избегне Brexit без сделка"}
{"url": "http://www.bnews.bg/article/257075-bogomil_grozev_i_lyubovnitsata_mu_se_razdeliha", "text": "\n Богомил Грозев и любовницата му Мария Такова са разделени. Още след официалния си развод с дъщерята на комика Антон Радичев миналия месец, новинарят приключил отношенията си с хомеопатката. Според запознати голямо внимание оказал именно бащата на бившата му съпруга Кристина. \r\n\r\n „Чувам, имал нова жена, даже май били сгодени. Гледам разни снимки от ски, от барове… То си е негова работа, ама все пак с дъщеря ми още не са разведени“, възмути се Антон Радичев преди няколко седмици в медиите. \r\n\r\n Комикът не скри разочарованието от зет си, на когото много е помагал през годините. Актьорът от НЛО дори му съдейства да изтегли голям кредит, ипотекирайки собственото си жилище. След развода Радичев бе на тръни дали бившият му зет ще успява да си погасява вноските и същевременно - да издържа любовница. \r\n\r\n И притесненията му бяха основателни – новинарят и Такова денонощно обикаляха барове и дискотеки, летни и зимни курорти. \r\n\r\n Според запознати малко след развода комикът лично се обадил на Грозев и го нахокал по телефона. Не е ясно какво са си казали, но няколко дни по-късно Богомил зарязал Мария. От месец насам хомеопатката купонясва по заведенията само с приятелки, докато Грозев се е отдал изцяло на сина си Теодор. Новинарят го заведе на ски, ходиха и на разходка до Рилския манастир. \r\n\r\n Откакто Богомил зарязал Такова, бившата му съпруга също омекнала. Кристина бе прекъснала всякаква връзка на новинаря със сина му, а по време на бракоразводното дело не пропусна да спомене за извънбрачната му афера. Според запознати в момента двамата са в добри отношения. \r\n\r\n Единствено дъщерята на Кристина от първия й брак все още не може да прости на Богомил. Грозев и Антонина имаха много силна връзка и макар да не е негова кръв, новинарят пое и нейната издръжка. \r\n \n\t\t\t\t\t\t", "date": "2019.02.20", "title": "Богомил Грозев и любовницата му се разделиха!"}
{"url": "http://www.bnews.bg/article/257086-edin_chovek_e_zaginal_ot_padnalata_lavina_v_shveytsarskite_alpi", "text": "\n Починал е един от четиримата скиори, спасени, след като бяха затрупани от лавина в швейцарския зимен курорт Кран Монтана, съобщи днес полицията. Става дума за 34-годишен френски гражданин, работил като ски патрул, предаде ДПА. Той е бил тежко ранен от снежната маса, стоварила се вчера върху писта в курорта. \r\n\r\n Той бе изваден вчера изпод снега заедно с още трима души, леко ранени. По-късно французинът е починал в болница, съобщи Ройтерс. \r\n\r\n В голямата издирвателна операция участваха осем хеликоптера, 12 кучета и повече от 240 полицаи, спасители и войници. \r\n\r\n Тази сутрин операцията бе временно прекратена, тъй като през нощта не бяха открити други затрупани и няма сведения за изчезнали хора. \r\n\r\n При нужда издирването ще бъде подновено. \r\n \n\t\t\t\t\t\t", "date": "2019.02.20", "title": "Един човек е загинал от падналата лавина в Швейцарските Алпи"}
{"url": "http://www.bnews.bg/article/257087-zadarzhanata_bankerka_ostava_v_aresta", "text": "\n Сливенският окръжен съд постанови постоянно задържане под стража за обвинената във финансови злоупотреби с пари на клиенти шефка на банков клон в Нова Загора. \r\n\r\n Мотивът на съда беше, че има достатъчно доказателства, за да се счита, че 29-годишната директорка на финансов център е съпричастна към престъпленията, за които е обвинена. \r\n\r\n Според прокуратурата от 2016 до 2019 г. жената е извършила неправомерни финансови транзакции от сметки на клиенти на банката за над 240 000 лева, 75 579 щатски долара и 1645 британски лири. \r\n\r\n Според показания на двама от свидетелите от техни дебитни карти липсват съответно 19 600 и 25 600 лева. Данни на вътрешния одит на банката, изготвен на 12 февруари тази година, показват, че общата неправомерно отклонена сума е около 400 000 лева. \r\n\r\n Обвиненията към 29-годишната шефка на клон на банка предполагат лишаване от свобода от 10 до 30 години. \r\n\r\n Има данни за това, че тя е пътувала често извън страната и въпреки чистото ѝ съдебно минало, с оглед на възможното наказание и тежестта на престъпленията, съществува възможност тя да се укрие. \r\n \n\t\t\t\t\t\t", "date": "2019.02.20", "title": "Задържаната банкерка остава в ареста"}
{"url": "http://www.bnews.bg/article/257076-zamestnichkata_na_mariya_ilieva_izkarva_5_bona_ot_lubrikanti", "text": "\n Бившият на певицата Мария Илиева – Георги Михайлов, добре се е уредил с новата си половинка и не му се налага да работи, твърдят пред „Галерия“ наши достоверни източници. Годеницата му Владислава работи в популярна фирма производител на лубриканти като младши счетоводител и изкарва по 5 бона на месец. \r\n\r\n Двамата живеят в Антверпен – Белгия, и заплатата й от 2500 евро им е достатъчна, за да не се притеснява Михайлов, че все още е без работа. Те дори редовно си позволяват воаяжи из Европа, като последно бяха в Париж. До България обаче не успяха да стигнат за първия рожден ден на сина на Михайлов. \r\n\r\n Както стана ясно наскоро, Георги е предложил брак на Владислава и блондинката няма притеснения, че годеникът й има син от друга жена. Тя била толкова влюбена, че дори била готова да му помага с издръжката на малкия Александър. \r\n\r\n Това засега обаче не се налагало, тъй като Мария Илиева нямала финансови претенции към бащата. \r\n\r\n Владислава е завършила „Публични финанси“ в УНСС миналата година и няколко месеца по-късно си намира работа в престижна фармацевтична компания като младши счетоводител. Фирмата специализира в производството на различни видове лубриканти, сред които особено популярни са тези за зачеване. \r\n\r\n Благодарение на 2-годишния й опит в Столична община като финансов контролер, от компанията веднага одобрили кандидатурата й. Фирмата дава много добри заплати и възможности за развитие, а Владислава смятала да се възползва, като бързо да се издигне до главен счетоводител. \r\n\r\n Родителите на Михайлов също много я харесвали за разлика от Мария Илиева и били доволни, че синът им се е отървал. \r\n \n\t\t\t\t\t\t", "date": "2019.02.20", "title": "Заместничката на Мария Илиева изкарва 5 бона oт лубриканти "}
{"url": "http://www.bnews.bg/article/257079-bivshiyat_na_rusata_zlatka_udari_danoto", "text": "\n След като се раздели със Златка Райкова преди по-малко от година, Георги Валентинов е буквално като отвързан. \r\n\r\n В оборотните нощни клубове, където често е забелязван, той не само води активен нощен живот, но и сменя жените една след друга със завидна скорост. \r\n\r\n По всичко изглежда, че ММА боецът все пак преживява доста трудно раздялата си с плеймейтката, въпреки че твърди обратното. \r\n\r\n В някои от интервютата, които даде след края на отношенията си със Златка Райкова, Валентинов упорито се мъчи да убеди, че вече му е далеч по-добре, отколкото, когато плеймейтката бе до него. Действията и поведението му обаче, съвсем не издават това. В същото време пък Златка Райкова не спира да демонстрира щастието, което изживява в момента с Благой Георгиев, когото отдавна нарича \"голямата ми любов\". Известно е, че Благой и Георги бяха приятели преди обаче да си разменят жената. \r\n\r\n „Не излиза от заведенията той. Напива се. И всеки път е с различна бръмчалка”, коментират някои от присъстващите в клуба, където най-често може да бъде забелязан Георги Валентинов. И добавят: „Момичетата, които се въртят около него, приличат досущ на проститутки. Паднал е много ниско!” \r\n\r\n Припомняме, че още, докато имаха връзка Златка Райкова и Жоро Валентинов са имали не една или две раздели във времето. Последната обаче, както добре се видя, се оказа и окончателна, при това тя дойде малко след предложението за брак, което ММА боецът отправи на Злати в миналия сезон на „Като две капки вода”, където тя участва. Въпреки че плеймейтката каза \"ДА\", впоследствие романтичната приказка приключи с пълно фиаско, пише Блиц. \r\n \n\t\t\t\t\t\t", "date": "2019.02.20", "title": "Бившият на Русата Златка удари дъното"}
{"url": "http://www.bnews.bg/article/257084-krasimir_anev_e_evropeyski_shampion", "text": "\n Красимир Анев достигна нов връх в своята кариера. 31-годишният биатлонист спечели титлата в индивидуалната дисциплина на 20 км на европейското първенство в Минск. \r\n\r\n Така след двете бронзови и две сребърни отличия на предишните два шампионата на Стария континент, самоковецът стигна до първата си титла. \r\n\r\n Анев направи само един пропуск при четирите си стрелби и завърши с повече от 3 секунди аванс пред Тарей Бьо от Норвегия. \r\n\r\n Титлата на Краси е втора в историята на мъжкия ни биатлон. Пред 2017 г. Владимир Илиев триумфира в спринта на 10 км в Полша.  \r\n\r\n Това е девети медал за Красимир Анев от европейски първенства. \r\n \n\t\t\t\t\t\t", "date": "2019.02.20", "title": "Красимир Анев е европейски шампион!"}
{"url": "http://www.bnews.bg/article/257080-pravnata_komisiya_otlozhi_vrashtaneto_na_7_prag_za_preferentsiite_v_otsastvie_na_bsp", "text": "\nПарламентарната правна комисия отложи гласуването за връщане прага на преференциите на 7%. Предложението беше направено от народния представител от ГЕРБ и председател на комисията Данаил Кирилов. \r\n \"Искането за отлагане е с оглед обстоятелството, че е добре деинституциално да изчакаме становище на администрацията на президента. Вносителите имахме волята, че сме готови да подложим въпросът за преференциите отново на обсъждане. Това е индикатив за това, че сме готови да се осмисли решението\", заяви Кирилов. \r\n Депутатите от БСП не присъстваха на заседанието. \r\n ГЕРБ влязоха сами в кашата да предлагат поправки на поправките и сега се отказват - етикетът на всичко това е правен хаос,  каза лидерът на БСП Корнелия Нинова по време на пресконференция. \r\n \"По отношение на ветото и това, че днес са оттеглили предложението си парламентът да гледа поправки на поправките, които още не са публикувани, вече не смея нищо да коментирам преди да изтекат поне няколко часа от последната им приумица. 26 часа им обяснявахме не правете тези грешки. Нареди им Борисов, та се поправиха. Сега ще гласуват точно обратното. Влязоха сами в кашата да предлагат поправки на поправките, сега се отказват\", коментира Нинова. \r\n Тя определи това като правен хаос. По думите й това е подигравка с правото и с парламентаризма. \"Така не се прави. Неслучайно всички и юристи, и конституционалисти, и адвокати се оттеглиха и от Правен съвет. Изтеглиха си имената от страницата на парламента, защото не искат да ги мърсят с това най-ниско равнище на законодателния процес в България\", подчерта лидерът на БСП. \r\n На 14 февруари след 12-часови дебати парламентът прие промени в Изборния кодекс, които предвиждат изменения в преференциите - за евроизборите кандидатът трябва да получи действителни гласове не по-малко от националната избирателна квота, а за парламентарните не по-малко от регионалната квота, като по този начин отпадна предишното изискване за валидност на преференцията от минимум 7% от гласовете. Няколко дни по-късно - на 18 февруари, председателят на ГЕРБ и министър-председател Бойко Борисов свика спешно заседание на Изпълнителната комисия и от партията обявиха, че ще върнат преференциите и ще задействат процедура за нова избирателна комисия.\r\n \n\t\t\t\t\t\t", "date": "2019.02.20", "title": "Правната комисия отложи връщането на 7% праг за преференциите в отсъствие на БСП"}
{"url": "http://www.bnews.bg/article/257074-kola_blasna_13_godishno_dete_na_peshehodna_pateka", "text": "\n 13-годишно дете е било блъснато на пешеходна пътека тази сутрин. Инцидентът е станал в квартал „Струмско” в Благоевград. \r\n\r\n Момчето пресичало, когато било ударено от лек автомобил. Закарано е веднага в болница, има охлузвания, но за щастие е без фрактури. Полицията разследва инцидента. \r\n \n\t\t\t\t\t\t", "date": "2019.02.20", "title": "Кола блъсна 13-годишно дете на пешеходна пътека"}
{"url": "http://www.bnews.bg/article/257077-lili_kupila_vazduha_na_dimitar_marinov_advokat_go_izmamil_s_apartament_na_ul_oborishte", "text": "\n Лили Иванова купила въздуха на холивудския актьор Димитър Марнов, за да си вдигне апартамент над неговия. Става дума за прочутата сграда на софийската улица „Оборище“ 33, където естрадната прима живее повече от 40 г. Там тя е била съседка с българина, който участва в последния филм на Стивън Спилбърг „Зелената книга“, обрал наградите „Златен глобус“ и номиниран за „Оскар“, писа „Телеграф“. \r\n\r\n „През 1976 г. Лили Иванова дойде у нас, за да помоли майка ми да се подпише под финалните документи, доказващи, че певицата е новият собственик. В царска България всеки имот е имал пет нотариални акта – за собствениците, за съда, за държавната хазна, за общината, за наследниците. През 70-те плаят Пето районно, където е целият архив на столичния център. Целта е ясна – да се изгорят всички нотариални актове. Но ние имахме още два от оригиналните за собствеността на „Оборище“ 33. И Лили Иванова поиска разрешение от осиновителката ми, за да купи въздуха над сградата и да построи апартамента си над етажа ни. Тя се държа много любезно, разбира се. По-късно дори ни покани на гости“, разказва Димитър. \r\n\r\n Димитър всъщност не притежава нищо от наследството на осиновителката си, тъй като е бил измамен. „Години наред плащах по 750 долара на месец на жена, която се грижеше за осиновителката ми. Но малко след като напуснах България, се появиха две племенници на майка ми. Знаейки, че ме няма, успяха да я излъжат. През 1997-а се върнах в България, за да заваря фалшифицирано завещание. Когато останах потресен, адвокатът ме погледна със снизхождение: „Митак, явно отдавна си излязъл от държавата. Нищо не можеш да промениш – ще се затлачат едни дела, в които ще хвърлиш една камара пари. Нямаш представа как действат в съда. Не си губи времето – излъгаха те и край“. Все пак заведох дело. 10 000 долара и две години по-късно се оказа, че ме е излъгал точно „моят“ адвокат. Така че в България нямам нищо. Но това никога не ме е впечатлявало. Просто исках синовете ми да знаят, че имат дом и в София. Останалото щях да го даря на сираци“, споделя още той. \r\n \n\t\t\t\t\t\t", "date": "2019.02.20", "title": "Лили купила въздуха на Димитър Маринов, адвокат го измамил с апартамент на ул. \"Оборище\" "}
{"url": "http://www.bnews.bg/article/257081-osadiha_bivsh_sluzhitel_na_dai_za_podkup", "text": "\n Съдът в Хасково призна за виновен бивш служител на Изпълнителна агенция „Държавна автомобилна администрация” за искане и взимане на подкуп в качеството си на длъжностно лице, съобщава БТА. \r\n\r\n Наказанието е „пробация” в продължение на две години. Осъденият трябва да положи 100 часа годишно „безвъзмезден труд в полза на обществото”, както и да плати глоба от 5 000 лв. \r\n\r\n Освен това той се лишава и от право да заема държавна длъжност в продължение на две години. \r\n\r\n Бившият служител на ДАА е осъден заради случай от 30 май 2015 г., когато е спрял за проверка камион с турска регистрация на магистрала „Марица”. От водача той е поискал и получил подкуп от 20 евро, срещу сумата той не е изпълнил служебните си задължения, се уточнява в решението. \r\n\r\n То може да бъде обжалвано пред Пловдивския апелативен съд. \r\n \n\t\t\t\t\t\t", "date": "2019.02.20", "title": "Осъдиха бивш служител на ДАИ за подкуп"}
{"url": "http://www.bnews.bg/article/257063-palna_kasapnitsa_vizhte_kakvo_e_stanalo_v_karvavata_kashta_v_novi_iskar", "text": "\n 25-годишният Георги Ранов, арестуван за четворното убийство в Нови Искър, е ръгал труповете на майка си, баща си и брат си с нож, след като преди това ги насякъл с брадва. Това показва аутопсията на избитото семейство, разкриха разследващи, цитирани от „Телеграф“. \r\n\r\n Жестокото престъпление се разиграло в петък вечерта, но за него се разбра в понеделник, когато колеги на бащата Иван Ранов от военното поделение в Костинброд отишли да го търсят в дома му. Там се натъкнали на труповете на Ирена Ранова, майка ѝ Славка и по-малкия син в семейството Александър. Георги бил неадекватен и заявил, че нямало никой у дома, тъй като родителите му са на погребение в Пловдив. \r\n\r\n След разпит вчера 25-годишният мъж признал за четворното убийство. Той ще бъде настанен в психиатрията в Ловеч, където ще бъде изследвано какво точно е психическото му заболяване. Аутопсията на труповете показала, че Иван и 19-годишният Александър са убити с по два удара с брадва в главата. Ирена и майка ѝ са съсечени с по един удар. Малкият брат бил ликвидиран, докато спял в кревата си, а баба Славка – пред печката. Ирена била причакана, след като се върнала от пазар в местния магазин, разказаха криминалисти. \r\n\r\n Иван Ранов пък бил насечен веднага след като се върнал и дома след работа. Тялото му било открито от разследващите набутано под стълбище, а върху него бил метнат килим. „Откъде Георги е извадил тази сила, не се знае. Тялото на баща му беше превито в ембрионална поза под стъпалата“, обясниха криминалисти. В хода на разследването по трупа на Ранов били открити следи от ръгане с нож в областта на врата, а дупки личали и в шията на Ирена и Александър. След като избил семейството си Георги скрил трите тела под единия креват. \r\n\r\n Младият мъж бил воден три пъти на психиатри, но не бил освидетелстван, Майка му Ирена, Славка и Александър също имали психически проблеми, твърдят техни съседи. Експерти обясниха, че най-вероятно Георги страда от шизофрения, която не е била лекувана. „През цялото време казваше, че всички го тормозели, пускали му биополета, атакували го НЛО, затова ги убил“, посочиха криминални психолози от Института на МВР. След огледите станало ясно още, че семейство Ранови живеели изключително бедно. Ирена пък събирала пари за лечение на Георги от туберколоза в напреднал стадий, Тя била социален асистент на двете си деца, но я уволнили, написала тя в профила си във фейсбук. \r\n  \r\n \n\t\t\t\t\t\t", "date": "2019.02.20", "title": "Пълна касапница! Вижте какво е станало в кървавата къща в нови Искър!"}
{"url": "http://www.bnews.bg/article/257085-cherno_more_ne_e_prehoden_dvor_za_voenni_korabi_na_sasht", "text": "\n Американският разрушител \"Доналд Кук\" навлезе отново в Черно море. По този начин американците преследват две цели, смята руският военен експерт Александър Жилин, който коментира ситуацията пред радио Sputnik. \r\n\r\n Уточнява се, че действията на разрушителя на военноморските сили на САЩ, носещ управляеми ракети, се проследяват от два руски кораба, съобщават от Националния център за управление на отбраната на Русия. \r\n\r\n Пояснява се, че американският военен кораб е навлязъл в акваторията на Черно море вчера в 17 часа московско време (16 часа българско). По информация на центъра, Черноморският флот на Русия е установил непрекъснато наблюдение на движението на разрушителя. Действията му се контролиран от малкия ракетен кораб \"Орехово-Зуево\" и разузнавателния кораб \"Иван Хурс\". \r\n\r\n Според пресслужбата на военноморските сили на Украйна \"Доналд Кук\" ще пристигне в пристанището на Одеса н 25 февруари. По-рано за предстоящото посещение на кораби на НАТО в украинския град беше разгласено от украинския външен министър Павло Климкин. \r\n\r\n Ситуацията в Украйна е една от причините за навлизането на американския разрушител в Черно море, смята военният експерт, който е ръководител на Центъра за изследване на обществените приложни проблеми на националната сигурност, полковникът от резерва Александър Жилин. \r\n\r\n \"Смятам, че това се дължи на обстоятелството, че Украйна провежда активна предизборна кампания, залогът е поставен на Порошенко, така че те ще разпалят тези антируски страсти. Цялата предизборна кампания в Украйна е основана на русофобия. За това е необходимо прожектирането на филми на ужасите, трябва да изплашите хората \", коментира Жилин. \r\n\r\n Въпреки това според него не става дума само за това. \r\n\r\n \"Редовните посещения в Черно море на американски кораби имат откровена разузнавателна цел, когато се провеждат военно-технически и други видове разузнаване. Фактът, че нашите военни кораби придружават американския кораб, показва, че имаме сериозно отношение, ние се опитваме да контролираме всичко това. Смятам, че позицията трябва да бъде затегната, защото Черно море не е преминаващ двор\", настоя руският военен експерт. \r\n \n\t\t\t\t\t\t", "date": "2019.02.20", "title": "Черно море не е преходен двор за военни кораби на САЩ"}
{"url": "http://www.bnews.bg/article/257060-vizhte_parva_snimka_na_aleks_40_dni_sled_smartta_na_laskin_neuznavaema_e", "text": "\n Изминаха повече от 40 дни от смъртта на актьора Иван Ласкин. На погребението му, което бе в началото на януари, половинката в живота му Александра Сърчаджиева изглеждаше съсипана от болка. Голямата загуба направо я беше смазала физически и психически. \r\n\r\n Преди няколко часа обаче за първи път след смъртта на Ласкин се появи фотос на обичаната актриса и водеща. На снимката тя е с колегата й от Нова телевизия Мариян Станков – Мон Дьо. Сърчаджиева обаче е направо неузнаваема. По всичко личи, че е сменила прическата си, както и цвета на косата. Все още актрисата носи черно в знак на траур. Причината за общия им фотос е предстоящото интервю, което Алекс ще даде. Тази неделя тя ще говори за първи път след голямата семейна драма, която я съсипа. Вижте снимката  \r\n \n\t\t\t\t\t\t", "date": "2019.02.20", "title": "Вижте първа снимка на Алекс 40 дни след смъртта на Ласкин. Неузнаваема е! "}
{"url": "http://www.bnews.bg/article/257072-papata_zakleymi_atakuvashtite_tsarkvata_svarzani_bili_s_dyavola", "text": "\n Папа Франциск обяви, че онези, които непрекъснато атакуват църквата, са свързани с дявола, съобщава \"Асошиейтед прес\". \r\n\r\n Франциск подчертал пред поклонници от Южна Италия, че \"дефектите\" на църквата трябва да бъдат изобличени, за да бъдат коригирани. \r\n\r\n Ала той изтъкна, че онези, които го правят без любов и прекарват живота си, обвинявайки църквата, са или приятели на дявола, или негови роднини. \r\n\r\n Папата е говорил в навечерието на важна среща във Ватикана относно сексуалното насилие от страна на католическото духовенство и прикриванията за това от страна на висшата църковна йерархия. \r\n\r\n Критиците, включително бившият посланик на Ватикана в САЩ, го обвиняват, че не се справя по правилния начин с висшите прелати и свещеници, заподозрени в насилие. \r\n\r\n Франциск не е цитирал конкретни обвинения, нито е споменал срещата във Ватикана в коментарите си. \r\n\r\n Той е казал на поклонниците, че Библията нарича дявола \"великия обвинител\". Той добави, че \"всички сме грешници, някои големи\" грешници. \r\n \n\t\t\t\t\t\t", "date": "2019.02.20", "title": "Папата заклейми атакуващите църквата, свързани били с дявола"}
{"url": "http://www.bnews.bg/article/257062-sabraha_se_sds_i_simeonov_priyutyavat_mareshki_na_rakovski_134", "text": "\n Партията на варненския аптекарско-петролен бизнесмен Веселин Марешки \"Воля\" се настанява в емблематичната сграда на столичната улица \"Раковски\" №134, решени правителството от днес. \r\n\r\n Припомняме, че емблематичната сграда бе централа на само на СДС, но след като партията загуби парламентарното си присъствие, част от помещенията бяха дадени на Националния фронт за спасение на България (НФСБ) на Валери Симеонов. \r\n\r\n Днешното правителствено решение отрежда правото на марешката партия да ползва под наем за административните нужди на централното ѝ ръководство два от етажите на имота. \r\n\r\n \"Воля\" ще ползва втория етаж \"Раковски\" №134, който е със застроена площ от 285,53 кв. м и седмия терасовиден (шести надпартерен) етаж със застроена площ от 176,96 кв. м. \r\n \n\t\t\t\t\t\t", "date": "2019.02.20", "title": "Събраха се! СДС и Симеонов приютяват Марешки на \"Раковски\" 134"}
{"url": "http://www.bnews.bg/article/257066-parviyat_shtarkel_doletya_v_selo_podkrepa", "text": "\n Първият предвестник на пролетта вече е тук. От вчера в хасковското село Подкрепа се радват на щъркел, който кацна на гнездото до местната църква, съобщава БГНЕС. \r\n\r\n Хората в селото вярват, че това е за добро и годината ще е плодородна.  \r\n\r\n В селото миналата година и в петте гнезда са дошли щъркели и са имали по две рожби, разказват местните.  \r\n \n\t\t\t\t\t\t", "date": "2019.02.20", "title": "Първият щъркел долетя в село Подкрепа "}
{"url": "http://www.bnews.bg/article/257073-mika_raztrogna_godezha_si_s_ayki", "text": "\n Раздялата вече е факт! Мика Стоичков окончателно е разтрогнала годежа си с Айкут Рамадан. Както „Галерия“ първа писа още преди 3 месеца, дъщерята на Христо Стоичков и Айки бяха във влошени отношения и годеникът й се бе изнесъл от дома им. Двамата дадоха почивка по желание на Мика, която смяташе мъжа си за недостатъчно амбициозен. \r\n\r\n Преди няколко седмици щерката на Камата му върнала годежния пръстен и поискала окончателно да се разделят, разказаха наши източници. Мика е изтрила и всичките им снимки от социалния си профил, заявявайки че започва ново начало. \r\n\r\n С Айкут имат 2-годишна дъщеричка на име Миа. Рамадан й предложи брак няколко месеца след като малката се роди. До сватба обаче така и не се стигна. \r\n \n\t\t\t\t\t\t", "date": "2019.02.20", "title": "Мика разтрогна годежа си с Айки "}
{"url": "http://www.bnews.bg/article/257070-zvezda_ot_sofiya_den_i_nosht_chaka_bebe", "text": "\n Главна героиня от вече прекъсналия снимките сериал „София ден и нощ“ очаква първородната си рожба. Става дума за Елизабет, която изгря в ролята на Михаела. Щастливата вест сподели самата тя чрез социалната платформа Инстаграм. „Много се зарадвах. Нито за една секунда не съм се притеснявала или страхувала! Истинско щастие – желая го на всички“, пише актрисата, писа „ТелеграФ“. \r\n\r\n В момента блондинката е в четвърти месец, пред последователите си тя сподели, че първите седмици са били кошмарни. Чувствала е непрестанна умора и гадене. \r\n \n\t\t\t\t\t\t", "date": "2019.02.20", "title": "Звезда от „София ден и нощ“ чака бебе\r\n"}
{"url": "http://www.bnews.bg/article/257058-nezakonno_smetishte_zaplashva_s_navodnenie_s_livada", "text": "\n Нерегламентирано сметище застрашава село Ливада с ново наводнение, предаде БНР. \r\n\r\n Често край малките населени места се изхвърлят безразборно битови боклуци или строителни материали. Причината е, че регионалните депа за отпадъци са далече от повечето села. Такъв е и случаят със село Ливада в община Камено, където на метри от дерето се е образувало голямо нерегламентирано сметище. \r\n\r\n Ливада беше сред наводнените села през октомври 2017 г. Там приливна вълна заля къщите покрай дерето, а една възрастна жена загина. \r\n\r\n Припомняме, при наводненията в област Бургас загинаха 5 души. Най-тежко беше положението в община Камено, където беше обявено и бедствено положение. По-късно стана ясно, че седем каскадни язовира в бургаска област са със скъсани язовирни стени. Много хора бяха евакуирани от домовете си, като част от тях бяха приютени в общински сгради. \r\n\r\n Година по-късно изоставеното дере край Ливада беше почистено от клони, дървета и отпадъци. Сега обаче новообразувалото се сметище отново застрашава селото. \r\n\r\n И преди наводнението там са се изхвърляли боклуци. Местните обясняват, че потопът ги е отнесъл в дерето, поради което нивото на водата се е повишило. По тази причина бедствието отново може да се повтори. \r\n\r\n Според кмета на селото Ангел Радев обаче това не било сметище, въпреки че хората изхвърлят безразборно боклуците си там. \r\n\r\n От екоинспекцията в Бургас съобщават, че ако община Камено не предприеме мерки за разчистването на района, на общинския кмет Желю Вардунски ще бъде наложена персонална глоба. \r\n\r\n Вардунски от своя страна увери, че ще се запознае с проблема и незабавно ще го разреши. \r\n \n\t\t\t\t\t\t", "date": "2019.02.20", "title": "Незаконно сметище заплашва с наводнение с. Ливада"}
{"url": "http://www.bnews.bg/article/257059-tazhno_otkriha_tyaloto_na_izdirvaniya_balgarin_v_santorini", "text": "\n Гръцката полиция откри тялото на 27-годишния българин Йордан Станев Динев, който изчезна безследно на остров Санторини, съобщи \"Български новини\". \r\n\r\n Младият мъж бе в неизвестност от 15 февруари, когато около 20 часа взел колата на брат си - \"Фолксваген Пасат\" с българска регистрация, и казал на близките си, че отива да се види с приятели. Така и не се прибрал, а семейството подало сигнал в полицията. \r\n\r\n Вчера в ранния следобед автомобилът на Динев бе открит в пропаст. Часове по-късно полицаи намерили и тялото на Йордан. То било на 70 метра от автомобила. \r\n\r\n \"Приятели, Йордан Динев, които бе в неизвестност от петък бе открит във водите на морето до Санторини! Нека се преклоним пред паметта му и оставим службите да си довършат работата! Сигурен съм, че този път, няма да има пропуски!\", гласи съобщение на официалната страница във Фейсбук на Сдружението на постоянно живеещите българи на остров Родос.  \r\n\r\n Гръцката полиция работи по няколко версии за смъртта на младия българин - убийство, самоубийство или катастрофа. \r\n\r\n 27-годишният Йордан живее с родителите и брат си на Санторини от години. През сезона младият мъж бил сервитьор. \r\n \n\t\t\t\t\t\t", "date": "2019.02.20", "title": "Тъжно: Откриха тялото на издирвания българин в Санторини!"}
{"url": "http://www.bnews.bg/article/257064-sgs_proveryava_bolnichniya_na_kamenarov_sled_kato_zdrav_izbyaga_ot_sada_v_bryuksel", "text": "\n Софийският градски съд ще проверява болничния на генералния директор на БНТ Константин Каменаров. \r\n\r\n Това съобщиха от съда, след като ден по-рано журналистът бе сниман  от управляваната от него БНТ. \r\n\r\n \"Дихателна инфекция\" беше извинението на генералният директор на БНТ Константин Каменаров за пореден път да не се яви на делото срещу него за шофиране в нетрезво състояние, в понеделник, 18 февруари, но за сметка на това не му пречи да участва ден по-късно на конференция в Брюксел. \r\n\r\n На първа инстанция Софийският районен съд вече осъди шефа на БНТ на година и три месеца затвор условно и глоба от 600 лева за шофиране в нетрезво състояние. Ако градският съд потвърди присъдата, Каменаров трябва да освободи директорското кресло.  \r\n \n\t\t\t\t\t\t", "date": "2019.02.20", "title": "СГС проверява болничния на Каменаров, след като здрав избяга от съда в Брюксел!"}
{"url": "http://www.bnews.bg/article/257065-peta_s_zhestoko_i_grubo_saobshtenie_sled_smartta_karl_lagerfeld", "text": "\n Организацията за етично отношение към животните PETA показа неочаквана жестокост, публикувайки грубо съобщение, свързано със смъртта на легендарния дизайнер Карл Лагерфелд, който си отиде вчера на 85 години. \r\n\r\n Малко след обявяването на новината, основателката на PETA Ингрид Нюкърк публикува следните думи в Туитър: \r\n\r\n \"Карл Лагерфелд си отиде и смъртта му белязва края на една ера, когато кожените дрехи бяха виждани като нещо, което трябва да се притежава. От PETA изпращаме съболезнования до нашите обичани другари в битката.\" \r\n\r\n Потребителите в социалните мрежи бяха шокирани от съобщението и веднага определиха организацията като \"жестока\", \"неморална\" и \"лишена от всякаква класа\". Хората веднага съзряха в изявлението опит за реклама на гърба на починал човек. \r\n\r\n Творческият директор на \"Шанел\" и \"Фенди\" има дълга модна история в използването на кожи. През 2001 година член на PETA опита да замери дизайнера с торта, но вместо това уцели Калвин Клайн. \r\n\r\n В интервю от 2015 година Лагерфелд защити използването на кожи в колекциите си по следния начин: \r\n\r\n \"Мисля, че в кланниците е много по-лошо. Все едно отиваш да гледаш убийства. Ужасно е, нали? Затова предпочитам да не знам нищо за това.\" \r\n \n\t\t\t\t\t\t", "date": "2019.02.20", "title": "PETA с жестоко и грубо съобщение след смъртта Карл Лагерфелд"}
{"url": "http://www.bnews.bg/article/257071-dyakovska_se_otkaza_ot_zhenite", "text": "\n Певицата Люси Дяковска окончателно се отказа от жените и връзките. След поредното любовно разочарование къдрокоската повече не иска да чува за жени.  Люси наскоро се е разделила и с последната си приятелка и прекара Свети Валентин сама с кучето си Мели, пише \"Галерия\". „За да намериш своята перфектна Валентинка, трябва да загубиш тази, която не те заслужава!“, написа Дяковска под снимка с домашния си любимец. \r\n\r\n Певицата претърпя доста разочарования във връзките си, като най-голямото дойде от Камелия Веселинова, с която участваха във „ВИП Брадър 2012“. Келнерката я заряза заради дъщерята на Йорданка Христова – Ивана. \r\n \n\t\t\t\t\t\t", "date": "2019.02.20", "title": "Дяковска се отказа от жените "}
{"url": "http://www.bnews.bg/article/257045-adrenalinkata_adi_se_tuningova_pachi_ogromni_dzhuki_i_stegnato_d_goreshti_snimki", "text": "\n Адреналинката Радинела Чушева не може да намери покой, откакто „Господари на ефира“ вече не е на екран. \r\nОт неизразходваната енергия в танци Ради пощръклява и си го изкарва на невинните дрехи, съблича се бясно. Голите й снимки нажежават мрежата. Ради, подобно на работодателите си обича да пътува и туристът в нея се възбужда от екзотичните дестинации и топли острови. В компанията на анонимен приятел, тя събира слънчеви лъчи далеч от България. Снимките вижте  \r\nПрави впечатление колко много се е променила Радинела. 18 –годишната адреналинка от кастингите вече е пораснала, а покрай това и устите й са пораснали. Неестествено сякаш. Вече могат да се нарекат „джуки“, а не устни. Лъчезарното и усмихнато момиче вече се крие пот тонове тежък грим, ярки червила – и най важното – все гледа фатално нацупено. Това е най-модерната физиономия, всичко живо що е „плеймейтка “ или „модел“ или „обикновена бръмчалка“ изглежда по този калъп, пише „България Днес“.     \r\n \n\t\t\t\t\t\t", "date": "2019.02.20", "title": "Адреналинката Ади се тунингова, пъчи огромни джуки и стегнато „Д“ (Горещи снимки) "}
{"url": "http://www.bnews.bg/article/257057-kabinetat_dava_30_mln_lv_za_bolnitsi_i_psihiatrii_no_ne_otstapva_pred_iskaniyata_na_farmatsevtite", "text": "\n 30 млн. лв. допълнително ще разпредели здравното министерство на общински и областни болници и центрове за психиатрично здраве „с цел осигуряване на равнопоставен достъп на българското население до медицинска помощ”. Това обяви след заседанието на правителството ресорният министър Кирил Ананиев. \r\n\r\n „Дейностите, които са им възложени да изпълняват извън здравното осигуряване, не са осигурени напълно с необходимия ресурс и, за да осъществяват своята дейност, трябва да бъдат подпомогнати, защото тази дейност е държавна отговорност”, подчерта той. \r\n\r\n Става дума за спешната помощ, психиатричната помощ, консултативните прегледи на пациенти, преминали през спешно отделение и др. \r\n\r\n 18 млн. лв. ще отидат директно при болниците, 71 от които са в списъка с лечебни заведения, обслужващи труднодостъпни и отдалечени населени места. Ананиев подчерта, че във всички 171 субсидирани лечебни заведения ще има повишение на заплатите, като размерът ще се определя от ръководствата. \r\n\r\n След серията протести: До 40% увеличение на заплатите в областните и общински болници (ОБЗОР) \r\n\r\n 10 млн. лв. ще получат 41 лечебни заведения за спешна помощ. \r\n\r\n 2 млн. лв. ще бъдат дадени на 12-те центъра за психично здраве и на психиатричните отделения към общинските и областните болници. С друго постановление ще бъдат заделени още 10,5 млн. лв. за капиталови разходи, предаде БТВ. \r\n\r\n Ананиев коментира и днешният протест на фармацевтите срещу системата за верификация на лекарствата и разходите, които аптеките трябва да правят за нея. „Наистина не мога да разбера защо е този протест”, призна той, като подчерта, че се действа по европейска директива и е имало достатъчно време за подготовка. \r\n\r\n По думите му над 2100 аптеки са вече в системата, а на останалите не може да се помогне, защото европравилата не позволяват това. Здравният министър отбеляза, че става дума за разход, който всяка аптека би следвало да може да си позволи. \r\n\r\n   \r\n \n\t\t\t\t\t\t", "date": "2019.02.20", "title": "Кабинетът дава 30 млн. лв. за болници и психиатрии, но не отстъпва пред исканията на фармацевтите"}
{"url": "http://www.bnews.bg/article/257056-biletite_za_finala_na_evroviziya_ot_317_do_550_dolara", "text": "\n Феновете на \"Евровизия\" отсега трябва да започнат да пестят, ако искат да си купят билет за телевизионния песенен конкурс, предава ДПА. \r\n  \r\nОрганизаторите пуснаха пропуските на доста високи цени, като най-евтиният билет за финала струва 317 долара, а най-скъпите пропуски във VIP сектора се предлагат на цена от 550 долара. \r\nЗа сравнение, миналата година, когато \"Евровизия\" се проведе в Португалия, билетите за финала варираха между 35 и 300 евро. \r\n„Евровизия 2019“ ще се състои в Тел Авив \r\n  \r\nВ Тел Авив за репетициите за полуфиналите на надпреварата билетите ще се продават между 96 и 343 долара, а за финалите - между 317 и 550 долара. \r\nВисоките цени на билетите се обуславят от високите разходи за издръжка в Израел и на възникналия спор между правителството и организаторите относно финансирането на конкурса. \r\nИзраел намери 12 млн. евро депозит за Евровизия \r\n  \r\nИзраелската обществена телевизия беше принудена да тегли заем, който след това ще трябва да изплати със свои средства. \r\n  \r\n \n\t\t\t\t\t\t", "date": "2019.02.20", "title": "Билетите за финала на Евровизия от 317 до 550 долара!"}
{"url": "http://www.bnews.bg/article/257061-sled_orban_i_putin_obeshta_pari_na_mnogodetnite_semeystva_nashite_bortsi_sreshtu_demografskiya_sriv_spyat", "text": "\n Семействата с три и повече деца в Русия ще могат да получават от федералния бюджет по 450 хиляди рубли за погасяване на ипотечен кредит. Това заяви президентът Владимир Путин в годишното си послание към Федералното събрание, предаде ТАСС. \r\nТази допълнителна мярка в подкрепа на многодетните семейства ще бъде въведена с оглед стабилната макроикономическа ситуация в Русия и нарастващите доходи на държавата, отбеляза Путин. \r\n\"Хората не можеш ги излъга, те остро усещат лицемерието, неуважението към себе си и всяка несправедливост. За хората е от значение какво се прави реално и как това подобрява живота им, живота на семействата им, и то не след време, а сега\", заяви държавният глава. \r\nПутин подчерта: \"Не бива да повтаряме грешките от минали десетилетия и да чакаме пришествието на комунизма, трябва сега да променяме ситуацията към по-добро\". Дейността на изпълнителната власт на всички равнища трябва да бъде добре съгласувана, съдържателна, енергична - и руското правителство трябва да дава тон, добави президентът. \r\nРуският лидер предложи от 1 януари 2020 г. помощите за първо и второ дете да бъдат увеличени, като достигнат двойния размер на жизнения минимум. Той изрази убеденост, че през 2023-2024 г. в страната ще бъде възстановен естественият прираст на населението.  \r\n\r\n Държавните и общинските служители, заети в социалната сфера, не бива \"никога да допускат високомерно отношение, неуважение към гражданите - нито с думи, нито с действия\", подчерта в посланието си Владимир Путин. \r\n\r\n Припомняме, че на младите двойки в Унгария ще бъдат предложени безлихвени кредити в размер на 10 милиона форинта (36 000 долара), които ще бъдат опростени, ако те имат три деца. Унгарските жени, които имат четири или повече деца, ще бъдат освободени от плащане на данък върху доходите. Тези плановете за увеличаване на раждаемостта, обяви унгарският премиер Виктор Орбан преди десет дни. \r\n \n\t\t\t\t\t\t", "date": "2019.02.20", "title": "След Орбан и Путин обеща пари на многодетните семейства, нашите борци срещу демографския срив спят"}
{"url": "http://www.bnews.bg/article/257039-leydi_gaga_se_razdeli_s_godenika_si_krischan_karino", "text": "\n Американската певица Лейди Гага се раздели със своя приятел Крисчън Карино, като това е втората раздяла за нея през последните три години, предаде Ройтерс. \r\n\r\n Запознат с личния живот на 32-годишната попзвезда съобщи, че изпълнителката на песента „Shallow“ и Крисчън Карино, който беше и неин импресарио, са прекратили връзката си, без да дава подробности. \r\n\r\n „Просто не се получи. Понякога отношенията приключват,“, спомена източникът пред сп. „Пийпъл“ и допълни, че „няма драма в случилото се“. \r\n\r\n Новината за раздялата идва дни преди церемонията по връчването на наградите „Оскар“. Лейди Гага е номинирана за носителка на отличието за най-добра женска роля за изпълнението си в романтичния мюзикъл „Роди се звезда“. \r\n\r\n На церемонията за филмовите награди „Оскар“ тази неделя Гага ще пее „Shallow,“ която е и една от предложените за златна статуетка песни. \r\n\r\n Миналия октомври тя съобщи, че двамата с Карино са сгодени.  \r\n \n\t\t\t\t\t\t", "date": "2019.02.20", "title": "Лейди Гага се раздели с годеника си Крисчън Карино "}
{"url": "http://www.bnews.bg/article/257053-luiza_ne_bila_sigurna_che_makariev_shte_zarezhe_elena_petrova_zaradi_neya", "text": "\n Луиза Григорова направи неочаквано признание. Актрисата споделя, че се е впуснала във връзка с обвързан мъж, когото страшно харесала, въпреки че знаела, че е с друга. Става въпрос за съпруга на звездата от „Дървото на живота” — Мартин Макариев. Двамата се запознават, когато той вече е с Елена Петрова, но това не спира Луиза сама да си загуби ума по него. \r\n„Видях го и си казах: Това е най-перфектният мъж на тази планета. Това е моят мъж! Изобщо какво е правил досега?”, спомня си актрисата. Луиза е знаела, че той не е свободен, но въпреки това рискува. По онова време, освен връзката с Петрова, режисьорът се грижи и за дете от другата си жена, пише „България днес”. Луиза нямала представа дали нещата ще се случат. „Когато влизаш във връзка с обвързан мъж, трябва да си наясно, че нещата не се случват просто ей така. Той не е на 20, а има и дете. \r\nАко е някакъв безотговорен, ще дойде при мен, но това показва, че в един момент ще си тръгне по същия начин. Но тъй като той не е такъв, аз разбрах за какъв интелигентен, отговорен и свестен мъж става въпрос и си казах: да, аз го обичам, просто ще изчакам всичко да си дойде на мястото”, разсъждава Луиза. \r\nТогава тя е само на 23 години и Макариев си мисли, че го използва за забавление. Едва след няколко години двамата разкриват официално връзката си. \r\n  \r\n \n\t\t\t\t\t\t", "date": "2019.02.20", "title": "Луиза не била сигурна, че Макариев ще зареже Елена Петрова заради нея"}
{"url": "http://www.bnews.bg/article/257043-balgarskiyat_parlament_odobri_prisaedinyavaneto_na_severna_makedoniya_v_nato", "text": "\n Единодушно със 140 гласа „за\", Народното събрание одобри и гласува присъединяването на Република Северна Македония към НАТО. \r\n  \r\nВъпреки отсъствието на депутатите от БСП в пленарна зала, парламентът започна заседанието си с кворум от 123-ма народни представители. На ратификацията на Протокола към Северноатлантическия договор присъства и председателят на Събранието на Република Северна Македония Талат Джафери. \r\n  \r\nНатовските държави подписаха протокола за приемането на Република Северна Македония на 6 февруари в Брюксел, с което беше даден старт на процедурите за национална ратификация. \r\n  \r\nОчаква се процесът да отнеме около една година, след което Северна Македония ще стане 30-ият член на Северноатлантическия пакт. \r\n  \r\n  \r\n \n\t\t\t\t\t\t", "date": "2019.02.20", "title": "Българският парламент одобри присъединяването на Северна Македония в НАТО"}
{"url": "http://www.bnews.bg/article/257049-erdogan_otnovo_zaplashi_che_turtsiya_poveche_nyama_da_priema_bezhantsi", "text": "\n Турският президент Реджеп Ердоган заяви във вторник, че страната му няма да може сама да поеме нова потенциална вълна на миграция. \r\n\r\n Турция е похарчила над 37 милиарда долара от собствените си национални ресурси за подслоняването на бежанци, добави той, цитирайки данни на ООН. Ердоган каза, че Турция се е превърнала в приют за бежанци, независимо от тяхната етническа принадлежност, език или религия. \r\n\r\n \"Изграждането на високи стени с бодлива тел не е начин да се предотврати незаконната миграция,\" цитира Анадолската агенция Реджеп Тайип Ердоган в Истанбул на 6-та министерска конференция на Будапещенския процес на миграция. \r\n\r\n Той подчерта, че запазването на сирийските бежанци в границите на Турция не може да се счита за единствения начин за решаване на проблема с миграцията. \r\n\r\n Ердоган отбеляза, че формулата за безопасна зона, която той предложи в началото на кризата в Сирия, е най-практичният метод за връщане на бежанците, добавяйки, че ако Турция не може да репатрира милиони сирийци по домовете им по този начин, рано или късно те ще почукат на европейски врати. \r\n\r\n Има около 260 милиона мигранти, над 68 милиона разселени лица и повече от 25 милиона бежанци по целия свят, подчерта турският президент, допълвайки, че тези цифри нарастват с всеки изминал ден поради глад, граждански войни, терористични атаки, политическа несигурност и икономически причини. \r\n\r\n Процесът от Будапеща - консултативен форум за всеобхватни и устойчиви системи за редовна миграция - се председателства от Турция от 2006 г. насам.  \r\n \n\t\t\t\t\t\t", "date": "2019.02.20", "title": "Ердоган отново заплаши, че Турция повече няма да приема бежанци"}
{"url": "http://www.bnews.bg/article/257048-dilyana_popova_si_podari_vakantsiya_na_maldivite", "text": "\n Диляна Попова си подари лукс ваканция на Малдивите. Моделката отпраши с приятелка в Индийския океан и определено се наслаждава на воаяжа. Красавицата няколко дни ще спи буквално във водата, като се възползва от водните бунгала. \r\nТя вече си е наела къща, която е на метър над океана. Удоволствието струва доста скъпо, но за модел от калибъра на Диляна това са дребни пари, пише „България днес”. \r\n„Рай”, описва мястото си за живеене за няколко дни Попова. \r\n  \r\n \n\t\t\t\t\t\t", "date": "2019.02.20", "title": "Диляна Попова си подари ваканция на Малдивите"}
{"url": "http://www.bnews.bg/article/257067-nastanyavat_v_mvr_bolnitsa_obvineniya_za_chetvornoto_ubiystvo_v_novi_iskar", "text": "\n Обвиняемият за четворното убийство в Нови Искър ще бъде настанен в МВР болница. Съдът му постанови най-тежката мярка за неотклонение – постоянен арест. \r\n\r\n По-рано прокуратурата поиска обвиняемият да бъде настанен в психиатричната болница в затвора в Ловеч за 30 дни, за да бъде изследван. \r\n\r\n Съдебният психиатър Петър Маринов настояваше за МВР болница, защото състоянието му е тежко. Има туберкулоза в напреднал стадий и тежка епилепсия, затова трябвало да е под наблюдение непрекъснато. \r\n\r\n Беше предложено да се изготви комплексна психиатрична експертиза на обвиняемия. \r\n \n\t\t\t\t\t\t", "date": "2019.02.20", "title": "Настаняват в МВР болница обвинения за четворното убийство в Нови Искър"}
{"url": "http://www.bnews.bg/article/257052-osadiha_za_iznasilvane_sluzhitel_na_evrokomisiyata", "text": "\n Високопоставен служител на Европейската комисия бе осъден във вторник на 4 години затвор за изнасилването на своя подчинена в сграда на институцията, предаде АФП. \r\n\r\n Идентифициран от източник на Франс прес като Маргус Рахуоя (р. 1967 г.), той е бил директор в генерална дирекция „Мобилност и транспорт“ по време на инцидента през септември 2015 г. Според съдебното решение обвиняемият организирал парти в офиса, „за да благодари на служителите и да отбележи рождения ден на дъщеря си“, но „впоследствие ситуацията се изродила“.  \r\n\r\n Рахуоя, който е естонски гражданин, заявил, че сексуалният контакт с 20 години по-младата колежка бил по взаимно съгласие, но съдът отхвърли това твърдение.  \r\n\r\n Обвиняемият планира да обжалва решението, обяви неговият адвокат. \r\n\r\n Говорител на Европейската комисия съобщи, че „въпросният чиновник е бил отстранен, след като инцидентът е бил докладван в ЕК и е била задействана вътрешна процедура“. \r\n\r\n Рахуоя е осъден да плати 30 000 евро обезщетение на жертвата си, както и още €5000 на нейния партньор. \r\n \n\t\t\t\t\t\t", "date": "2019.02.20", "title": "Осъдиха за изнасилване служител на еврокомисията "}
{"url": "http://www.bnews.bg/article/257038-globyavat_firmata_otgovorna_za_stroezha_ot_koyto_betonen_blok_padna_i_razmaza_avtomobil", "text": "\n Изоставеният строеж на столичната ул. \"Алфред Нобел\" е трябвало да бъде съборен. Според информационната табела край сградата, началната дата за разрушаването е 13 февруари, а срокът за изпълнение - 20 дни, съобщи БНТ.   \r\n\r\n Инцидентът стана вчера следобяд, когато огромен бетонен къс падна от недостроената сграда върху лек автомобил \"Опел Корса\", паркиран до оградата й.  \r\n\r\n От район Слатина обясняха, че след направена проверка е установено, че има съгласуван проект за премахване на сгради в имот, но не е спазено предписанието за изграждане на скеле към улица \"Алфред Нобел\", за да бъдат избегнати подобни инциденти. За това на строителната фирма, която извършва разрушването на изоставения строеж, ще бъде съставен акт за нарушение със съответната глоба. Тя най-вероятно ще бъде между 1000 и 5000 лева.  \r\n\r\n От фирмата са закупили премазания автомобил от собственика и към момента не се очаква той да предяви други претенции.  \r\n \n\t\t\t\t\t\t", "date": "2019.02.20", "title": "Глобяват фирмата, отговорна за строежа, от който бетонен блок падна и размаза автомобил "}
{"url": "http://www.bnews.bg/article/257050-roditelite_na_sofi_pozlatiha_zet_si_s_tlasta_zestra", "text": "\n С пълни джобове се оказа Гринго малко преди сватба си със Софи Маринова. Събитието е на 24 март. Родителите на ромската изпълнителка са се бръкнали дебело за задължителната зестра, която получава младоженецът. \r\nМайката и таткото на Софка харесват много зет си. Те решават да дарят на Гринго сериозна сума, както си му е редът. Парите родителите на Маринова събират цял живот за този ден. Ромската перла се грижи добре за семейството си и майката и таткото на Софка всеки месец успяват да заделят по някой лев. След като Гринго и Софи подписват в гражданското, родителите на изпълнителката Марин и Мария са дали крупната сума на зет си. С парите новоизлюпеното семейство ще покрие по-голяма част от разходите по сватбата. \r\nСемейството на Гринго също дава начален тласък на новото семейство. Родителите на Тодор Давидов, както е името на мачото, обсипват снаха си със злато и пари. Софи вече е готова с всичко за големия ден. Младото семейство очаква повече от 400 души на сватбата. Певицата кани всичките си колежки и приятелки от бранша. Софи и Гринго ще изкарат медения си месец в Америка. Изпълнителката на редица хитове е заета и няма време за пътувания до екзотични дестинации. Затова тя решава да вземе любимия със себе си в САЩ през май, пише \"България Днес\". \r\nСофка ще прави турне зад океана в разгара на пролетта. Изпълнителката ще вземе най-близките си хора - Гринго и сина й Лоренцо - с нея. Освен Щатите ромската перла и семейството й ще посети и Канада. \r\n  \r\n \n\t\t\t\t\t\t", "date": "2019.02.20", "title": "Родителите на Софи позлатиха зет си с тлъста зестра "}
{"url": "http://www.bnews.bg/article/257051-marta_vachkova_razkri_kak_topi_kilogrami", "text": "\n Актрисата Марта Вачкова ударно топи килограми и изглежда все по-добре и по-добре. Звездата от „Откраднат живот”, наскоро разкри и тайната си–слабее с чай. \r\nМарта е свалила драстично с разделно хранене и очевидно се чувства все по-добре. Вачкова продължава да се бори с килограмите и дори на снимките на сериала си носи специален чай, пише „България днес”. \r\n  \r\n \n\t\t\t\t\t\t", "date": "2019.02.20", "title": "Марта Вачкова разкри как топи килограми"}
{"url": "http://www.bnews.bg/article/257055-resheno_prez_2020_g_spirame_da_prevartame_strelkite_na_chasovnika_za_zimno_i_lyatno_vreme", "text": "\n През 2020 г. се прекратява смяната на стрелките на часовника на зимно и на лятно часово време. Това решиха евродепутатите от Земеделската комисия в ЕП, съобщиха от Европарламента. \r\n\r\n Допитване до eвропейските граждани, проведено 2018 година показа, че мнозинството европейци искат тази практика да спре. Резултатите от анкетата, проведена в България показаха, че повечето българи също искат да прекрати тази смяна. \r\n\r\n През септември 2018 г. Европейската комисия предложи ЕС да сложи край на смяната на времето още през март 2019 г., но заради очаквани сътресения в някои сектори като Транспорт и въздухоплаване, бе отложено. Според евродепутатите най-реалистично и гладко би било смяната на часовото време да престане през 2020 г. Предложението за директива дава възможност на държавите членки все пак да сменят зоната си, ако преценят, че изборът им създава неудобство. Това трябва да се прави с предизвестие към ЕК. Според българските учени часовата зона, в която се намира сега България - 2 часа преди Гринуичко време, е естествената часова зона за страната ни и трябва да останем в нея. \r\n\r\n В гласуваното днес становище бяха гласувани и текстове с препоръка държавите да проведат проучване кое би било най- подходящото за самите тях време, както и да хармонизират помежду си, за да се избегнат нелогични времеви зони и нарушения на единния пазар.  \r\n\r\n Възмчожно е да трябва повече време на държавите членки да изберат сами своето часово време преди директивата да започне да се прилага. Целта е да се избегне евентуална фрагментация в часовите зони между съседни държави, каза той. Очаква се Европейският парламент да гласува законодателната промяна преди края на настоящия мандат. \r\n  \r\n \n\t\t\t\t\t\t", "date": "2019.02.20", "title": "Решено! През 2020 г. спираме да превъртаме стрелките на часовника за зимно и лятно време!"}
{"url": "http://www.bnews.bg/article/257032-kakva_maka_za_angelkova_holivudskata_turistka_nyama_da_poseti_oskarite_tazi_godina", "text": "\n Николина Ангелкова, известна още като холувидската туристка, стана обект на саркастични подигравки в Нова тв, но самата тя не се усети изобщо и с най-неадекватаната си усмивка прие подигравките едва ли не като похвала. \r\n\r\n Още с представянето й, че е гост в предаването стана ясно, че тази година тя няма да присъства на Оскарите, с което миналата година възмути до краен предел обществото за израхчените пари на гърба на данъкоплатците, за да се снима с холивудски звезди на червения килим, вместо да върши народоугодни дела в министерството, в което е назначена. \r\n\r\n \"Смятахме да ви питаме колко от номинираните за Оскар ще станат посланици на българсикия туризъм\", подхванаха я водещите. \r\n\r\n \"Тази година имах покана, но тя съвпада с други ангажименти, следващата година, вероятно, да сме живи и здрави...\" си пожела холивудско пътешествие без капка свян и срам пред народа Ангелкова. \r\n\r\n И продължи да се излага в ефир, като със сластна усмивка обяви, че харесва \"Роди се звезда\" с Брадли Купър. \r\n\r\n Що се отнася до актуалните въпроси за подопечното й ведомство и скандалните строежи по морето, тя си изми ръцете, по почина на партията, която представлява: \r\n\r\n „Повечето от тези казуси са заварени от времето и са стартирали като процедура много преди 2008 г., когато е приет Законът за устройството на Черноморското крайбрежие. Важно е контролните органи да са на мястото си”.  \r\n\r\n „На плажа е забранено строителството. В частните имоти от Зона А и Зона Б се разрешават строителни дейности при строго спазване на определените параметри. Още януари с нашите мобилни екипи стартирахме проверки на всичките 237 морски плажа. Изискала съм от кметовете на всички черноморски общини да ни предоставят информация за разрешенията за строеж, които са издали, за Зона А и Зона Б”, заяви Ангелкова. По думите й обаче тази информация още се чака. \r\n\r\n Какво са едни строежи по плажовете пред една разходка в Холивуд?! \r\n\r\n   \r\n \n\t\t\t\t\t\t", "date": "2019.02.20", "title": "Каква мъка за Ангелкова! Холивудската туристка няма да посети Оскарите тази година!"}
{"url": "http://www.bnews.bg/article/257034-frantsiya_shte_vavezhda_ponyatiyata_roditel_1_i_roditel_2", "text": "\n Франция е напът да премахе понятията “майка” и “баща” от училищните формуляри, като ги замени с “родител 1” и “родител 2”. Предложената поправка в закона предизвика бурни реакции. \r\n\r\n Според в. “Фигаро” законът на практика е признаване на правата на хомосексуалните родители в училищата, затова си навлича критики от консервативната част на политическия спектър като републиканците, а не само от националистите. Противниците му го обявиха за твърде “политически коректен” и “несъответстващ на реалността” и дори “деконструиращ баланса на обществото” с “отричане на половете”. Поддръжниците му обаче смятат, че са част от “едно-единствено лоби - това на човечеството”. \r\n\r\n „Дебатът у нас и във Франция имат много малко допирни точки, защото у нас малко емоционално се смесват теми, които нямат връзка – Истанбулска конвенция, бракове между лица от един и същи пол. Хомосексуалните бракове във Франция са легални и няма дебат относно легитимността им. В момента дебатът там е, че има йерархия между родителите. Тоест кой е „родител 1” и с какво е по-важен от „родител 2” и това не харесват французите”, обясни в „Тази сутрин” журналистът Десислава Минчева. \r\n\r\n „Терминът „родителство” по начало е изкуствен и не може да подмине майчинство и бащинство. Това е опит родителите да бъдат равнопоставени”, коментира психологът Весела Банова в БТВ. \r\n\r\n „Това, което е много трудно да бъде разбрано от хората, е, че полът е психологичен и се определя несъзнавано. Не можем на въздействаме върху избора му. Детето го прави по един несъзнателен начин и се идентифицира с родителя от същия пол, ако всичко е на мястото си”, обясни тя. \r\n \n\t\t\t\t\t\t", "date": "2019.02.20", "title": "Франция ще въвежда понятията \"родител 1\" и \"родител 2\"!"}
{"url": "http://www.bnews.bg/article/257047-sba_zapochva_vtoroto_izdanie_na_kampaniyata_nay_dobar_mlad_shofyor_na_balgariya_koy_mozhe_da_uchastva", "text": "\n Съюзът на българските автомобилисти (СБА) стартира второто издание на  кампанията „Най-добър млад шофьор на България“. То ще се проведе в  периода 20 февруари – 18 май и в него могат да вземат участие всички  български шофьори между 18 и 26 години, които имат до 5 години стаж зад  волана и нямат нарушения. \r\n„Целта на кампанията е да популяризира темата за пътната безопасност  сред младите шофьори, тъй като те са сред най-застрашените от войната по  пътищата. По данни на Пътна полиция във всяко трето ПТП в България  участва шофьор с до 2 години стаж. Именно затова СБА за втора поредна  година стартира кампания за пътна безопасност сред младите шофьори, с  която да поощрим онези млади водачи, които познават и спазват правилата  за движение по пътищата“ – разказват организаторите. \r\nКампанията “Най-добър млад шофьор на България” се проведе за първи път през 2018 г. В първия кръг - онлайн тест се включиха над 3500 шофьори на  възраст между 18 и 26 години. 30-те най-добри от тях, които нямат  нарушения на пътя, бяха поканени да се включат във финалния етап.  19-годишният Андрей Анастасов от пловдивското село Христо Даново грабна  титлата “Най-добър млад шофьор на България” и спечели чисто нов  автомобил за една година. \r\nПървият кръг на състезанието ще се проведе от 20 февруари до 19 април. В  този период всеки участник трябва да реши тест в уебсайта на събитието  youngdriver.bg. С него организаторите ще проверят теоретичната  подготовка на участниците. Въпросите са свързани основно с познаването  на правилата за поведение на пътя. \r\nВторият кръг ще се проведе на 18 май 2019 година в центъра на гр. София  под патронажа на Столична община и с подкрепата на Пътна полиция и  \r\nБългарски Червен кръст. Там ще бъдат изпитани всички умения на  участниците, които трябва да имат в ежедневието си – заобикаляне на  препятствия, паркиране, овладяване на автомобила върху мокра или  заледена настилка, смяна на гума, поставяне на верига за сняг, оказване  на първа помощ на пострадали при ПТП и пр. \r\nСъбитието на 18 май е отворено за гости, като за посетителите са  предвидени множество атракции, сред които шоу и демонстрации от  професионални автомобилни състезатели, игри с награди, възможности да  проверят шофьорските си умения и да тестват едни от най-добрите  автомобили за годината. \r\nЗа най-добрия млад шофьор на България тази година е предвидена  изкушаваща награда – една година безплатно шофиране на новото Volkswagen  Polo, предоставено от представителството на марката в България. За  достигналите до финала ще има още много награди.  \r\n \n\t\t\t\t\t\t", "date": "2019.02.20", "title": "СБА започва второто издание на кампанията \"Най-добър млад шофьор на България\", кой може да участва?"}
{"url": "http://www.bnews.bg/article/257036-vlado_karamazov_aut_ot_otkradnat_zhivot_zaradi_tezhko_zabolyavane", "text": "\n Преди дни от камерната сцена на Народния театър се наложило да падне постановката „Богът на касапницата“, в която Карамазов участва заедно с Александра Василева, Радена Вълканова и Юлиан Вергов. Актьорът се почувствал зле и не бил в кондиция да играе. \r\n\r\n Запознати издават, че той се е видял в чудо и не откривал лек за заболяването си. Пробвал е различни методи – от традиционната медицина, през плуване, йога до народни лечители. \r\n\r\n Загрижени за здравето му, феновете го затрупали със заръки и съвети. Препоръчали са му и лечение в санаториума с минерална вода в карловското село Баните. Последната му надежда била свързана с бай Добри – лечител от Сливенско, който работел с биоенергия, писа „Телеграф“. \r\n\r\n Владо няма да се изявява и на снимачната площадка на най-успешния медицински сериал у нас. Сценаристите от „Откраднат живот“ са командировали героя му д-р Карагьозов в Германия заедно с екранната му съпруга, която го бе изоставила в предния сезон. \r\n\r\n Звездата страдала от дискова херния, а в последно време тя толкова се обострила, че не му позволявала да изпълнява работните си ангажименти. \r\n\r\n Карамазов доста се понатоварил и със снимките на шестия сезон на „Откраднат живот“, в който му се налагаше да снима всеки ден от сутрин до вечер в продължение на близо два месеца. \r\n \n\t\t\t\t\t\t", "date": "2019.02.20", "title": "Владо Карамазов аут от \"Откраднат живот\" заради тежко заболяване"}
{"url": "http://www.bnews.bg/article/257040-tsatsarov_iska_osvobozhdavane_na_voenen_sledovatel_zaradi_bukmeykarstvo", "text": "\n Главният прокурор г-н Сотир Цацаров внесе в Прокурорската колегия на Висшия съдебен съвет искане за освобождаване на майор Георги Петров от заеманата длъжност „военен следовател“ във Военно-окръжна прокуратура – София, заради осъществявана от него възмездна  букмейкърска дейност, несъвместима със заеманата длъжност в орган на съдебната власт. \r\n\r\n Искането се основава на информация, събрана при извършена от Военно – апелативна прокуратура проверка, съобщиха от държавното обвинение. \r\n\r\n Установено е, че след успешно завършено обучение за букмейкър, след 27.04.2018г. и към настоящия момент майор Георги Петров работи като букмейкър по договор за възлагане и извършване на букмейкърска дейност и споразумение за ползване на терминал в бекмейкърски пункт на „Евробет“ ООД. Военният следовател Петров извършва дейност по събиране на залози за участие в хазартни игри в полза на „Евробет“ООД и изплащане на печалби на участниците в игрите, срещу възнаграждение от 5 % от брутната сума по направените залози. \r\n\r\n Установено е също, че майор Петров е бил упълномощен от дружество, собственост на неговата съпруга и е разпространявал от името на „Евробет“ ООД и билети за моменталната лотарийна игра „Лотария България“ срещу месечно възнаграждение  в размер на 6 % от стойността на продадените лотарийни билети. \r\n\r\n Главният прокурор Сотир Цацаров настоява Прокурорската колегия на ВСС да вземе решение за освобождаването на майор Георги Петров му от заеманата длъжност „военен следовател“ във Военно-окръжна прокуратура – София, тъй като осъществяваната от него възмездна букмейкърска дейност е несъвместима със заеманата длъжност в орган на съдебната власт, съгласно чл. 195, ал.1 т.4 от Закона за съдебната власт. \r\n\r\n   \r\n \n\t\t\t\t\t\t", "date": "2019.02.20", "title": "Цацаров иска освобождаване на военен следовател заради букмейкърство"}
{"url": "http://www.bnews.bg/article/257037-vizhte_neizvestna_do_dnes_snimka_na_todor_zhivkov_i_lyubovnitsata_mu", "text": "\n Уникална снимка на Тодор Живков, заснета през 70-те години на миналия ХХ век, побърка мрежата. Черно-белият кадър е направен по време на посещение на тогавашния генерален секретар на ЦК на БКП и председател на Държавния съвет в град Казанлък, пише Факти.бг. \r\n\r\n Живков е уловен от обектива на Бончо Миланов, който по онова време е ръководител на фото клуба на оръжейницата „Фридрих Енгелс“ (преименувана в началото на 90-те години на „Арсенал“). \r\n\r\n Кадърът е направен на площадчето пред някогашния градски комитет на БКП (където днес се намира общинската администрация). Живков тъкмо е слязъл от Mercedes-а на УБО и поздравява събралото се множество с характерния си жест с ръце. \r\n\r\n Онова, което прави тази снимка уникална и я отличава от всички останали сходни кадри, запечатали публичните появи на някогашния Първи човек в държавата, не се забелязва на пръв поглед. По-наблюдателното око обаче, забелязва, че в отражението на задното стъкло на автомобила се вижда отражението на една от любимките на Тодор Живков. \r\n\r\n Това е пловдивчанката Дража Вълчева, която в онези години е била кандидат-член на Политбюро. \r\n\r\n \r\n \n\t\t\t\t\t\t", "date": "2019.02.20", "title": "Вижте неизвестна до днес снимка на Тодор Живков и любовницата му "}
{"url": "http://www.bnews.bg/article/257054-bez_iznenada_parlamentat_othvarli_vetoto_na_prezidenta_po_zakona_za_lichnite_danni", "text": "\n Депутатите отхвърлиха ветото на президента по Закона за личните данни със 127 гласа \"за\" за закона, 1 \"против\" и 4-ма \"въздържал се\". \r\n\r\n Така законът ще влезе за обнародване в 7-дневен срок. \r\n\r\n Припомняме, че държавният глава посочи в мотивите си,  че европейският регламент, който е причина за приетите промени, изисква държавите членки на ЕС чрез закон да постигат помиряване на правото на защита на личните данни с правото на изразяване и информация. Едновременно с това обаче регламентът не  съдържа, нито препоръчва да има превес и надмощие в упражняването на едното право над другото, т.е. защитата на личните данни да е за сметка на свободата на изразяване и информация. \r\n\r\n С формулираните 10 критерии, по които журналист, научен работник и писател следва да преценява и да доказва, че е използвал правомерно лични данни, се създава ненужна свръхрегулация. Изискването да се изпълняват тези критерии, дори и поотделно, представлява ограничение. То засяга същностното ядро на свободата на изразяване и информация като основно право, признато още в епохата на Просвещението в Европа, изпразва го от съдържание и неговото упражняване губи смисъл. \r\n\r\n Според държавния глава не е постигнато необходимото равновесие и разпоредбата с 10-те критерии се явява прекомерна, небалансирана мярка. Свръхрегулацията на хипотезите, в които ще има конкуренция между защитата на личните данни и свободата на изразяване и информация, води до силно накланяне на везните в полза на правото на защита на личните данни като „се жертва“ свободата на изразяване и информация. Така под формата на критерии за съразмерност със защитата на личните данни се прикриват законови ограничения на основни конституционни свободи. \r\n\r\n   \r\n\r\n   \r\n \n\t\t\t\t\t\t", "date": "2019.02.20", "title": "Без изненада: Парламентът отхвърли ветото на президента по Закона за личните данни"}
{"url": "http://www.bnews.bg/article/257041-kiril_domuschiev_kupil_nova_tv", "text": "\n Сделката по продажбата на Нова телевизия вече е завършена и новият собственик е Кирил Домусчиев. Информацията ТОПНОВИНИ получи от четири независими източника, но все още няма официално потвърждение от медията или от двете страни по продажбата. Очаква се новината да бъде съобщена официално днес (сряда). \r\n\r\n Източниците на медията твърдят, че продажбата е финализирана миналата седмица и оттук нататък предстоят съкращения в администрацията. По непотвърдена информация директор на телевизията ще продължи да бъде Вяра Анкова, а днес на екипа е представен и новият шеф на новините - Виктория Бехар. \r\n\r\n Доскоро Бехар бе директор на дирекция “Комуникация и информация” в министерството на Българското председателство на Съвета на ЕС. Това е първата работа на бившия продуцент на новини в bTV след закриване на ведомството на Лиляна Павлова. \r\n\r\n Виктория Бехар напусна bTV, заедно с Люба Ризова в началото на управлението на Павел Станчев. Според запознати, преди да поеме поста в министерството за Европредседателството, тя е имала участие в две фирми - туристическа и за кетъринг. \r\n\r\n Инфopмaциятa зa cдeлĸaтa идвa мaлĸo пoвeчe oт мeceц, cлeд ĸaтo нacтoящият coбcтвeниĸ - швeдcĸaтa МТG - ce oтĸaзa дa пpoдaдe \"Hoвa тeлeвизия\" нa чexa Πeтp Keлнep. Чешкият бизнесмен пpидoби aĸтивитe нa Теlеnоr в Бългapия и peгиoнa, но не бе пуснат до сделката за телевизията с решение на Кoмиcиятa зa зaщитa нa ĸoнĸypeнциятa (KЗK). \r\nΠeтp Keлнep бe гoтoв дa плaти €185 милиoнa зa aĸтивитe нa МТG в Бългapия. He e извecтнa cyмaтa, ĸoятo Kиpил Дoмycчиeв щe плaти, нo e твъpдe вepoятнo тя дa e пo-ниcĸa, пише money.bg. Πpeз 2008 г. швeдcĸaтa ĸoмпaния плaти 620 милиoнa евро за телевизията. \r\n\r\n Дoмycчиeв e coбcтвeниĸ нa \"Лyдoгopeц\", ĸaĸтo и нa фapмaцeвтичнитe \"Xювeфapмa\", \"Биoвeт\", ĸaĸтo и нa \"Πapaxoдcтвo Бългapcĸи мopcĸи флoт\" и дpyги.  \r\n\r\n Предстои сделката да бъде одобрена от КЗК. \r\n \n\t\t\t\t\t\t", "date": "2019.02.20", "title": "Кирил Домусчиев купил Нова ТВ?"}
{"url": "http://www.bnews.bg/article/257033-tramp_izletya_v_kosmosa_mechtae_za_mezhduzvezdni_voyni", "text": "\n Президентът на САЩ Доналд Тръмп нареди на Пентагона да разработи планове за създаване на космически войски, които ще са част от военновъздушните сили, предаде Асошиейтед прес. \r\nТръмп се съгласи на този вариант вместо поисканото от него по-рано отделно министерство на космическите войски, които да са \"отделни и равностойни\" на другите видове въоръжени сили.  \r\nПрезидентът заяви, че космосът е \"бъдещето и следващата стъпка\". \"Трябва да сме готови. Моето правителство смята създаването на космически сили за приоритет на националната сигурност\", каза той в Белия дом, застанал редом с вицепрезидента Майк Пенс и и. д. министъра на отбраната Патрик Шанахан. \"Нашите противници са в космоса, независимо дали това ни харесва или не\", добави президентът и подписа документ, с който инструктира министъра на отбраната да подготви законопроект за създаване на космически войски. \r\nАко предложението бъде прието от Конгреса, космическите сили ще бъдат част от ВВС, както морската пехота е част от военноморските сили, отбелязва Асошиейтед прес. Те няма да имат цивилен министър, а утвърден от Сената заместник-министър за космическите войски към министерството на военновъздушните сили. \r\nТова ще бъде първият нов вид военна служба от 1947 г., когато бяха създадени военновъздушните сили след Втората световна война. \r\nКосмическите сили ще защитават американските космически спътници от всякакви физически нападения и ще възпират всякаква агресия срещу САЩ и съюзниците им. Те ще разполагат както с отбранителни, така и от нападателни средства за операции в космоса, се казва в документа, подписан от Тръмп и цитиран от Франс прес.  \r\n \n\t\t\t\t\t\t", "date": "2019.02.20", "title": "Тръмп излетя в Космоса! Мечтае за междузвездни войни!"}
{"url": "http://www.bnews.bg/article/257027-telk_reshenieto_e_zlatno_klyuche_koeto_otklyuchva_mnogo_privilegii", "text": "\n Получаването на ТЕЛК решение е златно ключе, което отключва много врати с привилегии, които следват от документа. Така бившият социален министър Иван Нейков коментира последната разкрита схема за получаването на фалшиви решения. \r\n\r\n . Арестувани са петима лекари и сириец с български паспорт. Между 1200 и 2000 лева е струвало на здрави пациенти да бъде издадено ТЕЛК решение за инвалидност.  \r\n\r\n По думите на Нейков 2000 лева за този \"сакрален документ” всъщност е добра инвестиция, защото се отключва вратата на НОИ за инвалидна пенсия и тази за много общински услуги. \r\n\r\n „Това е система, при която от момента, в който получиш документа, започваш да получаваш от обществото под различна форма”, допълни Иван Нейков. \r\n\r\n Според него слабото звено е, че няма създадени инструменти, които да контролират системата. По думите му трябва задължително всеки да има електронно досие, а след това е нужен контрол по цялата верига. \r\n\r\n „Говорим за проблем, който съществува от години и най-странното е, че има решение, но ние не се приближаваме до него. Трябва промяна на контрола и промяна на инструментите, с които човек стига до това решение. Технологиите вече са толкова напред, че няма никаква пречка да имаме истински здравни досиета”, заяви бившият социален министър. \r\n\r\n „Има модел и той е на Световната здравна организация. Ползва се в ЕС, а ние стоим и искаме да открием топлата вода. Всичко е пред нас, просто трябва политическа воля, за да се реши проблемът”, смята Иван Нейков. \r\n \n\t\t\t\t\t\t", "date": "2019.02.20", "title": "ТЕЛК решението е златно ключе, което отключва много привилегии"}
{"url": "http://www.bnews.bg/article/257026-palna_naglost_dihatelnata_infektsiya_na_kamenarov_go_izprati_v_bryuksel_v_sada_obache_mu_prechi_da_se_yavi", "text": "\n \"Дихателна инфекция\" беше извинението на генералният директор на БНТ Константин Каменаров за пореден път да не се яви на делото срещу него за щофиране в нетрезво състояние, в понеделник, 18 февруари, но за сметка на това не му пречи да участва ден по-късно на конференция в Брюксел! \r\n\r\n Обществената телевизия, на която той е директор  сама издаде шефа си къде се намира и как не страда от никакво заболяване - във вторник вечерта бяха показани кадри от конференция в белгийската столица, посветена на предизвикателствата пред аудиовизуалните медии във време на дигитална революция. \r\n\r\n Бе посочено още, че в нея са участвали генерални директори на водещите европейски телевизии. Сред тях и генералният директор на БНТ Константин Каменаров, както и българският еврокомисар Мария Габриел. \r\n\r\n Във видеото дори е цитирано и изказване на генералния директор на БНТ, в което той споделя, че живеем във време, в което всеки телефон е медия, но традиционните медии все още поддържат високо ниво на достоверност. \r\n\r\n Припомняме, че на 18 февруари Софийски градски съд отново не даде ход на втора инстанция на делото срещу Каменаров. \r\n\r\n Той бе приложил молба с болничен лист,  че не може да се яви, защото страда от остра инфекция на горните дихателни пътища. Наглостта му не спира само с това обаче -  той декларира пред съда още, че желае да участва лично в производството срещу него. \r\n\r\n Категорично това е шиканиране на процеса, защото Каменаров вече за втори път отлага делото, а съдът вече му направи забележка заради неявяване, и заплаши, че може да не спази това негово право, ако злоупотребява с него, каквото всъщност вече се случва. \r\n\r\n На първа инстанция Софийският районен съд вече осъди шефа на БНТ на година и три месеца затвор условно и глоба от 600 лева за шофиране в нетрезво състояние. Ако градският съд потвърди присъдата, Каменаров трябва да освободи директорското кресло.  \r\n \n\t\t\t\t\t\t", "date": "2019.02.20", "title": "ПЪЛНА НАГЛОСТ: \"Дихателната инфекция\" на Каменаров го изпрати в Брюксел, в съда обаче му пречи да се яви!"}
{"url": "http://www.bnews.bg/article/257042-strelba_v_burgas_16_godishen_e_prostrelyan_v_glavata", "text": "\n Млад мъж е бил докаран с линейка на Бърза помощ в Спешното отделение на УМБАЛ-Бургас. Според очевидец човекът е бил с огромна огнестрелна рана в главата, съмнително било дали изобщо вече диша, докато е транспортиран до Шокова зала. \r\n\r\n Носилката е била изнесена от линейката в 10:10 часа. По данни на Флагман.бг жертвата е на 16 години. Не е ясно при какви обстоятелства е нанесена огнестрелната рана. Изгубил е много кръв. Става въпрос за драма, която се разиграва в ж. к. \"Изгрев\". \r\n\r\n Момчето заявило пред униформените, че със свой приятел е открилo пистолета в градинка в комплекса. Оръжието обаче гръмнало като нанесло повърхностно нараняване в областта на лявата половина на главата на младежа. Той е откаран в бургаска болница без опасност за живота и с два шева.  \r\n\r\n Газовият пистолет е иззет и тепърва ще се установява собствеността му. Назначени са няколко експертизи, материалите от които ще бъдат докладвани в Районна прокуратура – Бургас. Работата по случая продължава от служители на Пето Районно управление – Бургас, пише Бургас24.бг. \r\n \n\t\t\t\t\t\t", "date": "2019.02.20", "title": "Стрелба в Бургас! 16-годишен е прострелян в главата!"}
{"url": "http://www.bnews.bg/article/257030-osnovnite_hrani_vav_venetsuela_skochiha_s_242", "text": "\n Стойността на основните храни, нужни за месец на петчленно семейство във Венецуела, през януари се е повишила с 242 процента в сравнение с декември 2018 г., сочат данни на Центъра за документиране и социален анализ, оповестени вчера от \"Унион радио\" и цитирани от ТАСС. \r\n  \r\nПаричното изражение на продуктите от семейната потребителска кошница се е увеличило от 105 хиляди боливара (около 32 долара) на 360 хиляди боливара (около 111 долара). За сравнение минималната месечна заплата във Венецуела след поредното повишение през януари е 18 хиляди боливара (5,5 долара). \r\nПрез последните 5 години Венецуела преживява дълбока социално-икономическа криза. По данни на парламента, през януари т.г. инфлацията в годишно изражение е достигнала почти 2,7 милиона процента. Увеличението на цените във Венецуела през 2018 г. е достигнало почти 1,7 милиона процента. \r\n  \r\nПо данни на комисариата за бежанците на ООН и на Международната организация по миграция от Венецуела са избягали над 3 милиона души. \r\n\r\n Правителството на Венецуела не признава съществуването на хуманитарна криза в страната. \r\n \n\t\t\t\t\t\t", "date": "2019.02.20", "title": "Основните храни във Венецуела скочиха с 242%!"}
{"url": "http://www.bnews.bg/article/257025-dokoga_shte_se_zadarzhi_toploto_proletno_vreme", "text": "\n Днес отново ни чака прекрасен слънчев ден. От Дунавската равнина, а до края на деня и в останалата част от страната ще се появи до умерен запад-северозападен вятър. Привечер от север ще се увеличи високата облачност – ще бъде незначителна. Максималните температури ще са предимно между 12° и 17°. Атмосферното налягане е малко по-високо от средното за месеца; през деня няма да се променя съществено, привечер ще започне да се повишава. \r\n\r\n Над Черноморието ще бъде предимно слънчево. Сутринта на много места видимостта ще е намалена. Преди обяд ще е почти тихо, след пладне – със слаб запад-северозападен вятър. Максимални температури от 10-11° в северните, до 15-16° в южните райони. Температурата на морската вода е около 7°. Вълнението на морето ще е 1-2 бала. Над планините ще бъде слънчево. \r\n\r\n Вятърът ще се обърне от север-северозапад и ще се усили; ще бъде умерен, по високите и открити части и временно силен. Дневните температури малко ще се понижат и максималната на височина 1200 метра ще е около 7°, на 2000 метра – около 0°. В четвъртък облачността ще се увеличава и вплътнява, минималните температури ще са малко по-високи, дневните слабо ще се понижат. \r\n\r\n В петък още сутринта от северозапад ще завали дъжд, в планините - сняг. До вечерта валежите ще обхванат цялата страна. По-късно през деня вятърът ще се ориентира от североизток, ще се усили и рязко ще застудее. С понижението на температурите още след обяд в североизточните райони, а през нощта срещу събота навсякъде дъждът ще премине в сняг, но до сутринта в повечето райони валежите ще спрат. \r\n\r\n В събота ще е без съществени валежи, над Северна, по-късно и над Западна България ще има значителни разкъсвания и намаления на облачността, над Южна ще остане значителна. Вятърът в западната половина от страната ще отслабне чувствително. Ще е доста студено, като и максималните температури ще са под 0°. \r\n  \r\n \n\t\t\t\t\t\t", "date": "2019.02.20", "title": "Докога ще се задържи топлото пролетно време?"}
{"url": "http://www.bnews.bg/article/257035-v_italiya_arestuvaha_50_chlena_na_kamorata", "text": "\n Петдесет души бяха арестувани при голяма полицейска операция вчера срещу структура на страховитата италианска мафия Камора, господствала на Апенините източно от Венеция, предаде ДПА. \r\n  \r\nГрупировката, действала от края на 90-те години в големи части от североизточния район Венето, е била свързана с клана Казалези, една от най-страшните престъпни фамилии на Камората. \r\n  \r\nАрестуваните \"са били част от широка и страховита престъпна мафиотска организация\", която се е занимавала с лихварство, пране на пари, трафик на наркотици, сводничество и други тежки престъпления, съобщи прокуратурата. \r\n  \r\nОрганизацията е била базирана в Ераклея, градче край Венеция, чийто кмет Мирко Местре е сред арестуваните за сговор с мафията. \r\n  \r\nКорумпиран полицай, който предавал поверителна информация на мафиотите, и банков мениджър, който им помагал за подозрителни финансови трансакции, също са задържани.  \r\n\r\n Камората произхожда от Неапол и околностите му, но подобно на други италиански мафии се е разпростряла в Северна Италия и други части на Европа. \r\n \n\t\t\t\t\t\t", "date": "2019.02.20", "title": "В Италия арестуваха 50 члена на Камората"}
{"url": "http://www.bnews.bg/article/257031-koalitsiyata_gerb_dps_obedineni_patrioti_zaraboti_v_narodnoto_sabranie", "text": "\n Днес точно в 9.01 ч. заместник-председателят на Народното събрание Емил Христов удари звънеца с думите- \"Имаме кворум\". Всъщност тези думи официализираха новата управленска коалиция ГЕРБ-ДПС-Обединени патриоти! \r\n\r\n Официално лъсна и друга истина, и тя е, че Обединените патриоти са проект на ДПС и те винаги са били на каишка държана от сараите. Политическите циркове на противопсотавяне между ДПС и Обединени патриоти са само за протокола и публиката, която винаги обича зрелища. \r\n\r\n Би Нюз още преди година показа снимки на депутати от ОП, от които ясно личат топлите им връзки с ДПС и по-точно с обръча от фирми \"Асфалт и бетон\". \r\n  \r\n \n\t\t\t\t\t\t", "date": "2019.02.20", "title": "Коалицията ГЕРБ-ДПС-Обединени патриоти заработи в Народното събрание!"}
{"url": "http://www.bnews.bg/article/257028-stotitsi_apteki_zatvoriha_vrati_protest_sreshtu_upravlenski_resheniya", "text": "\n Стотици аптеки в страната днес ще останат затворени в знак на протест срещу лекарствената политика на държавата, съобщиха от Националната аптечна камара. Организацията излезе с призив за национален протест, който е разпратен до фармацевтите. \r\n\r\n Около 724 аптеки ще се включат в протеста, това прави около една четвърт от всички аптеки в страната, каза пред БНР Антон Вълев, председател на Националната аптечна камара. \r\n\r\n „Държа да отбележа, че протестът не е срещу верификацията (на лекарствата), а за това да има цялостност и пълнота във въвеждането на електронно здравеопазване“, обясни той в предаването „Преди всички“ на програма „Хоризонт“. \r\n\r\n  „Това включва електронната рецепта, електронното досие, което включва синхронизиране на тези системи със системата по верификация. Това, което нас ни  интересува е не да се правят на всеки, два, три месеца някакви системи на парче и да се очаква, че цялата тази система една, система две, система три, система четири ще я платят аптеките, а обратно - да се прави държавно планиране, да се търси европейско финансиране, да се търси държавно подпомагане“, каза Антон Вълев. \r\n\r\n В призива от Аптечната камара отправят редица искания към управляващите. Сред тях са приемане на национална лекарствена политика и недопускане на корпоративни интереси в сектора, интегриране на Европейските системи за верификация на лекарствата и за следене на наличностите в Националната система за електронна рецепта. \r\n\r\n Фармацевтите настояват още за осигуряване на равен достъп на всички български граждани до аптечни услуги и фармацевтични грижи, както и за планиране и създаване на реални финансови инструменти, които да подпомогнат аптеките при внедряването на електронните системи.  \r\n \n\t\t\t\t\t\t", "date": "2019.02.20", "title": "Стотици аптеки затвориха врати! Протест срещу управленски решения!"}
{"url": "http://www.bnews.bg/article/257029-poredno_posegatelstvo_varhu_vazrasten_mazh_prebit_ograben_i_zaklyuchen_v_doma_si", "text": "\n Мъж на 71 от търновското село Сломер (общ. Павликени) беше пребит, ограбен и заключен в дома си. Той е открит в безпомощно състояние от свои съселяни след четири дни, съобщава bTV. \r\n\r\n За нещастието, сполетяло съселянинът им, местните разбрали едва вчера, след като селото се напълнило с полиция. Магазинерка заподозряла, че нещо му се е случило, след като няколко дни не се появил в магазина да пазарува. \r\n\r\n Притеснени хората изпратили негов далечен близък и човек от кметството да го търсят. Открили го в дома му в безпомощно състояние, но все още контактен и със спомен за фаталната нощ на 14 февруари. \r\n\r\n Марин е останал заложник в собствения си дом в продължение на четири дни. Местните го описват като тих, скромен и неконфликтен. \r\n\r\n В селото набези е нямало от години, затова и всички са в шок. От 600-те къщи едва половината са обитаеми, а в 70 от тях живеят самотници. \r\n\r\n Нападателите на възрастния мъж още не са установени. Той е настанен в реанимацията на болницата във Велико Търново заради усложнено здравословно състояние в резултат на побоя. \r\n\r\n   \r\n \n\t\t\t\t\t\t", "date": "2019.02.20", "title": "ПОРЕДНО ПОСЕГАТЕЛСТВО върху възрастен мъж! Пребит, ограбен и заключен в дома си!"}
{"url": "http://www.bnews.bg/article/257046-barekov_dzhambazki_dva_pati_izlaga_izbiratelite_mi_koga_shte_varne_parite_koito_nezasluzheno_pribra_ot_bryuksel", "text": "\n Пеперудата, която обикаля тв студиата Ангел Дамбазки, който си говори заучените фрази, но не казва най-важните неща, а баджак журналистите не смеят да го попитат. \r\n\r\n Евродепутатът Николай Бареков не пропуска този повтарящ се факт и с журналистическия си нюх посочи двата основни въпроса, които псевдожурналистите трябва да зададат на Джамбазки, влетял в европарламента благодарение на паритията на Бареков и неговите избиратели. \r\n\r\n *Публикуваме без редакторска намеса. \r\n\r\n \"Два са въпросите, които псевдожурналистическите създания трябва да задават към “вечната им Амбър” в студият Ангел Джамбазки: \r\n\r\n 1 въпрос. Кога Джамбазки ще върне парите (близо милион), които незаслужено прибра от Брюксел, след като излъга два пъти избирателите ми. Първият път ги излъга , след като им обеща публично да дарява заплатата си заедно с мен като евродепутат за нуждаещите се български граждани. Вторият път ги измами, че е опонент на ГЕРБ и Бойко Борисов, а веднага след като го изпратиха избирателите ми в Брюксел - Джамбазки стана отново слуга на Борисов и на ГЕРБ? \r\n\r\n 2 въпрос. Кога ще си признае, че е джендър и подкрепя джендърите. Въпросът би звучал така: Вие, господине, хомосексуалист ли сте или бисексуален и защо ви е срам да го заявите публично? Защо оставяте целия Европарламент и вашите коалиционни партньори да шушукат гадости зад гърба ви и да ви се присмиват с нецензурни шеги на маса и по кьошетата? За да не бъда разбран погрешно. Не самият педераслък е срамен, срамно е да го криеш повече от 40 години и да имитираш поведение на “плейбой” от кафаните. Срамно е да лъжеш избирателите си. Опасни са тайните зависимости, които задкулисието използва, за да принуждава политици да предават избирателите си. \r\n\r\n Като цяло смятам, че цялостното присъствие на Ангел Джамбазки в българската политика и по всички телевизии не е безобидно и нанася огромни морални вреди на нацията, както и възпитава децата ни в лоши навици като проституция, продажничество, нахалство и алчност. Родители уважаеми, като баща на четирима български сина, на мен не ми е безразлично. А на вас? Искате ли един безполов, безподобен, недобре възпитан и комплексиран, пълен със злост и омраза към по-добрите и по-можещите от него, малък човек да бъде някакво подобие на пример за младото българско поколение? Те и на Хитлер първо са се подигравали и сипели шеги и закачки по негов адрес, а накрая всички му ядоха попарата...\" \r\n \n\t\t\t\t\t\t", "date": "2019.02.20", "title": "БАРЕКОВ: Джамбазки два пъти излъга избирателите ми! Кога ще върне парите, които незаслужено прибра от Брюксел?!"}
