{"url": "http://www.bnews.bg/article/241540-alpinistat_doychin_vasilev_s_mrachna_prognoza_za_zhivota_na_boyan_petrov_nyama_da_otselee_ako_ne_e", "text": "\n   \r\n\r\n \r\n\r\n „Теренът горе, на 8000 м., е такъв, че няма къде да се подслони, ако е лошо времето и ако духа много силен вятър. Просто ако той не се окопае в снега да се скрие като мишка в някоя дупка, за да оцелее, трудно би било. Повече се опасявам да не е попаднал на някое лавинно опасно място и евентуално да е пострадал от някоя от лавините, които там много пъти са погребвали други алпинисти“, каза още той, цитиран от Фокус. Василев обясни, че при такива изкачвания би трябвало да има поне един човек, с когото алпинистът постоянно да поддържа връзка, както и да има връзка и с Китайската асоциация по алпинизъм.  \r\n\r\n „Въпросът е и финансов, тъй като всяка спасителна операция трябва някой да я плати. А не мога да предполагам доколко той е организирал това. Но при всички случаи, като са минали няколко дни, той е в критична ситуация и трябва бързо да се действа. Евентуално биха се разтичали други алпинисти, които са по маршрута, и от човешка гледна точка да се опитат да му помогнат“, коментира Василев и уточни, че всичко зависи от тези, които са на терена – по думите му има нации, които се хвърлят веднага да помогнат, но има и такива, които пренебрегват подобни ситуации. \r\n\r\n „Искам да съм оптимист, да му стискаме палци на Боян и дано да се появи жив и здрав. Но аз съм бил свидетел и на други развития, не искам да давам черна прогноза, но след няколко дневно отсъствие обикновено изходът е летален“, каза още Василев.  „Един алпинист винаги има своя план Б, а в Боян Петров винаги съм виждал човек, който преценя разумно рисковете“, това мнение изрази по-рано днес пък  бившият председател на смолянското туристическо дружество „Карлък” Стоил Василев във връзка с изчезването на Петров.  \r\nБоян Петров е в неизвестност от 29 април, съобщиха участниците в експедицията Шиша Пангма, които са там заедно с българския алпинист. Отбор “Калифа” оповести във “Фейсбук”, че Петров сам е започнал да катери към върха, докато много от неговите колеги са се отказали поради лошото време и са се върнали в лагера. Боян Петров е в Хималаите с четирима водачи от Непал, петима италианци и един унгарец. \r\n\r\n “Относно публикацията ни за изчезването на Боян Петров, получихме много лични съобщения за това дали имаме нова информация за българския алпинист. Тъй като ни търсят и от други държави, сметнахме, че е важно да информираме всички на английски език. Нямаме нови данни - Боян започна да се катери към Шиша Пангма на 29 април и оттогава не се е връщал в базовия лагер, като от вчера официално е обявен за изчезнал.  \r\nБългарският алпинист започна да катери върха сам, след като много от неговите съ-алпинисти се върнаха, заради лошото време. Унгарският алпинист Давид Клайн, който също е в експедицията към Шиша Пангма, следи случая. Ако получим новини за българския алпинист, ще ви информираме на нашата “Фейсбук” страница. Дотогава продължаваме да се надяваме за завръщането на Боян Петров”, са написали в социалната мрежа колегите на българина. \r\nПо-рано стана ясно, че в посолството на България в Пекин на 6 май е постъпила информация от Тибетската алпинистка асоциация, че българският алпинист Боян Петров е в неизвестност от 3 май 2018 г. \r\n\r\n Bnews пита: \r\n\r\n Някой плати ли застраховкатана Петров? Зелените помислиха ли за това? Как може да се зареже човек 10 дни без застраховка??  \r\n\r\n Отговори няма... зелените и Прокопиев мълчат, а докога? \r\n \n\t\t\t\t\t\t", "date": "2018.05.07", "title": "Алпинистът Дойчин Василев с мрачна прогноза за живота на Боян Петров: Няма да оцелее, ако не е..."}
{"url": "http://www.bnews.bg/article/241534-blokada_na_patya_sofiya_varna", "text": "\n В деня на голямото прибиране след празниците, пътна блокада на пътя София - Варна.  \r\n\r\n Жители на Ловеч протестират в защита на болницата в града. \r\n\r\n Блокиран е пътен възел Абланица. Вече се образуват огромни задръствания и в двете посоки.  \r\n\r\n На протеста има не само лекари, но и жители на Ловеч, които искат яснота за съдбата на болницата в града. В лечебното заведение заплати не са взимани от месец януари. \r\n\r\n Проблемите в болницата са от 2 години насам. Вече е затворено кардиологичното отделение, очаква се скоро още отделения да затворят врати – очното. Дълговете на болницата са за около 6 милиона лева. \r\n\r\n По данни на Министерството на здравеопазването на 8 май ще има среща между най-големия кредитор на болницата и посочения от прокуратурата като виновен за източването на болницата. \r\n\r\n В лечебното заведение върви проверка за болница в болницата. \r\n\r\n Протестът засега е мирен. Очаква се движението на автомобили да бъде пускано за по 10 минути. \r\n \n\t\t\t\t\t\t", "date": "2018.05.07", "title": "Блокада на пътя София-Варна "}
{"url": "http://www.bnews.bg/article/241538-okolo_35_balgari_ot_blokiranite_na_letishte_champino_sa_ostanali_v_rim", "text": "\n Около 35 български граждани, от всички, блокирани на летище \"Чампино\" в Рим, са останали в града и са настанени в хотел, съобщиха от МВнР. До ситуацията се стигна след като самолетът на обслужващата ги авиокомпания не успял да излети рано тази сутрин заради мъгла. \r\n\r\n Авиокомпания ,,Райън еър‘‘ им е издала нови билети за полети на дати 10 и 11 май. Авиокомпанията им гарантира една нощувка, за да им бъдат заплатени следващите нощувки до датите на полетите, според регламента на самата авиокомпания, трябва всеки ден да се заявяват в листата на чакащите на гишето на \"Райън еър\" на летището. Така има вероятност някои от тях да заминат и по-рано. \r\n\r\n Посолството на България в Рим прави опити да съдейства за намирането на бус на изгодна цена, който компактно да  извозва българските граждани до летището всяка сутрин до датите на полетите им, тъй като \"Райън еър\" не осигурява транспорт, се казва още в съобщението на външно министерство. \r\n\r\n Консулът на Република България в Рим, е оказал съдействие на българските граждани, уточняват от външното ни министерство. \r\n\r\n От полета са останали около 70 души в по-голямата си част българи и малка група чужденци. Някои от българските граждани (група от около 8 души),  са тръгнали към гара „Термини” и са информирали, че са решили да отидат във Флоренция, откъдето да  търсят алтернативни варианти. Друга малка група се е  отправила към летище ,,Фиумичино‘‘, с цел да си закупи билети за други авиокомпании. \r\n\r\n Българското посолство в Рим следи развитието на ситуацията, остава на разположение и е в постоянен контакт с намиращите се на летището наши сънародници, както и с летищните служби. \r\n\r\n Български граждани, които желаят да получат актуална информация или да подадат сигнал за техни близки, могат да го направят на дежурните телефони за спешни случаи на българското посолство в Рим: \r\n\r\n За контакт: \r\n\r\n Телефон: +39 06 322 4640 и  +39 06 322 4643 \r\n\r\n Факс: : +39  06 322 61 22 и  +39 06 3224656 \r\n\r\n Дежурен телефон в извън работно време: \r\n\r\n +39 06 322 4640 и  +39  06 322 4643 \r\n\r\n Права на пътуващите със самолет: \r\n\r\n https://europa.eu/youreurope/citizens/travel/passenger-rights/air/index_bg.htm \r\n \n\t\t\t\t\t\t", "date": "2018.05.07", "title": "Около 35 българи от блокираните на летище „Чампино“ са останали в Рим"}
{"url": "http://www.bnews.bg/article/241525-klyukarkata_lili_v_perfektna_forma_i_v_8_iya_mesets", "text": "\n Клюкарката Лили не спира да информира своите фенове и познати в мрежата за всеки важен момент от своята бременност. Бившата брадърка изживява своята най-голяма мечта – да има бебе и да стане майка, тъй като само тя си знае какво ходене по мъките е било преди това да започне да се сбъдва. \r\n\r\n Чрез фотосите си с наедряло коремче тя се опитва да вдъхнови всички начинаещи родители, на които им предстоят подобни важни крачки или борба за постигането им. \r\n\r\n Лили също така показа как дори и бременна, винаги има начини как една да поддържа фигурата си в този деликатен, пълен с физически смущения и трансформации период.  Преди няколко часа Ангелова сподели фото кадър, на който е по бански край басейна. Издаде също, че вече е влязла в 8-ия месец. \r\n\r\n Колежката й Венета Харизанова веднага й направи комплимент, че прилича на супер секси мама. \r\n \n\t\t\t\t\t\t", "date": "2018.05.07", "title": "Клюкарката Лили в перфектна форма и в 8-ия месец "}
{"url": "http://www.bnews.bg/article/241535-shivachkite_ot_dupnitsa_poluchiha_zaplatite_si_za_2016_g", "text": "\n Всичките 173 шивачки от италианската фабрика \"Абонданца\" в Дупница вече са получили заплатите си за 2016 година, съобщи пред БНР инициаторът на протестите на шивачките Васил Ватрачки. \r\n\r\n Възнагражденията, които шивачките са изкарали с труд и които бяха забавени от работодателя им над 2 години, са преведени от Фонда за гарантирани вземания. \r\n\r\n Припомняме, заради неизплатените си заплати, шивачките организираха серия от протести. С проблема се ангажира обмудсманът Мая Манолова, която инициира законодателни промени срещу некоректните работодатели. \r\n\r\n Във тази връзка шивачките организират нова среща с Манолова в знак на благодарност. Омбудсманът е потвърдила, че ще отиде в Дупница утре, 8 май. \r\n \n\t\t\t\t\t\t", "date": "2018.05.07", "title": "Шивачките от Дупница получиха заплатите си за 2016 г."}
{"url": "http://www.bnews.bg/article/241509-grahich_izbuhna_ne_sam_anoreksichka", "text": "\n „Слабичка съм, но нямам проблеми със здравето“, това заяви певицата Цветелина Грахич, която от няколко месеца плаши с външния си вид. \r\n\r\n Тя успокои феновете си, че се чувства отлично. \r\n„В началото бях пълничка, Хората ми го казваха в очите. Никога не ми е пукало и просто в един момент реших да пробвам. То пък взе, че ми се получи по много лесен начин. Не с глад, ядеш, здраво ядеш еднообразно ядене и така нататък и си ги задържах килограмите вече доста време“, каза Грахич, цитирана от България днес. \r\n \n\t\t\t\t\t\t", "date": "2018.05.07", "title": "Грахич избухна: Не съм анорексичка!"}
{"url": "http://www.bnews.bg/article/241519-zhana_pokaza_tsitsi_na_otkrivaneto_na_evroviziya", "text": "\n Българската делегация премина по синия килим на \"Евровизия\" 2018 в Лисабон. На 8-и май ще се проведе първият полуфинал на конкурса с участието на България. \r\n\r\n Жана Бергендорф с група \"Екуинокс\" развяха трибагреника на дефилето на състезателите в песенния конкурс, чиято публика в последните години варира между 100 и 600 милиона зрители по целия свят. Певицата заложи на футуристичен тоалет и прическа, които са част от имиджа й за \"Евровизия\". В него имаше и доста провокация, тъй като бе с прозрачно деколте, стигащо до пъпа. Жана показа гледка към красивите си гърди, облечена от глава до пети в черно. \r\n\r\n \"Тук е невероятно. Всички ни посрещат с много позитивна енергия!\" споделиха пред БНТ българските представители. \r\n\r\n Официалното откриване започна с парад на участващите изпълнители от 43 държави. Те преминаха не по червен, а по син килим - заради темата на конкурса тази година - океанът и неговото богатство.  \r\n\r\n Конкурсът е най-старият в света в историята на телевизионната музика. Португалия е домакин тази година, защото миналата година конкурса в Украйна спечели Салвадор Собрал. \r\n\r\n България е в топ пет на фаворитите за победа на конкурса, написа преди дни електронното издание esctoday.com, специализирано във всекидневни новини за Евровизия. \r\n\r\n Засега според прогнозите фаворити за спечелване на тазгодишното издание на Евровизия са Израел, Франция, Австралия, Норвегия, България, Естония, Чехия, Швеция, Испания и Италия. \r\n \n\t\t\t\t\t\t", "date": "2018.05.07", "title": "Жана показа цици на откриването на Евровизия "}
{"url": "http://www.bnews.bg/article/241537-deputata_kasabov_s_nagli_lazhi_v_publichno_intervyu_za_levski", "text": "\n \r\n\r\n   \r\n\r\n \"Нескромно е да го изтъквам, но е факт, че по майчина линия съм правнук на странджанския поп Стамат Стаматов, който е бил ковчежник на Левски.\" Кратка историческа справка обаче сочи, че прадядото на  Валентин Касабов е роден през 1868 година. Излиза, че според думите на пишман патриотара, който иска да се отърка в славното име на Апостола, бебето пеленаче Стамат Стаматов е било ковчежник на Васил Левски.Ето линк към кратката биография на прадядото на депутата Валентин Касабов: \r\n  \r\n\r\n Видно е, че приближените на Симеонов хора не са никакви патриоти, чисто просто псевдопатриоти и обикновени политически лъжци, които си фабрикуват патриотични биографии използвайки имената  на доказани български патриоти като Васил Левски! Ние можем само да кажем на хора като Касабов: \r\n\r\n \r\n\r\n \r\n  \r\n \n\t\t\t\t\t\t", "date": "2018.05.07", "title": "Депутата Касабов с нагли лъжи в публично интервю за Левски?"}
{"url": "http://www.bnews.bg/article/241536-novo_izrigvane_na_havaite_lavata_unishtozhi_desetki_kashti", "text": "\n Десетки имоти бяха унищожени от вулкана Килауеа на Хавайските острови. Нова пукнатина, от която излиза лава се появи снощи. \r\n\r\n \r\nОсвен разтопена скала, вулкана изхвърля и отровни газове. Евакуираните 1700 души остават далеч от домовете си и някой не може да направи прогноза кога и дали ще могат да с върнат. \r\n\r\n Последното изригване от този мащаб продължи 3 месеца и покри с лава около 16 хиляди декара. Властите са изправени и пред нов проблем. Десетки искат да видят вулкана отблизо, въпреки предупрежденията за опасност. Това води до необходимост от постоянно патрулиране на забранения за достъп периметър. \r\n \n\t\t\t\t\t\t", "date": "2018.05.07", "title": "НОВО ИЗРИГВАНЕ НА ХАВАИТЕ: Лавата унищожи десетки къщи "}
{"url": "http://www.bnews.bg/article/241539-tragediya_pochina_zhena_uhapana_ot_karlezh", "text": "\n \r\nЖена на 65 г. от Камено е издъхнала в болницата, където е била приета с марсилска треска след ухапване от кърлеж. \r\nТова е първата жертва на кръвосмучещите в Бургас за тази година. \r\n\r\n Жената починала въпреки лечението, които лекарите предприели, съобщават от РЗИ. \r\n\r\n Два случая на марсилска треска са регистрирани в Бургаска област от началото на годината досега, трима са развили лаймска болест след ухапване от кърлежи. \r\n  \r\n \n\t\t\t\t\t\t", "date": "2018.05.07", "title": "ТРАГЕДИЯ! Почина жена, ухапана от кърлеж"}
{"url": "http://www.bnews.bg/article/241533-razlichni_otsenki_za_upravlenieto_na_makron", "text": "\n Във Франция анализират управлението на Еманюел Макрон, след навършването на една година в президентския кабинет. \r\n\r\n Повечето експерти разграничават недотам успешната вътрешна политика от активната външна политика на младия държавен глава. Опитите му да реформира икономиката са съпътствани от стачки в транспорта, образователната система и многобройни улични протести. \r\n\r\n Същевременно Макрон успя да се утвърди като лидер на опитите да бъде реформиран Европейския съюз, смятат анализатори. \r\n\r\n Изглежда и като единственият европейски лидер, който е в добри отношения с Доналд Тръмп. Той включи страната в бомбардировките в Сирия и прие с големи почести младия принц на Саудитска Арабия. \r\n\r\n „Силата на Еманюел Макрон идва както от собствените му способности и желание за реформи, така и от забележителната слабост на неговите противници. Този дисбаланс на силите помага на президента. Дава му време и място да маневрира. Дори му позволява сам да определи дали реформите да станат по-бързо или по-бавно”, коментира политологът Паскал Перино. \r\n \n\t\t\t\t\t\t", "date": "2018.05.07", "title": "Различни оценки за управлението на Макрон"}
{"url": "http://www.bnews.bg/article/241526-svetovnata_zdravna_organizatsiya_razoblichi_vitseprmiera_valeri_simeonov", "text": "\n \r\n\r\n Партийците от НФСБ-то и техния вожд без никакъв свян намесиха и Световната здравна организация като цитираха някакво проучване, което така и не показаха, че хазарта водел до зависимост, която била болестно състояние. Това болестно състояние от хазарта водело и до бедност, защото хората си давали парите за талончета, които да търкат! \r\n\r\n Същите партийци и подчинени на Валери Симеонов странно защо пропускат едно световно признато и популяризирано изследване на същата тази Световна здравна организащия (СЗО) за тютюнопушенето. Да, да, тютюнопушенето,  което уж загрижения за народа вицепрмиер иска отново да бъде разрешено на обществени места. \"Тютюнопушенето убива повече от 7 милиона души всяка година и струва на домакинствата и  правителствата в глобален план над 1.4 трлн. долара от разходи за здравеопазване и загуба  на производителност.\" Тези данни публикува Световната здравна организация през 2017 по повод  световния деен без тютюнев дим 31 май. \"Тютюнът заплашва всички ни\", казва генералният директор  на Световната здравна организация д-р Маргарет Чан. \r\n\r\n Тютюнът увеличава бедността, намалява  ефективността на икономиките, става причина за лош хранителен избор на домакинствата и замърсява въздуха.\" \r\nПо всичко личи, че имаме вицепремиер който незабавно трябва да подаде оставката си, тъй като откровенно работи срещу интересите на българския народ. \r\n\r\n Нещо повече с неадекватните си законодателни инициативи Симеонов откровенно тласка населението на България към бедност и влошаване на здравето му. Факт, който е очевиден за всички, но не и за Симеонов, който дори търси подкрепа от заклет пушач като лидерът на БСП Корнелия Нинова. \r\n\r\n Дали Нинова ще допусне да падне на неговото ниско ниво предстои да видим? Антибългарското поведение на Симеонов напрактика бе разконспирирано от СЗО и неговия мерак да връща тютюнопушенето на  обществени места и вероятно прибирането на тлъст стимул от заинтересовани бизнесмени! \r\n  \r\n \n\t\t\t\t\t\t", "date": "2018.05.07", "title": "Световната здравна организация разобличи вицепрмиера Валери Симеонов!"}
{"url": "http://www.bnews.bg/article/241529-puskat_spetsialno_obucheni_kucheta_na_letishtata_vav_velikobritaniya", "text": "\n Британските власти съобщиха, че разполагат на летищата кучета, обучени да откриват експлозиви, за да проверяват обемисти товари за евентуални взривни вещества, предаде Асошиейтед прес. \r\n\r\n Министерството на транспорта каза, че всяко куче е било обучавано 12 месеца, за да може да открива малки следи от експлозиви. Животните ще бъдат базирани в товарните помещения на летището като допълнителна мярка за сигурност. \r\n\r\n Британските летища използват кучета, за да помагат на полицията в идентифицирането на престъпници и за възпрепятстване на трафика на наркотици и други незаконни дейности.  \r\n \n\t\t\t\t\t\t", "date": "2018.05.07", "title": "Пускат специално обучени кучета на летищата във Великобритания"}
{"url": "http://www.bnews.bg/article/241531-srabski_sadiya_za_finala_v_shampionskata_liga", "text": "\n Сръбският рефер Милорад Мажич ще ръководи финала в Шампионската лига между \"Реал\" Мадрид и \"Ливърпул\", който ще се състои на 26 май в Киев, съобщиха от УЕФА. \r\n\r\n 45-годишният Мажич, който е международен съдия от 2009 година, бе съдия на финала за купата на Конфедерациите между Германия и Чили през миналата година, а освен това е ръководил мачове от последното европейско и последното световно първенство. \r\n\r\n Холандецът Бьорн Кауперс пък ще има задачата да ръководи финала в Лига Европа между \"Атлетико\" Мадрид и \"Олимпик\" Марсилия. Мачът ще се играе в Лион на 16 май. \r\n \n\t\t\t\t\t\t", "date": "2018.05.07", "title": "Сръбски съдия за финала в Шампионската лига"}
{"url": "http://www.bnews.bg/article/241532-evakuiraha_dom_za_vazrastni_hora_v_svishtov_zaradi_zadimyavane", "text": "\n Силно задимяване е наложило евакуацията на около 120 възрастни хора и 8 души персонал. Димът е бил предизвикан от повреда във вентилатор в една от баните, предаде кореспондентът на bTV. \r\n\r\n По въздуховода пушекът е достигнал до санитарните помещения на трите етажа. Обитателите са били изведени пред дома докато траят действията на пожарникарите. Проблемът е отстранен. Пострадали няма. \r\n \n\t\t\t\t\t\t", "date": "2018.05.07", "title": "Евакуираха Дом за възрастни хора в Свищов заради задимяване"}
{"url": "http://www.bnews.bg/article/241515-snimat_film_za_tina_tarnar", "text": "\n Видяхме почти всичко за нейния живот в биографичната драма \"Тина\", донесла номинации за \"Оскар\" на Анджела Басет и Лорънс Фишбърн. Предстои ни обаче за първи път да гледаме документален филм за Тина Търнър, при това от създателите на отличени с \"Оскар\" документални продукции. \r\n\r\n Дан Линдзи и Т. Дж. Мартин, които са съответно режисьор и сценарист на наградения за наградата на Американската кино академия филм \"Непобеждаван\", обединяват сили със Саймън Чин, за да разкажат цялата история на безспорната кралица на рокендрола. Проектът ще бъде представен пред разпространители на фестивала в Кан, а работата по него ще стартира през лятото. \r\n\r\n Ервин Бах, музикален продуцент и съпруг на Търнър, ще бъде изпълнителен продуцент на очакваната с интерес продукция, заедно с Тали Пърлман от \"Stage Entertainment\", които стоят зад новото шоу \"Tina Turner The Musical\", представено през миналия месец в Лондон. \r\n\r\n В \"Тина Търнър\" (това е работното заглавие на филма) ще видим интервюта с близки приятели, членове на семейството, известни музиканти и самата изпълнителка. Ще има и невероятни кадри, някои от които досега не са били показвани никъде, демонстриращи невероятната енергия, която Търнър демонстрира винаги на сцената, пише \"Cinefish.bg\". \r\n\"Съгласих се за първи път да направят специален документален филм за живота си. Много съм развълнувана от възможността и се надявам, че моята история, представена съвсем честно и автентично от отличения с много награди екип, ще даде възможност на зрителите да разберат коя съм била всъщност. И ако това ги вдъхнови и ги изпълни с надежда, опитът със сигурност ще си струва\", споделя в свое изявление рок легендата. \r\n \n\t\t\t\t\t\t", "date": "2018.05.07", "title": "Снимат филм за Тина Търнър"}
{"url": "http://www.bnews.bg/article/241524-boris_dzhonsan_razgovarya_s_tramp_za_sdelkata_s_iran", "text": "\n Лондон е поредната европейска столица, която предприема дипломатически усилия да успокои Доналд Тръмп за иранската ядрена сделка. \r\n\r\n Британският министър на външните работи Борис Джонсън е на посещение във Вашингтон, за да убеждава американския президент да не изтегля Съединените щати от споразумението с Техеран. \r\n\r\n Тръмп обяви, че ще вземе решение на 12 май. Преди Борис Джонсън, опити направиха Ангела Меркел и Еманюел Макрон. Лондон, Париж и Берлин са единодушни, че споразумението за иранската ядрена програма е най-добрият начин да бъде спрян Техеран, да се сдобие с ядрено оръжия. \r\n \n\t\t\t\t\t\t", "date": "2018.05.07", "title": "Борис Джонсън разговаря с Тръмп за сделката с Иран"}
{"url": "http://www.bnews.bg/article/241496-sled_dve_godini_na_suho_reni_proplaka_o_o_o_kak_mi_se_iska_da_ima_mazh_do_men", "text": "\n Рени вече пребори разочарованието, в което тънеше след проваления си брак с Борис Пилософ, и лъчезарната усмивка отново грее на лицето й \r\n\r\n  При една от последните си медийни изяви певицата, която има двама сина от вече бившия си мъж, за пореден път сподели за трудния период след развода, но и подчерта, че днес се чувства по-добре от всякога. \r\n\r\n Рени е съумяла да възроди кариерата си, която навремето заряза, за да се отдаде на семейството си. Освен това успешно съчетава работата с майчинството. Единствено й тежи липсата на мъжка ласка и опора в живота й. Въпреки очакванията, че след горчивия си опит се е отказала от любовта, певицата се надява скоро да срещне половинката си.  \r\n„О-о, как ми се иска да имам мъж до мен, но нямам! Много е трудно, особено човек с моята професия… Плашат се дори да ме заговорят”, сподели Рени и допълни, че е абсолютно готова за ново начало. Проблемът е, че повечето мъже били нерешителни и плашливи, особено когато имат насреща си силна жена. „А пък аз смятам, че съм силна, защото се справям с доста неща и ситуации в живота си, започнах от нулата и и въпреки всичко се справям. А мъжете се плашат от такива решителни жени. Не виждам защо! Аз нямам нищо против дори да има по-слаб мъж до мен. Важни са любовта, отношението, човек да те кара да се усмихваш, да се чувстваш добре и свободен, да не те ограничава”, казва тя.  \r\nТъкмо това бил един проблемите в брака й. Рени живя със синовете си дълги години в Израел по настояване на бившия си мъж, а когато се завърна, животът й се преобърна. Оказа се разведена и без пукната пара. Още тогава се говореше, че при раздялата е изгубила всички спестявания и имоти, с които се бе сдобила, благодарение на успешната си фолк кариера до преди да се омъжи. „От този брак получих само двете ми деца. Обикновено жените лъжат мъжете и им взимат всичко, но при мен се получи обратното. Какво да се прави - съдба!”, признава изпълнителката на „Като птица”. \r\nДопълнителен удар Рени получила от някои свои уж близки приятели, които я изоставили в най-тежкия й период. Предателството им било доста болезнено за певицата, но пък и повод да отсее не искрените хора от тези, които държат на нея и я подкрепят. \r\n„Имам чувството, че съм била като омагьосана”, казва Рени за проваления си брак. Така или иначе този период е отминал и днес тя отново е стъпила на краката си: „И съм наистина щастлива и вече доволна от живота, които имам”. Остава само да намери любовта. Рени не губи надежда, макар да подчертава колко е сложно, тъй като критерият й се качва с годините, пише \"Уикенд\".   \r\n \n\t\t\t\t\t\t", "date": "2018.05.07", "title": "След две години на сухо Рени проплака:  О-о-о, как ми се иска да има мъж до мен!"}
{"url": "http://www.bnews.bg/article/241516-lili_vinagi_peya_gladna_vsichko_za_strogiya_rezhim_na_primata", "text": "\n Лили Иванова разкри строгия режим, който спазва от години по отношение на храненето си. А в него правило №1 е винаги да е гладна преди сценична изява. „100 грама ако кача, имам чувството, че нямам енергия. А след концерт веднага съм готова за втори”, сподели изпълнителката на „Ветрове”. \r\n\r\n Примата на естрадата от 40 години започва деня с гореща вода, пие кафе с половин чаена лъжичка кокосово масло, като второ си позволява само преди концерт или репетиция. Два-три часа след събуждане изяжда едно киви или пие фреш от портокал, след което на всеки два часа хапва по малко, за да поддържа метаболизма си. \r\n \n\t\t\t\t\t\t", "date": "2018.05.07", "title": "Лили: Винаги пея гладна! (Всичко за строгия режим на примата)"}
{"url": "http://www.bnews.bg/article/241528-napadenie_ulichni_kucheta_ubiha_shest_detsa", "text": "\n Улични кучета убиха шест деца през последната седмица в Северна Индия. Ужасените местни жители не пускат децата си да излизат и убиват всяко улично куче. Най-малко 24 деца са ранени при нападения на кучета, информира АП. \r\n\r\n Загиналите деца в и около град Ситапур, щат Утар Прадеш, са на възраст между 5 и 12 г., обявиха от полицията. Много от нападенията са станали, когато децата са събирали манго или са напускали домовете си, за да използват външни тоалетни. \r\n\r\n Според властите 12 деца са убити от кучета в района от ноември 2017 г. \r\n\r\n По улиците на Индия има милиони бездомни кучета, включително и в най-модерните квартали. Докато нараняванията от кучета са често срещано явление в страната, фаталните случаи в един район са рядкост. Местни жители вярват, че нападенията са започнали след затварянето на незаконна кланица, което е направило кучетата по-агресивни, тъй като са останали без основен източник на храна. \r\n\r\n Заради атаките някои училища отчитат значителен спад на присъстващите ученици. Родителите са призовани да придружават децата си до училище и обратно. \r\n \n\t\t\t\t\t\t", "date": "2018.05.07", "title": "НАПАДЕНИЕ! Улични кучета убиха шест деца"}
{"url": "http://www.bnews.bg/article/241530-pochina_italianskiyat_rezhisyor_ermano_olmi", "text": "\n Известният италиански режисьор Ермано Олми, носител на \"Златна палма\" от кинофестивала в Кан, се спомина на 86-годишна възраст, съобщи агенция АНСА. \r\n\r\n Олми получи престижната награда през 1978 година за своята кинотворба \"Дървото на налъмите\". Той е лауреат и на приза \"Златен лъв\" на кинофестивала във Венеция с филма \"Легенда за светия пияница\" /1988 г./  \r\n\r\n Олми стана известен със своя самобитен стил на повествование, който може да бъде оприличен с притча. Майсторът зад камерата, въпреки че беше тежко болен, работеше неуморно. Неговият последен пълнометражен филм \"Поляните отново ще цъфтят\" /2014/ разказва за трагичните за италианците дни от Първата световна война. Олми е лауреат на многобройни италиански кинонагради, включително и на \"Давид на Донатело\".  \r\n \n\t\t\t\t\t\t", "date": "2018.05.07", "title": "Почина италианският режисьор Ермано Олми"}
{"url": "http://www.bnews.bg/article/241506-luiza_grigorova_vtreshti_fenovete_si_yade_ot_chiniyata_na_kotkata_si", "text": "\n Липса на елементарни хигиенни навици показа преди дни иначе хубавата Луиза Григорова.Актрисата демонстрира как яде от обща чиния с котката си. Тя очевидно се гордее с факта, че в буквалния смисъл споделя насъщния със своя домашен любимец, защото е запечатала мига с телефона си. \r\n\r\n \r\nВ клип, който Луиза сподели със своите фенове, се вижда как котката стои на стол край масата, докато самата актриса се храни. Виждайки, че животното е изгладняло, звездата решава да го нахрани. Със собствената си лъжица взима мляко от купичката си със зърнена закуска и го дава на четириногото, за да го оближе. Актрисата често заявява любовта си към животните. Досега обаче не се знаеше, че ползва общи прибори с тях, когато се храни, предават от Уикенд.   \r\n \n\t\t\t\t\t\t", "date": "2018.05.07", "title": "Луиза Григорова втрещи феновете си, яде от чинията на котката си"}
{"url": "http://www.bnews.bg/article/241518-izvanredno_okazva_se_che_boyan_petrov_e_razgovaryal_s", "text": "\n Алпинистът Боян Петров е разговарял със свой колега по сателитния телефон вчера сутринта, написа Борислав Сандов от във „Фейсбук” профила си. \r\n\r\n По-рано жената до алпиниста Радослава Ненова съобщи, че Петров е в неизвестност от няколко дни, някъде по склона на връх Шиша Пангма в Хималаите. \r\n\r\n Все още няма връзка с Петров. \r\n\r\n „Боян Петров е звънял вчера сутринта (09:52 непалско време – около 05:37 българско време) по сателитния телефон на свой колега алпинист. Всички се надяваме, че се е отправил към някой от по-ниските лагери и скоро ще се свърже с някой от нас. Нека се молим всичко да бъде наред! Има да покорява още няколко осемхилядника”, написа Сандов във „Фейсбук”. \r\n\r\n Според Радослава Ненова Боян е тръгнал един ден преди останалите алпинисти, така че когато те са стигнали до третия лагер, в този момент той най-вероятно се е изкачвал към върха. \r\n\r\n По думите на Ненова сателитният телефон на Боян Петров е останал в базовия лагер и поради тази причина неговите колеги не могат да се чуят с него. \r\n \n\t\t\t\t\t\t", "date": "2018.05.07", "title": "Извънредно: Оказва се, че Боян Петров е разговарял с…"}
{"url": "http://www.bnews.bg/article/241511-shterkata_na_darina_pavlova_s_kuche_za_2_bona", "text": "\n С малко кученце, порода чихуахуа, се сдоби щерката на Дарина Павлова–Паола. Сладуранчето й бе подарена от приятел. \r\nКрасавицата отпразнува идването му в дома с купон и куп интелектуални игри. Като не пропусна да се снима в социалните мрежи, пише „Телеграф”. \r\n„Как ще го кръстиш?”, бе най-задавания въпрос към Паола. На което чаровната йога инструкторка обичайно отговаря, че със сигурност ще бъде нещо приказно. \r\n  \r\n \n\t\t\t\t\t\t", "date": "2018.05.07", "title": "Щерката на Дарина Павлова с куче за 2 бона"}
{"url": "http://www.bnews.bg/article/241520-barovka_desi_tsoneva_izhvarli_54_chifta_obuvki", "text": "\n Деси Цонева направи пролетно почистване на гардероба си. Журналистката, която е наследничка на покойния Димитър Цонев, изхвърли от дома си 54 чифта обувки. \r\n\r\n Сред тях имало всякакви видове – от спортни до такива за Виенския бал, писа „България Днес“. „Просто ми писнаха“, призна Цонева. \r\n\r\n Въпреки огромния брой изхвърлени обувки Деси има още няколко дузини в гардероба си: Цонева е маниак и купува, без да се замисли, щом нещо й хареса. \r\n\r\n \r\n  \r\n \n\t\t\t\t\t\t", "date": "2018.05.07", "title": "БАРОВКА! Деси Цонева изхвърли 54 чифта обувки"}
{"url": "http://www.bnews.bg/article/241510-stotitsi_balgari_sa_blokirani_na_letishte_v_rim", "text": "\n Около 300 българи са блокирани на едно от летищата в Рим, след като самолетът на обслужващата ги авиокомпания не успял да излети рано тази сутрин. \r\n\r\n Според нашите сънародници полетът е бил отложен заради мъгла. От 8 ч. сутринта, когато е трябвало да излетят за София обаче, не им е предложена алтернатива как да се приберат у дома. \r\n\r\n „Децата пищят, всички реват! Най-ранният полет, с който може да се приберем в България, е в петък – така ни казаха от летището. Никой нищо не обяснява!“, каза за bTV Огнян Манолев – един от потърпевшите. \r\n\r\n Повечето българи, блокирани на летището в Рим, са били били на почивка и казват, че нямат достатъчно средства, за да организират алтернативен транспорт. \r\n\r\n До момента от компанията превозвач не са дали конкретни предложения. \r\n\r\n „Няма нито офис нито нищо. Дойде една жена, даде ни по една вода и това е. Каза: „Чакайте, ще ви предложат алтернативен вариант за връщане“. А алтернативния вариант е петък“, каза Манолев. \r\n\r\n На телефоните на компанията не отговаря никой. От българското посолство в Италия обявиха, че знаят за случая и ще се опитат да съдействат. \r\n \n\t\t\t\t\t\t", "date": "2018.05.07", "title": "Стотици българи са блокирани на летище в Рим"}
{"url": "http://www.bnews.bg/article/241499-masovite_strelbi_v_sasht_otneha_zhivota_na", "text": "\n 221 души са загинали в САЩ през 2016-2017 г. при стрелби на обществени места. Това се казва в доклад на ФБР., цитиран от ТАСС и БГНЕС. \r\nВ него се посочва, че при 50 случая на преднамерено използване на огнестрелно оръжие в 21 щата са ранени още 722 души. Сред загиналите ФБР не е включило самите стрелци. В тези цифри не се включват загиналите и ранените при стрелби с участието на банди и наркотърговци, както и инцидентите с невнимателно боравене на оръжие. \r\nНай-голям брой жертви – 58 загинали и 489 ранени – има при стрелбата на 1 октомври в Лас Вегас. Тогава 64-годишният Стивън Падок откри огън от автомат от прозореца на хотел по събралите се на концерт край хотел Mandalay Bay, след което се самоуби. \r\nНа второ място е инцидентът от 12 юни 2016 г., когато 29-годишният Омар Матин организира истинска касапница в клуб Florida Pulse в Орландо. Тогава загинаха 49 души, а 53 бяха ранени. \r\nВ доклада се отбелязва, че нападателите /общо 50 на брой/ са на различна възраст: от 14 до 66 години. 13 от тях са се самоубили на мястото на престъплението, или по-късно. 11 са застреляни от правоохранителните органи. 18 са арестувани от полицията други 8 са задържани от гражданите, които след това са ги предали на органите на реда. \r\nПо време на всички тези инциденти, които са се случвали в бизнес и търговски центрове, офиси, училища и университети, в църкви, клубове и болници, са загинали 13 служители на полицията. Правото на придобиване и носене на огнестрелно оръжие е гарантирано на американците от втората поправка на Конституцията. През последните години властите правят опити за затегнат контрола на търговията с оръжия, но нямат успех. В момента на 326 милиона американци се падат над 300 милиона единици огнестрелно оръжие, което е два пъти повече, отколкото през 1968 г. \r\n  \r\n \n\t\t\t\t\t\t", "date": "2018.05.07", "title": "Масовите стрелби в САЩ отнеха живота на… "}
{"url": "http://www.bnews.bg/article/241513-uzhasyavashto_blasnaha_zhena_na_peshehodna_pateka_sled", "text": "\n 53-годишна жена беше блъсната на пешеходна пътека на столичния бул. „Ломско шосе”. Инцидентът е станал около 10:10 ч. \r\n\r\n Такси е спряло, за да изчака жената, но след него бус не е успял да спре, ударил е таксито, а то – пешеходката. \r\n\r\n По информация на bTV линейката е пристигнала за 9 минути. Жената е откарана в „Пирогов”, контактна е, в стабилно състояние и без непосредствена опасност за живота. \r\n\r\n „Едно невнимание и стана белята, и аз не мога да си го обясня”, каза шофьорът на буса. Той отрече да е пил алкохол. \r\n \n\t\t\t\t\t\t", "date": "2018.05.07", "title": "Ужасяващо: Блъснаха жена на пешеходна пътека след… "}
{"url": "http://www.bnews.bg/article/241517-elektricheski_stalb_premaza_avtomobili_imalo_li_e_hora_vatre", "text": "\n Стълбът е паднал и премазал автомобили снощи в Пловдив. Инцидентът се е случил пред жилищни кооперации. Днес екипи на електроснабдителното дружество отстраняваха повредите в останалите без ток домове. \r\nИнцидентът е станал снощи към 19.30 на улица „Порто Лагос\" в квартал Кършака. Сигналът е подаден на телефон 112 от човек, живеещ наблизо. \r\nНа мястото пристигат полиция, пожарна и екипи на електроразпределителното дружество, които отцепват района. Близо три часа продължават дейностите по вдигането на стълба, който премазва един автомобил и удря странично друг. Собствениците са категорични, че ще търсят правата си за възстановяване на щетите. \r\nОт електроразпределителното дружество потвърдиха за БНТ, че стълбът е тяхна собственост. Те са започнали проверка за причините за инцидента, но по първоначална информация голям клон паднал върху проводниците, е причинил инцидента. Относно претенциите, които собствениците на пострадалите автомобили ще предявят, от енергийното дружество заявиха, че ще бъдат разгледани. \r\n  \r\n \n\t\t\t\t\t\t", "date": "2018.05.07", "title": "Електрически стълб премаза автомобили! Имало ли е хора вътре? "}
{"url": "http://www.bnews.bg/article/241514-putin_se_zakle_postaveno_e_nachaloto_na_noviyat_mu_6_godishen_mandat", "text": "\n Президентът на Русия Владимир Путин встъпи в длъжност като държавен глава за нов шестгодишен мандат, съобщи РИА Новости. \r\nПредседателят на Конституционния съд Валерий Зоркин връчи на Путин символите на държавната власт и обяви встъпването му в длъжност. \r\n\r\n На 18 март в Русия се проведоха президентски избори. Избирателната активност бе 67,54%. Действащият държавен глава Владимир Путин  победи с резултат 76,69% от гласовете.  \r\n\r\n Путин ще управлява до 2024 г. В навечерието на церемонията той заяви, че ключовата задача през следващите години ще бъде чувствителното повишаване на доходите на руснаците и заяви, че страната се развива и върви напред. \r\n\r\n Церемонията по полагане на клетва от Путин бе предшествана от протести в събота, организирани по призива на опозиционния лидер Алексей Навални в десетки руски градове под мотото ”Путин не е цар”. Стигна се до много арести, като самият Навални бе задържан, а после - освободен. \r\n \n\t\t\t\t\t\t", "date": "2018.05.07", "title": "Путин се закле! Поставено е началото на новият му 6-годишен мандат! "}
{"url": "http://www.bnews.bg/article/241512-grisho_otnovo_izvan_top_3_za_sazhalenie", "text": "\n Най-добрият български тенисист Григор Димитров се изкачи с една позиция в световната ранглиста по тенис и вече заема четвъртото място. \r\n\r\n Българинът изостава единствено от испанеца Рафаел Надал, швейцареца Роджър Федерер и германеца Александър Зверев, които заемат първите три места в класацията на АТР. \r\n\r\n Димитров, на когото през тази седмица предстои участие на турнира от сериите \"Мастърс\" в Мадрид, има 4950 точки. \r\n\r\n Водач в световната ранглиста Рафаел Надал има 8770 точки, като води само със 100 точки пред втория Роджър Федерер (Швейцария).  \r\n\r\n Испанецът Рафаел Надал, който взе рекордна 11-а титла на клея в Монте Карло, е остана на върха на класацията с 8770 точки. На втора позиция е Роджър Федерер (Швецария) с 8670 точки \r\n\r\n Трети в подреждането е германецът Александър Зверев с 5195 точки. \r\nЧелните десетки на световните ранглисти на АТР и българите в тях:  \r\n1. (1) Рафаел Надал (Испания) 8770 точки  \r\n2. (2) Роджър Федерер (Швейцария) 8670 точки \r\n3. (3) Александър Зверев (Германия) 5195 точки  \r\n4. (5) Григор Димитров (България) 4950 точки \r\n5. (4) Марин Чилич (Хърватия) 4780 точки  \r\n6. (6) Хуан Мартин Дел Потро (Аржентина) 4470 точки  \r\n7. (7) Доминик Тийм (Австрия) 3545 точки  \r\n8. (8) Кевин Андерсън (Южна Африка) 3345 точки  \r\n9. (9) Джон Иснър (САЩ) 3125 точки \r\n10. (10) Давид Гофен (Белгия) 3020 точки \r\n \n\t\t\t\t\t\t", "date": "2018.05.07", "title": "Гришо отново извън ТОП 3… за съжаление! "}
{"url": "http://www.bnews.bg/article/241497-otnovo_problemi_ot_bolnitsata_v_lovech_plashat_s_protesti_meditsite_blokirat", "text": "\n Лекари от болницата в Ловеч излизат на протест в понеделник и възнамеряват да блокират пътя София-Варна. \r\n\r\n Плащанията на медиците отново се бавят, затварят се още отделения. \r\n\r\n Сужителите на болницата разпространиха отворено писмо до премиера и ресорния министър и настояват за яснота около бъдещето на лечебното заведение. \r\n \n\t\t\t\t\t\t", "date": "2018.05.07", "title": "Отново проблеми: От болницата в Ловеч плашат с протести, медиците блокират…"}
{"url": "http://www.bnews.bg/article/241502-opravdaha_divna_za_katastrofata_s_manekenkata_kristin", "text": "\n Поп певицата Дивна няма да бъде подведена под наказателна отговорност за катастрофата, която предизвика на 13 март на пътя Русе – София и в която тежко пострада манекенката Кристин Илиева \r\n\r\n Красавицата Кристин Илиева, чиито крайници бяха натрошени като солети в жестокото транспортно произшествие, все още не е разпитана от районната прокуратура в град Левски, тъй като се възстановява от травмите си във Военна болница.  Ако 20-годишната манекенка предяви финансов иск към Дивна, каквато възможност й дава закона, певицата ще бъде наказана с по-тежка административна глоба, но дори тогава няма да лежи в затвора, признаха от прокуратурата в Левски. Според авто-техническата експертиза, направена на автомобила „Тойота Корола“,  \r\nДивна е шофирала с превишена скорост –  98 км/ч при максимално разрешени 60 км в района на село Българене.  Тя е изпреварила неправомерно автомобил с русенска регистрация, като е навлязла в лявото платно въпреки указанията на маркировката, че подобни маневри не са разрешени. За зла участ на младата певица, колата й е попаднала в дупка на пътя, вследствие на което Дивна е загубила контрол върху возилото, като затова е спомогнала и мократа пътна настилка. \r\nТойотата на певицата се е преобърнала и се е забила в канавката край пътя. От свирепия удар предницата на автомобила се е врязала в крайниците на спътничката й Кристин Илиева, която се е возила без предпазен колан, гласи доклада от произшествието. Дивна обаче е била с колан, което я е спасило от травми. Според мнението на наблюдаващия прокурор, от певицата не би следвало да се търси наказателна отговорност, а само административна.  Предложението на обвинението е шофьорската й книжка да бъде  отнета за срок от 1 година и да й се наложи санкция от 2000 лева. \r\n„Да, тя е извършила нарушение на пътния правилник, но има смекчаващи вината й обстоятелства – не е дала положителна алкохолна проба, а допреди катастрофата не е имала нито една отнета точка, тоест била е безупречен шофьор. Освен това трябва да се вземе предвид, че катастрофата се е случила на място с лоша пътна настилка и при недобри атмосферни условия за шофиране – хлъзгав и мокър път. Практиката при подобни казуси е от провинилия се шофьор да не се търси наказателна отговорност, когато няма жертви на пътя. Травмите на спътничката й се водят „средна телесна повреда“, коментира представител на районната прокуратура в град Левски. \r\nОправдателната присъда за Дивна не е единствената добра новина за талантливата певица от Русе. Другата е свързана с нейната близка приятелка Кристин, която се възстановява бързо след бруталните травми, които претърпя. Първоначално опасенията на лекарите бяха, че 20-годишната манекенка може да загуби левия си крак, който бе почти откъснат. Кристин обаче бе подложена на серия от операции, а крайника й бе поставен в специална барокамера, последно чудо на медицинската технология, с каквато разполагат в столичната Военна болница, пише \"Уикенд\".  \r\nМладата красавица все още е в болница, но вече може да стъпва на краката си. Преди дни моделката публикува снимка от болницата, където е била посетена от баща й, който е празнувал 47-ия си рожден ден в клиниката с дъщеря си. От фотоса се вижда, че краката на Кристин са бинтовани. \r\nХубавицата, която преди осакатяването си бе рекламно лице на испанския моден гигант „Тоус“, намери сили да прости на Дивна. Навръх Великден Кристин написа в профила си в социалната мрежа по адрес на певицата: „Ако Господ не прощаваше, Раят щеше са е празен“. След като премине възстановяването й във Военна болница, манекенката ще се подложи на серия от пластични операции. Тя ще претърпи интервенция и в истанбулската клиника „Джон Хопкинс \r\n \n\t\t\t\t\t\t", "date": "2018.05.07", "title": "Оправдаха Дивна за катастрофата с манекенката Кристин"}
{"url": "http://www.bnews.bg/article/241508-potvardeno_ot_posolstvoto_v_pekin_boyan_petrov_go_nyama_ot_3_may", "text": "\n В посолството на Република България в Пекин на 6 май е постъпила информация от Тибетската алпинистка асоциация, че Боян Петров е в неизвестност от 3 май 2018 г., предаде пресцентърът на Министерството на външните работи.  \r\n\r\n Тревожната новина за алпиниста ни първо разкри съпругата му Радослава Ненова.  \r\n\r\n Както вече стана ясно, Боян Петров е участвал в експедиция в Хималаите по изкачването на връх Шиша Пангма с височина 8013 метра, заедно с още 10 души (1 унгарец, 5 италианци и четирима водачи от непалски произход). \r\n\r\n Според получената информация, липсата на Боян Петров е била забелязана от участниците в експедицията в района на връх Шиша Пангма на около 7500 метра надморска височина. Веднага след това са изпратени трима души, за да го издирват. На 6 май сутринта, на 7350 метра надморска височина са били открити палатката и спалния чувал, без самия алпинист. \r\n\r\n Поради внезапно влошаване на метеорологичните условия в района тримата търсачи временно са прекратили издирването. \r\n\r\n Тибетската алпинистка асоциация е била информирана за случилото се на 6 май в 12:20 часа местно време от лицето за връзка от района на Шиша Пангма. Експедицията е имала разрешение за влизане през Дзилун на 10 април 2018 г., изкачване на връх Шиша Пангма и напускане през Дзилун на 9 юни 2018 г. \r\n\r\n Служители на Асоциацията поддържат връзка с ръководителя на експедицията, който ги е уведомил, че издирването на българския алпинист продължава. \r\nПосолствата на България в Пекин и в Делхи са в непрекъснат контакт с местните институции и следят отблизо случая. \r\n \n\t\t\t\t\t\t", "date": "2018.05.07", "title": "Потвърдено от Посолството в Пекин: Боян Петров го няма от 3 май!"}
{"url": "http://www.bnews.bg/article/241507-dimitar_bayraktarov_polititsi_deputati_i_obshtinski_savetnitsi_prikrivat_koruptsiya_chrez_firmite_si", "text": "\n \r\n\r\n \r\n\r\n Димитър Байрактаров: Моята оценка за това правителство я дадох преди една година и тя беше, че това е правителство на излъганите надежди. Днес виждаме, че тя е абсолютно точна дори бих казал, че много мека. \r\n\r\n \r\n\r\n Д.Б.: Преди една година с евро депутата Николай Бареков предвидихме скандалите, които ще се вихрят в управлението и се оказахме прави! С Николай Бареков предвидихме и простотията, която ще съпровожда тези скандали и отново се оказахме \r\n\r\n прави! Предвидихме с Николай Бареков и корупционния потенциал който разви това правителство и отново се оказахме прави! Всичко това се случи в едно скромно телевизионно предаване \"Презареди България\", което бе остров на свободата на словото! Признавам обаче поне за себе си, че не съм очаквал, че това правителство ще бъде емблема на баджак медиите и унищожител на свободата на словото до такава степен. \r\n\r\n \r\n\r\n Д.Б.: Да! Когато подготвях рубриката \"В името на народа\" за предаването на Николай Бареков \"Презареди България\", бях наистина неприятно изненадан с забрана за достъп до Народното събрание в качеството ми на журналист. Тоест можех да влизам в Народното събрание само като гражданин- посетител без камера и без микрофон. \r\n\r\n \r\n\r\n Д.Б.: Мотивът бе, че съм притеснявал депутатите с неудобни въпроси и по този начин съм им нарушавал спокойствието им! Най - интересното обаче бе, че тези мотиви бяха предадени на телевизията, в която правехме предаването, това бе телевизия \"Евроком\", \r\n\r\n от някакъв пиар на ГЕРБ. Разбирате ли какво ви казвам? Оказа се, че дейността на Народното събрание се управлява от пиари на ГЕРБ! Не се чудете защо сме на 111 място по свобода на медии и свободно слово! Днес журналистите и медиите, които изразяват различно мнение се броят на пръсти и категорично няма да ги видите като гости на баджак медиите! \r\n\r\n \r\n\r\n Д.Б.: О, те трябва да бъдат не само упреквани, но и съдени за страшно много неща! \r\n\r\n \r\n\r\n Д.Б.: Лично аз най-много се ядосвам, че тези некадърници превърнаха България в най-бедната държава в Европа. Не случайно казвам некадърници, защото само некадърен управленец може една райска градина като България може да я превърне в оазис на бедността! Упреквам и не прощавам на тези некадърници и за корупцията и кражбите, които реализират на гърба на българския народ! Политици, депутати и общински съветници прикриват корупцията чрез фирмите си!  \r\n\r\n \r\n\r\n Д.Б.: Много просто. Знаете, че има закон за публичност на имуществото при тези лица. Тази публичност обаче е само в качеството им на физически лица, тя не се прилага по отношение на фирмите, които притежават. Публична тайна е, че когато влезнат във властта изведнъж тези фирми заработват ударно, съпругите на политиците се превръщат в най-успешните мениджъри! Наши разследвания обаче показват, че става въпрос за откровена кражба на публичен ресурс и корупция. Как ще обясните преведените милиони левове партийна субсидия в сметките на фирмите от групировката СКАТ? И как така изведнъж капитала на тези фирми започва да се увеличава с  мотели, ресторанти, басейни и т.н. нещо повече оказва се, че изведнъж българските граничари са командировани точно в тези места за настаняване и хранене? Ама това изобщо не е КОРУПЦИЯ? \r\n\r\n \r\n\r\n Д.Б.: В момента нищо не можем да направим! Цялата власт е в техните ръце и законодателна и изпълнителна, и съдебната! Просто наложиха тотална диктатура! \r\n\r\n Това не означава, че няма надежда! В България  все още има много почтени, можещи и знаещи хора. Важното е народът да започне да ги разпознава и да настоява такива хора да го управляват. Сами трябва да започнем да лекуваме болната си родина и да я изчистваме от злокачествените образувания! \r\n \n\t\t\t\t\t\t", "date": "2018.05.07", "title": "Димитър Байрактаров: Политици, депутати и общински съветници прикриват корупция чрез фирмите си!"}
{"url": "http://www.bnews.bg/article/241494-pozorno_izritanata_metresa_na_vesko_marinov_siyae_ot_shtastie_sled_smartta_na_nay_blizkite_mu_hora", "text": "\n Позорно разкараната от Веселин Маринов негова бивша любовница Веселина Пеева, явно е събрала много злоба към певеца, пише HotArena. \r\nНейни съграждани от Добрич изпратиха папарашка снимка на блондинката направена преди дни на която се вижда, че тя буквално сияе от щастие. Това се случва в най-тежкия период от живота на Веско Маринов. Наскоро в рамките на един ден той загуби родния си баща и композитора Тончо Русев, който той определяше за втория си татко. Бившата сервитьорка се разхожда в центъра на Добрич облечена в анти-траурен стайлинг. Синя къса рокля, кафяви сандалки с пухче и огромна усмивка на устата. Видът и е точно като на сервитьорка - тип лека жена тръгнала да прибира бакшиша си. Професия, която тя е работила до скоро. Късата рокля пък разкрива мощния целулит на краката й. \r\nЗаради кончината на баща си и на Тончо Русев, Веселин Маринов отмени националното си турне. То трябваше да започне в средата на миналия месец от Добрич - родния град на Веселина Пеева. \r\n\"Откакто се случи трагедията при певеца и се разбра, че концерт в Добрич няма да има, Пеева сякаш нарочно започна да се показва из града засмяна\", разкриват наши източници оттам. \r\nПеева и Маринов прекратиха връзката си в началото на годината. Това стана и заради силното настояване на родителите на певеца. Майка му Йорданка и живия тогава баща Стефан меко казано никак не били очаровани от перспективата Веса да стане официална част от семейство им. Според тях блондинката не била изгодна партия за него. \"Сине, да я махаш тая уруспия\", казала майката на барда. \r\nТъй като родителите на певеца са доста възрастни и нервите им трябва да се пазят, Веско реши да не вгорчава последните им години и послуша съвета им. Точно поради тази причина Веселина Пеева ги намразила и сега публично демонстрирала колко е щастлива след трагедията, коментират съгражданите й. Скандалната връзка нa Beceлин и Beceлинa започна пpeди повече от 2 години. Тя дори заразя двете си деца заради певеца. \r\n  \r\n \n\t\t\t\t\t\t", "date": "2018.05.07", "title": "Позорно изританата метреса на Веско Маринов сияе от щастие след смъртта на най-близките му хора! "}
{"url": "http://www.bnews.bg/article/241493-bledi_kopiya_nikoleta_i_niki_m_okradoha_ronaldo", "text": "\n Груба кражба на корицата на мъжкото модно списание номер едно в Америка \"GQ\" си позволиха да направят Николета Лозанова и Ники Михайлов, разкри \"България Днес\". \r\nНай-обсъжданата светска двойка у нас за пореден път прибегна до фотошопа и този път мина всякакви граници, като директно сложи лицата си на мястото на тези на най-добрия футболист в света Кристиано Роналдо и топмодела и ангел на \"Виктория Сикрет\" Алесандра Амброзио. \r\n\r\n Плеймейтката и вратарят може би са се надявали, че измамата няма да бъде разкрита, тъй като кадърът на играча на \"Реал“ (Мадрид) и бразилската манекенка изгря през 2016-а. \r\n\r\n Тогава супермоделът и португалецът заснеха гореща фотосесия за известното по цял свят списание и двамата бяха обявени за мъжа и жената с най-красивите тела на планетата, което беше и поводът изданието да им посвети корицата си. \r\n\r\n Две години по-късно Ни Ло и Малката Перука доста нескромно лепнаха физиономиите си на същите тези тела. \"Ники може наистина само да си мечтае да има нещо общо с живата легенда във футбола Роналдо, а тя да бъде супер успешен модел като Алесандра\", коментират в интернет наблюдатели, разкрили подмяната. \r\n\r\n На старата нова влюбена двойка едва ли им пука много-много, че ги обвиняват в лъжа. На последните им фотоси се вижда, че събират тен в слънчев Кипър. \r\nНиколета не спира да рекламира новата си линия бански костюми, като на един от кадрите се вижда как татуираната ръка на Михайлов се опитва палаво да я разсъблече. Дайте нещо ново! Ние тези цици вече сме ги виждали! \r\n \n\t\t\t\t\t\t", "date": "2018.05.07", "title": "Бледи копия! Николета и Ники М. окрадоха Роналдо "}
{"url": "http://www.bnews.bg/article/241495-vlado_karamazov_v_zhestoka_depresiya", "text": "\n Годинките започват да тежат на актьора Владо Карамазов, който само преди дни отпразнува 39-ти рожден ден. Театралната звезда се покри за повода и намекна, че никак не е щастлив от наближаването на старостта. Единственият подарък, който си направил бил билет за пътуване, на което да поеме веднага щом свърши сезона на представленията и той може да си вземе почивка. „Признавам си, че съм в Сатурнова дупка”, издаде Владо на приятели и познати, които се втекли на 27-ми април да му честитят празника. Така се опитал да оправдае астрологично киселото си настроение около датата и липсата на всякакво желание за по-голямо тържество. \r\n\r\n Според битуващата сред мнозина почитатели на хороскопите версия, покрай рождения си ден всеки изживява малка криза описана като Сатурнова дупка. Това е период, в който се правят равносметки около изминалата година и се вижда с какво човек е успял да просперира или да се отчете в изминатите месеци. В случая на Владо той изглежда си припомнил, че догодина ще чукне 40, а още не е създал дом и семейство. Освен няколко пътешествия нямало с какво повече да отбележи изминалата година от живота си. „Той си дава вид на непукист, но в действителност му тежи фактът, че е изостанал с много неща – няма семейство, деца, няма и сигурно бъдеще. Живее ден за ден от хонорар до хонорар. Не е от тези, които могат да предвидят добре разходите си и ако нещо му се случи утре, ще остане на улицата. Той си е бохем и може би няма да се промени”, вещаят близки до актьора. Освен всичко през миналата година Владо се раздели и с един от хората, на които разчиташе много в приятелско отношение. Става въпрос за колегата му Захари Бахаров, с когото прекратиха общата си продуцентска компания. От трите мечки, както се наричаше групичката им в която влизаха Владо, Захари и Юлиян Вергов останаха само двама, пише \"Уикенд\". За да запълнят дупката в няколко супер успешни представления, актьорите се опитаха да намерят заместник. Така извикаха комика Герасим Георгиев – Геро, който взел ролята на Захари в представлението „Спанак с картофи”. Рокадата успяла да удържи работния процес, но не и да запълни зейналата дупка между тримата. Владо като класически представител на зодия Телец, никак не се зарадвал на промяната и се почувствал несигурен за бъдещето на продуцентското си начинание и постановките, в които играе в частност. „Той мрази всяка промяна в живота си. Това със Захари много го разстрои и отне доста време на Юлиян, за да го убеди, че могат да продължат двамата напред. Владо мрази да губи хора около себе си и всяка такава случка го прави раздразнителен и е повод за нещастие”, обясняват още близки до актьора. \r\n  \r\n \n\t\t\t\t\t\t", "date": "2018.05.07", "title": "Владо Карамазов в жестока депресия"}
{"url": "http://www.bnews.bg/article/241500-putin_vstapva_v_dlazhnost_chete_kletva_ot", "text": "\n Руският президент Владимир Путин, който беше преизбран на 18 март за четвърти мандат, встъпва в длъжност днес. Церемонията започва 12 ч. на обяд наше време. \r\n\r\n В Големия Кремълски дворец президентът ще прочете клетва от 33 думи, ще получи символите на властта и ще държи реч. \r\n\r\n След като излезе от двореца, ще се срещне с доброволци от предизборната му кампания. \r\n\r\n След церемонията новият стар президент ще предложи състава на следващото правителство. \r\n\r\n Путин ще управлява до 2024 г. \r\n \n\t\t\t\t\t\t", "date": "2018.05.07", "title": "Путин встъпва в длъжност, чете клетва от… \r\n\r\n"}
{"url": "http://www.bnews.bg/article/241505-piar_guru_borisov_byaga_ot_problemite_v_chuzhbina_umoren_e", "text": "\n Скандалите през първата година от мандата на кабинета „Борисов” 3 бяха много и избухваха често. Прави впечатление, че премиерът се научи някак си да се измъква. Това каза в предаването „Тази сутрин” по bTV Арман Бабикян, политически пиар експерт. \r\n\r\n „В първите два мандата посрещаше част от скандалите челно, опитваше се да се бори лично. Сега, когато има скандал, той общо взето отсъства”, коментира Бабикян. „Той няма нищо общо с покупко-продажбата на ЧЕЗ, това било някаква сделка, която я правили чужди фирми в чужда държава, той откъде да знае. На 111-о място сме по свобода на словото, той какво може да направи? Журналистите са виновни, собствениците. Когато има проблем, той не е тук. Когато има възможност да се потупа по гърдите, той е първи отпред”, допълни пиар експертът. \r\n\r\n „Вижда се, че все по-досадно му е всичко това. Все по-уморен е, все по-малко му се влиза в битки и все по-рядко посещава в парламента”, отбеляза Бабикян. \r\n \n\t\t\t\t\t\t", "date": "2018.05.07", "title": "ПИАР ГУРУ: Борисов бяга от проблемите в чужбина! Уморен е..."}
{"url": "http://www.bnews.bg/article/241498-alo_ginka_ot_pazardzhik_li_e_sofiyantsi_izrignaha_sreshtu_chez_horata_sa_gotovi_da", "text": "\n Стотици семейства в столичния квартал \"Люлин\" страдат от непрекъснати спирания на тока. Според ЧЕЗ причината са крадци на жици, а според жителите на района вината е в лошата поддръжка на съоръженията на електроразпределителното дружество. \r\n\r\n Хората се оплакват, че ту имат, ту нямат ток, като прекъсванията достигат до 10 пъти на ден.  \r\n\r\n Няколко микрорайона от столичния квартал са подложени на истински тормоз. Хората там не знаят кога могат да заседнат в асансьора, а уредите им гърмят заради честите прекъсвания на електроенергията. Те вече са изпратили жалби до ЧЕЗ, Комисията за защита на потребителите и националния омбудсман, съобщи Нова ТВ. \r\n\r\n Местните са категорични, че не става дума за кражба на кабели, както твърди ЧЕЗ. Те заплашиха, че ако не бъдат взети мерки, ще затворят тунела в \"Люлин\".  \r\n\r\n \"Вече нямаме търпение. Това, което казват от ЧЕЗ, са пълни лъжи. Токът спира по 10 пъти на ден. Значи те искат да ми кажат, че се разбиват по 10 трафопоста на ден и ги оправят за 15 минути ли? Нас какво ни интересува, че те не си пазят и защитават мрежата?\", заяви за \"Здравей, България\" един от недоволните жители.  \r\n\r\n Според тях проблемът е, че не се поддържат съоръженията и не се прави профилактика на мрежата. \r\n \n\t\t\t\t\t\t", "date": "2018.05.07", "title": "Ало, Гинка от Пазарджик ли е? Софиянци изригнаха срещу ЧЕЗ! Хората са готови да… "}
{"url": "http://www.bnews.bg/article/241503-toaletniyat_ministar_se_pokri_sled_vastavaneto_na_chernomorskite_obshtini", "text": "\n Тоалетният министър, който се прочу с делата си \"на всяка манджа меродия\", се покри дълбоко след поредния си грандиозен провал. \r\n\r\n Припомняме, че като вицепремиер, WC министърът Валери Симеонов се нагърби да отговаря за няколко важни ресора, като икономика, туризъм, здравеопазване, демография и др. В здравеопазването още тежи съмнението, че проф. Николай Петров бе \"сготвен\" поради засегнати интереси на депутат патриотар приближен на тоалетния министър. \r\n\r\n Последва нов грандиозен скандал с опита на тоалетния министър да ощети хората с увреждания, които в отговор организираха многохиляден протест. Кулминацията в ръководения от WC министър ресор – здравеопазване, бе достигната преди броени \r\n\r\n Дни, когато черноморските общини въстанаха срещу предлаганата областна здравна карта. \r\n\r\n Некадърността с тези предложения на практика унищожава здравеопазването в черноморските общини и е на път да остави стотици хиляди граждани без здравно обслужване. Некадърността на тоалетния министър и неговия зам. здравен министър изгря с целия си блясък, но това не бе всичко. \r\n\r\n Черноморските кметове най-после прозряха , че с шумовите си акции WC министъра чисто и просто обслужва чужди интереси в областта на туризма. И тук пъклените планове на тоалетния министър удариха на камък, тъй като черноморските кметове се възпротивиха срещу законодателните му промени за шума. \r\n\r\n Дори само този кратък очерк е достатъчен, за да се разбере, че си имаме като вицепремиер невежа, който нанася сериозни щети върху държавата и бизнеса. Вече ясно се разбира, че си имаме работа с политически рекетьор, който изпълнява рекетьорския си план. \r\nСега вероятно WC министърът се е покрил с поредната си любовница, за да измисли как да излезе от ситуацията, която вероятно ще го принуди да връща взети в аванс стимули. \r\n \n\t\t\t\t\t\t", "date": "2018.05.07", "title": "Тоалетният министър се покри след въставането на черноморските общини!"}
{"url": "http://www.bnews.bg/article/241492-turisti_opisvat_uzhasa_da_stignesh_do_vitosha_s_fandakovite_avtobusi", "text": "\n Зрители отново ни сигнализираха за затруднен достъп до Витоша с градския транспорт. Хората редовно пътуват в претъпкани автобуси без климатик по линия номер 63. \r\n\r\n Любомир Трифонов ни изпрати видео с препълнен автобус до „Златните мостове” миналия уикенд. Днес успява да си намери място, по думите му – по изключение. \r\n\r\n „Ситуацията е повече от ужасна. Претъпкани автобуси, развалят се. Казват, че не можело да се пускат нови, защото те били само с ръчни скорости”, обяснява Любомир. \r\n\r\n В автобуса срещаме Георги Петрунов, друг редовен турист. \r\n„Просто капацитетът на автобусите не стига. Това е демагогия”, смята той. \r\n\r\n Няколко спирки по-късно автобусът вече е препълнен и дори има правостоящи, а през лятото возенето е истинско изпитание за пътниците. \r\n\r\n От Центъра за градска мобилност обясниха, че редовно следят за натоварването по линията и при необходимост пускат допълнително автобуси. \r\n \n\t\t\t\t\t\t", "date": "2018.05.07", "title": "Туристи описват ужаса да стигнеш до Витоша с Фандъковите автобуси!"}
{"url": "http://www.bnews.bg/article/241487-dazhd_gramotevitsi_i_po_niski_temperaturi", "text": "\n Днес ще се развива купеста и купесто-дъждовна облачност, мощна в часовете след обяд и преди полунощ. По-значителни като количества ще са валежите в западната половина от страната- 20-25 л/кв.м. \r\n\r\n На много места ще има краткотрайни и интензивни валежи, придружени с гръмотевични бури. Очакват се и градушки. По-значителни количества валежи ще има на места, главно в западната половина от страната. Ще духа слаб, в източните райони до умерен вятър от север-североизток. Максимални температури - между 21° и 26°. \r\n\r\n В планините ще се развива купесто-дъждовна облачност и на много места ще има краткотрайни и интензивни валежи, придружени с гръмотевични бури. Вятърът ще бъде от североизток до умерен. Максимална температура на височина 1200 метра около 16°, на 2000 метра – около 9°. \r\n\r\n До края на следващата седмица въздушната маса над страната ще остане неустойчива. Ще се развива купесто-дъждовна облачност, мощна в следобедните часове и до полунощ. През повечето дни ще има краткотрайни валежи, придружени с гръмотевични бури. Очакват се и градушки. Най-голяма вероятност за по-интензивни и значителни по количество валежи има в четвъртък, на места, главно в Западна и Централна България. Временно затихване на явленията, в повечето райони, ще има след полунощ и в ранните сутрешни часове, когато и облачността временно ще се разкъсва. Вятърът ще се задържи предимно от североизток, слаб до умерен; във вторник за кратко ще бъде от северозапад. Преобладаващите максимални температури ще са между 20° и 25°, малко по-високи в сряда. Минималните ще са най-често между 10° и 15°. \r\n \n\t\t\t\t\t\t", "date": "2018.05.07", "title": "Дъжд, гръмотевици и по-ниски температури! "}
{"url": "http://www.bnews.bg/article/241504-shok_boyan_petrov_e_v_neizvestnost", "text": "\n Алпинистът Боян Петров е в неизвестност от дни, някъде по склона на връх Шиша Пангма. Това написа във „Фейсбук” жената до алпиниста Радослава Ненова. \r\n\r\n „Със сигурност е направил опит да се качи на върха, защото палатката му е била на лагер 3. Времето рязко се е влошило и другите момчета са слезли в базовия лагер. Те са се движили един ден след него”, допълва тя. \r\n\r\n По думите ѝ спасителна акция в момента не е възможна. „Най-рано утре ще тръгнат да го търсят. Държа постоянна връзка с тях по сателитния телефон. В планината хората стават повече от семейство и знам, че ще направят всичко по силите си тази история да завърши добре”, посочва още Радослава. \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2018.05.07", "title": "ШОК: Боян Петров е в неизвестност! "}
{"url": "http://www.bnews.bg/article/241489-zapochva_remontat_na_ploshtad_slaveykov_vizhte_kakvi_promeni_shte_ima", "text": "\n Ремонтът на столичната улица \"Граф Игнатиев\" стартира от днес, трамваите спират до октомври. До 9 юни се въвеждат промени в движението заради първия етап от реконструкцията на централната софийска улица.  \r\n\r\n Забранява се влизането на пътни превозни средства по южната половина от пътното платно на ул. „Алабин”, в участъка от бул. „Витоша” до ул. „Граф Игнатиев”. Движението на ППС ще се извършва в една лента, в посока от ул. „Цар Калоян” към бул. „Витоша”. \r\nЗатворени са и ул. „Граф Игнатиев” в участъка от ул. „Алабин” до пл. „Джузепе Гарибалди“ и от ул. „Солунска” до ул. „Георги Раковски”; \r\nул. „Иван Денкоглу” в участъка от ул. „Ангел Кънчев” до ул. „Граф Игнатиев“; ул. „Княз Александър I” в участъка от ул. „Стефан Караджа” до ул. „Граф Игнатиев“; ул. „Солунска” в участъка от бул. „Витоша” до ул. „Христо Белчев“ и от ул. „Христо Белчев“ до ул. „Ангел Кънчев”. \r\n\r\n При изпълнение на строителните дейности ще се осигури пешеходна проходимост в зоната на строителните площадки, с широчина от 1.50м. \r\n\r\n Променя се посоката на движение на пътни превозни средства по ул. „Иван Денкоглу” в участъка от ул. „Христо Белчев“ до ул. „Цар Асен I“, като посоката на движение е към ул. „Христо Белчев“; както и по ул. „Д-р Георги Вълкович” с посока на движение към ул. „Ангел Кънчев”.  \r\n\r\n Закриват се местата за почасово платено паркиране и местата в режим на платено паркиране „служебен абонамент”, както следва: по ул. „Княз Александър I” от ул. „Граф Игнатиев“ до ул. „Стефан Караджа“; по ул. „Солунска“ от бул. „Витоша“ до ул. „Ангел Кънчев“; по ул. „Иван Денкоглу“ от ул. „Ангел Кънчев“ до ул. „Граф Игнатиев“; по бул. „Александър Стамболийски“ между бул. „Христо Ботев“ и ул. „Братя Миладинови“ - 2бр. паркоместа отдясно в посока бул. „Витоша“, в зоната на новата временна автобусна спирка. \r\n\r\n От днес до октомври се закрива движението на трамвайни линии №№ 10,12 и 18 по ул. „Граф Игнатиев“ в участъка от бул. „Витоша“ до пл. „Журналист“ за №№ 12 и 18 и до Метростанция „Витоша“ /кв. Хладилника/ за № 10.  \r\nВременно се закриват двупосочни трамвайни спирки - „пл. Гарибалди“, „пл. Славейков“, „бул. Васил Левски“, „УАСГ“, „пл. Журналист“ и „ул. Вишнева“. \r\n\r\n Маршрутите на трамвайна линия №10 и трамвайна линия № 12 се обединяват като временна трамвайна линия № 10 – От ж.к. Западен парк по маршрута си до бул. „Витоша“, наляво по булеварда, по бул. „Княгиня Мария Луиза“, през подлез „Надежда“, бул. „Рожен“, надясно по ул. „Илиянско шосе“, по маршрута на трамвайна линия № 12 до кв. Илиянци- двупосочно. Трамвайна линия № 18 се закрива. \r\n\r\n Разкрива се временна автобусна линия № А-ТМ 10 с маршрут - Зоопарка, ул. „Сребърна“, надясно по бул. „Черни връх“, надясно по бул. „Джеймс Баучър“, наляво по ул. „Свети Наум“, надясно по бул. „Черни връх“, надясно по бул. „Евлоги и Христо Георгиеви“, наляво по ул. „Ген. Гурко“, по ул. „Алабин“, надясно по бул. „Христо Ботев“, надясно по бул. „Ал. Стамболийски“, наляво през площад „Св. Неделя“, надясно през пл. „Независимост“, по бул. „Цар Освободител“, надясно по бул. „Евлоги и Христо Георгиеви“ и по маршрута си до Зоопарка. \r\nАвтобусите от линия № А-ТМ10 ще спират на всички съществуващи трамвайни и автобусни спирки по маршрута. \r\n\r\n Разкриват се и четири временни спирки: Спирка „Сатиричен театър“ се организира на ул. „Ген. Гурко“ на 25 м след ул. „Г. С. Раковски“ в посока Съдебна палата, Спирка „Съдебна палата“ се организира на ул. „Алабин“ на 50 м след бул. „Витоша“ в посока пл. „Македония“; \r\nСпирка „пл. Възраждане“ се организира на бул. „Ал. Стамболийски“ на 55 м след бул. „Христо Ботев“ в посока пл. „Св. Неделя“; \r\nСпирка  „пл. Св. Неделя“ се организира на бул. „Ал. Стамболийски“ на 5 м преди бул. „Витоша“ в посока площад „Св. Неделя“; \r\n\r\n Спирка  „ул. Ген. Гурко“ за автобусни линии №№ 84 и 184 и от маршрута на № А-ТМ10 се организира като двойна спирка с втори спирков знак.  \r\n\r\n Срокът за изпълнение на целия проект е 300 календарни дни. Първият етап включва цялостна реконструкция на ул. \"Граф Игнатиев\" заедно с участък от ул. \"Солунска\", а вторият етап е реконструкцията на ул. \"Шишман\" и ул. \"6-ти септември\". Първият етап, който започва в понеделник, трябва да бъде завършен най-късно до средата на октомври. Вторият етап ще бъде направен през 2019 г. \r\n\r\n Предвидени са сериозни санкции, свързани както със срока и качеството на изпълнение. Гаранционният срок по договора е осем години. Гаранцията е около 600 000 лв., като половината от нея ще остане блокирана до изтичане на гаранционния срок, а другата половина ще бъде освободена след завършване на обекта и издаване на акт 15. Неустойката за неспазване на срока е в размер на 240 000 лв., за всеки ден просрочие, което е един процент от стойността на проекта. \r\n\r\n При некачествено изпълнение на поръчката се дължи неустойка в размер до пет процента от стойността на договора - около 1,2 млн. лв.  \r\n\r\n Търговците на книги от пл. Славейков се местят пред хотел Рила за времето на ремонта, после книжният пазар ще се завърне. Ще бъде закрит обаче зеленчуковият пазар пред градинката до църквата \"Св. Седмочисленици\". \r\n\r\n След ремонта улица \"Граф Игнатиев\" ще бъде пешеходна, по нея ще се движат само трамваи. \r\n \n\t\t\t\t\t\t", "date": "2018.05.07", "title": "Започва ремонтът на площад Славейков! Вижте какви промени ще има! "}
{"url": "http://www.bnews.bg/article/241490-golyamoto_pribirane_vizhte_promenite_za_oblekchavane_na_trafika", "text": "\n В края на дългия уикенд очакваме интензивен трафик по магистралите и основните пътища и днес. Повече от половина милион българи са пътували за трите майски празнични дни, сочат изчисленията. \r\n\r\n Голяма част ще се прибират от Гърция, затова очакванията са най-натоварена да бъде магистрала „Струма”, особено в следобедните часове. \r\n\r\n За улеснение на пътуващите на влизане в София са обособени две ленти на движение при Драгичево и Владая. Ограничено ще бъде и движението на камиони над 12 тона следобед. \r\n \n\t\t\t\t\t\t", "date": "2018.05.07", "title": "Голямото прибиране: Вижте промените за облекчаване на трафика… "}
{"url": "http://www.bnews.bg/article/241491-havayskiyat_vulkan_kilauea_izrigna_ima_desetki_razrusheni", "text": "\n 31 къщи са разрушени от хавайския вулкан Килауеа, който изригна отново през последните часове. \r\n\r\n Над 1700 души са евакуирани. \r\n\r\n Вулканът бълва лава на височина от над 60 метра. \r\n\r\n Около 240 души прекараха изминалата нощ в подслони. Повечето получиха разрешение да се върнат за минути до домовете си, за да приберат свои домашни любимци, лекарства и документи. \r\n\r\n Учените предсказват още седмици и дори месеци вулканична активност и земетресения. \r\n \n\t\t\t\t\t\t", "date": "2018.05.07", "title": "Хавайският вулкан Килауеа изригна! Има десетки разрушени… "}
{"url": "http://www.bnews.bg/article/241523-masovi_krazhbi_na_darva_ot_gorata_kray_teteven", "text": "\n Масови кражби на дърва от гората край Тетевен – за посегателствата сигнализира бизнесмен от село Български извор, който успя да заснеме крадците с камера. \r\n\r\n През последния месец обирджиите са прибрали над 70 кубика дърва от сечищата на Румен Маринов. Крадците обикалят сечищата му вече цял месец и прибират дървата. \r\n\r\n За да стигнат до мястото крадците са карали с километри по черен път с коловози. Откраднали са най-хубавите дърва и са оставили негодните. Действат бързо – идват с коли и товарят цялата готова продукция. \r\n\r\n В опит да ги разкрие Маринов купува ловни камери, които слага в района на сечищата. \r\n\r\n Първите снимки на обирджиите са заснети през нощта, а последната им кражба е посред бял ден на Гергьовден. На снимките ясно се виждат и лицата им, и номерът на автомобила им. \r\n\r\n Маринов е подал жалби за посегателствата и се надява крадците да бъдат заловени и наказани. \r\n \n\t\t\t\t\t\t", "date": "2018.05.07", "title": "Масови кражби на дърва от гората край Тетевен"}
{"url": "http://www.bnews.bg/article/241488-savsem_iztreshtyaha_nova_tv_pokazva_razgoleni_chalga_pevitsi_navrah_gergyovden", "text": "\n Готова на всичко за рейтинг, Нова ТВ удари поредно дъно с излъчване на фолк концерт навръх големия празник вчера. \r\n\r\n Гергьовден явно не е зачитан като такъв за ръководните фактори в Нова, които решиха, че е подходящо Анелия да пее за дявола, а не да тече в програмата им по-подходящ концерт от този на Пайнер. \r\n\r\n \r\n\r\n Напудрени и силиконови певици бяха на екран, а определяните от зрителите като просташки текстове, дразнеха и в деня на храбростта и българската Армия. \r\n\r\n Е, явно водещите телевизии у нас не си взимат поука и се надпреварват коя да пуска или турски сериали навръх големи български празници или чалга концерти. \r\n\r\n \r\n\r\n \r\n \n\t\t\t\t\t\t", "date": "2018.05.07", "title": "Съвсем ИЗТРЕЩЯХА! Нова ТВ показва разголени чалга певици навръх Гергьовден!"}
