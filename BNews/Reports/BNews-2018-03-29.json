{"url": "http://www.bnews.bg/article/239409-sluginskata_sotsiologiya_vizhda_kakvoto_porachat", "text": "\n \"Алфа рисърч\" е агенцийка, която е известна с това, че в своите изследвания и прогнози обикновено бърка. С много. Друг е въпросът защо?  \r\nТя, ако съдим по името й, едва ли е българска, и не знам защо следва да ѝ имаме доверие.  \r\nНапример, в миналото, на парламентарните избори през 2001 г., според нейните прогнози червените трябваше да спечелят 107 депутатски места, жълтите - 49. Както знаем, действителността беше коренно различна - само 48 за червените и 120 места за жълтите. Налице е грешка от 245% (!) спрямо базата от 49%. На други предишни избори за президент тя предсказа категоричен успех на Петър Стоянов с цели 43% срещу 22% (2 пъти повече) на спечелилият ги впоследствие за голямо учудване на агенцията Георги Първанов. Тук не ми се изчисляват процентите на грешката, те пак са стотици. \r\nДопустимата стохастична грешка в едно социологическо изследване е между 1% и 3%, обикновено 2,5%, не може да е 245%, никак! \r\n\r\n По белия нормален свят, ако една социологическа агенция сбърка над тази стохастичната грешка с 1-2 процента (не с десетки и стотици проценти, както \"Алфа Рисърч\"), тя пуска кепенците и служителите й бързо се преквалифицират в пазачи, келнери и русалки. Но у нас, където всичко е парадоксално, това не става. Напротив, агенцията залива с данни и анализи медийното пространство.  \r\nИнтересни са интерпертациите на последното изпълнение на агенцията тези дни.  \r\nПочти всички вестници с глуповат възторг съобщиха, че според “Алфа Рисърч” след Украинската криза и анексирането на Крим, бил налице сериозен спад в традиционно позитивното отношение към Русия. Спадът бил от 66% на 56%, както твърди някоя си Румяна Димитрова.  \r\nТова не може да бъде истина! Първо, от тези данни следва, че в момента почти всеки втори българин (46%) няма позитивно отношение към Русия и руснаците, мрази ги, което е абсурдно и много далеч от истината. По данни на Демографския институт, 74% от българските граждани са позитивно настроени към Русия и традиционно изпитват топли чувства към руския народ. Второ, динамиката от 56% на 66% е абсурдна, не е възможна. Тя представлява растеж от 18% спрямо базата от 56%, нещо, което би смаяло и студентите първокурсници от специалността “Социология”, и те биха реагирали със подигравки и смях, тъй като им е известна инерционността и относителната статика на социологическите феномени. \r\nАгенцийката твърди по повод Русия още по-тъпи неща - как нещо щяло да проличи: “Дали и в каква посока ще повлияе изострянето на напрежението между Европа и САЩ от една страна, и Русия, от друга, заради отравянето на Скрипал, ще проличи в следващите месеци.” Кои са емпиричните основания за това шпионско твърдение не е ясно, да не би анкетьорите да са задавали и въпроси за “проличаване”? \r\nНаред с всичко друго “Алфа Рисърч”, според медиите, смятала, че “охладняването към Русия, успоредно с европейската активност на правителството, води до нов ръст на обичайно високата подкрепа за ЕС (от 50% до 58%), но също така и до известен ръст в одобрението на Северноатлантическия алианс (от 38% до 44%).”  \r\nИзлиза, че след многогодишното ни неприемане в Шенген ние, българите, сме все по-доволни от ЕС, и нашата подкрепа е вече близо 60%, което няма как да е истина, няма как двама от трима българи да си падат по ЕС, даже и поради простата причина, че повечето българи даже не знаят какво представлява той, за да го одобрят.  \r\nСпоред Демографския институт поддръжката за ЕС в момента е на ниво около 34-36%, като 28% нямат мнение по въпроса.  \r\nНай-фрапиращи са данните за нарастването, моля ви се, на одобрението към НАТО, и то нарастнало за кратко време с 23% (?!) спрямо базата от 38%, и станало 44%. Това е пълна глупост и като динамика и като статика.  \r\nИстинското положение е друго: доверието към НАТО е около 18% и напоследък даже спада на 16%, заради непопулярните войни, причинили бежанските потоци в Европа и у нас.  \r\nЗа методологическата страна на “изследванията” на агенцията не ми се говори. \r\n\r\n Другарки социоложки, социологията все пак е сериозна емпирична наука, а не ала-бала и фантазии на лелки по телевизиите! \r\n\r\n Акад. Петър Иванов, Фейсбук \r\n\r\n \r\n \n\t\t\t\t\t\t", "date": "2018.03.29", "title": "СЛУГИНСКАТА СОЦИОЛОГИЯ ВИЖДА КАКВОТО Ѝ ПОРЪЧАТ"}
{"url": "http://www.bnews.bg/article/239407-dzhendariada_sadat_v_petrich_razreshi_na_mazh_da_stane_zhena", "text": "\n Млад мъж, роден в Петрич, вече стана официално жена. 26-годишният нашенец смени пола си от мъжки на женски, както и ЕГН-то си с решение на районния съд в южния град, след като подаде молба в края на миналата година. \r\n\r\n Младежът от дълги години живеел във Франция и там си е направил десетина операции, а сега му предстои и най-важната - за премахване на половия член и оформяне на женски полови органи. Назначеното вещо лице е дало заключение, че се касае за разстройство на половия идентитет (транссексуалност) и процесът е необратим. Мъжът от дете се обличал с рокли, играел с момичета и кукли, говорел за себе си в женски род. Визуално също приличал на момиче. Когато бил малък, починала майка му, а баба му и дядо му се опитвали да го принудят да се облича и чувства като момче, но не успели. Баща му, който живее и развива бизнес в София, също не успял. Транссексуалният младеж още на 10 г. бил изпратен да учи в чужбина, завършил е моден дизайн в Париж. Работел е като манекенка. Проблем обаче имал с женските си имена и ЕГН, заради което поискал официално от съда да го признае за жена. \r\n\r\n Магистратите уважиха молбата му, като предстои да му се издадат нови документи, а решението е окончателно, предаде Канал 3. \r\n \n\t\t\t\t\t\t", "date": "2018.03.29", "title": "Джендъриада: Съдът в Петрич разреши на мъж да стане жена"}
{"url": "http://www.bnews.bg/article/239402-velikata_ograda_pak_padna_grazhdani_zovat_v_simeonov_da_podade_ostavka_snimki", "text": "\n Защитното съоръжение по границата ни с Турция е пострадало тежко от дъждовете в района на гранично село в община Свиленград. \r\n\r\n За това сигнализираха наши читатели, които ни изпратиха и снимки. Заради проливните валежи нивото на една от рекичките тук се е повишило и водата е отнесла няколко от металните ограждения, издигнати с цел да се пресече незаконното прехвърляне на мигранти на българска територия. Нашите читатели негодуват от некачественото строителство за стотици милиони, което ясно се вижда от изпратените ни снимки. Крайно време е прокуратурата да изправи на съд виновните . Гражданите призовават Валери Симеонов незабавно да подаде оставка, тъй като сега ще плащаме десетки милиони за възстановяване на некачестеното строителство. \r\n \n\t\t\t\t\t\t", "date": "2018.03.29", "title": "Великата ограда пак падна! Граждани зоват В.Симеонов да подаде оставка! (СНИМКИ)"}
{"url": "http://www.bnews.bg/article/239401-samo_v_bnews_ekskluzivni_snimki_ot_pozhara_v_studentski_rodnata_pozharna_orezili_gaseneto_vatre_imalo", "text": "\n Три часа пожарникарите гасят голям пожар в хотел в ж.к. \"Студентски град\" в София. Инцидентът е станал на кръстовището на ул. \"Акад. Жак Натан\" и ул. \"8-ми декември\" . \r\n\r\n В хотела са настанени 40 футболисти от ДЮШ на ЦСКА. При инциденат няма пострадали, информират от Борисовата градина, съобщи Канал 3. \r\n\r\n В 15:50 часа възниква пожар в сервизните помещения, където се намират бойлерите на хотела. Веднага е подаден сигнал на телефон 112, а екипи на пожарната, полицията и спешна помощ пристигат на мястото пет минути след възникването на инцидента, допълват от клуба. \r\n\r\n Жертви няма, хората веднага са успели да се измъкнат от пожара, съобщи БТВ. Според свидетели, огънят е тръгнал от помещение, където са бойлерите. Има леко пострадал пожарникар, твърдят още хората на място. Пожарникарите дошли за пет минути след сигнала, но три часа не успели да се справят с потушаването му. \r\n\r\n По това време в хотела са били около юношите на ЦСКА, които заедно с директора на ДЮШ Стефан Яръмов са напуснали хотела без паника и са в безопасност, уточниха \"червените\" на своя сайт. \r\n\r\n \r\n\r\n   \r\n \n\t\t\t\t\t\t", "date": "2018.03.29", "title": "САМО В BNEWS! ЕКСКЛУЗИВНИ СНИМКИ от пожара в Студентски! Родната пожарна орезили гасенето! Вътре имало..."}
{"url": "http://www.bnews.bg/article/239396-resheno_sarkozi_shte_otgovarya_pred_sada_za_koruptsiya_i_zloupotreba_s_vliyanie", "text": "\n Бившият френски президент Никола Саркози ще бъде изправен пред съда за корупция и злоупотреба с влияние, предаде Ройтерс. \r\n\r\n Според френските издания \"Монд\" и \"Фигаро\" искането за дело срещу Саркози по тези обвинения е от страна на Френската национална финансова прокуратура. То е отправено още през октомври миналата година. Саркози може да обжалва това искане, предава БТА. \r\n\r\n Финансовите прокурори подозират Саркози, че е предложил да улесни повишение в Монако на Жилбер Азибер, бивш главен адвокат в Касационния съд. В замяна на това Саркози щял да получи от Азибер сведения за хода на друга юридическа процедура срещу него. Във връзка със същия случай Френската национална финансова прокуратура поиска на съд да бъдат дадени и адвокатът на Саркози Тиери Ерцог и Жилбер Азибер. \r\n\r\n Тези разкрития за Саркози бяха направени благодарение на подслушване на телефонните му разговори. Подслушването бе разпоредено във връзка с друг случай срещу него - твърденията за финансиране на предизборната кампания на Саркози през 2007 г. от либийския лидер Муамар Кадафи, припомня Ройтерс. \r\n \n\t\t\t\t\t\t", "date": "2018.03.29", "title": "Решено: Саркози ще отговаря пред съда за корупция и злоупотреба с влияние"}
{"url": "http://www.bnews.bg/article/239397-umirashtite_kone_na_pishtalov_podbutnaha_babh_napravi_proverka_na_vsichki_stada_v_stranata", "text": "\n Българската агенция по безопасност на храните (БАБХ) започва проверка на всички стада с коне в страната. Директорът на агенцията д-р Дамян Илиев е наредил от днес да започват масови проверки на животновъдни обекти, където се отглеждат коне. \r\n  \r\nПроверката е във връзка с констатирания случай на нехуманно отношение и нерегламентирано движение на коне в Осоговската планина край Кюстендил. \r\nДиректорите на регионалните структури на агенцията трябва да създадат организация за поетапното извършване на документални и физически проверки на обекти и на пасища. \r\n  \r\nЩе се следи за спазване изискванията на действащото законодателство в областта на хуманното отношение, идентификацията и здравеопазването на животните. \r\nПроверките ще бъдат извършвани съвместно с представители на общинската администрация. \r\nДиректорите на Областните дирекции по безопасност на храните ще докладват всяка седмица на изпълнителния директор за всички констатирани нарушения в действащото законодателство и за предприетите от тях действия. \r\n\r\n За проблема с бедстващите коне в Осоговската планина ще бъде уволнен директорът на областната дирекция на Българската агенция по храните (БАБХ) в Кюстендил. Това обяви министърът на земеделието Румен Порожанов. Той уточни, че проблемът е в самото регистриране на животновъдния обект, за което вероятно ще понесат отговорност и служителите, които са го проверили. \r\n\r\n По думите на Порожанов собственикът на бедстващите коне Петър Пищалов ще бъде санкциониран чрез плащанията. Той уточни, че не е в неговите компетенции да каже дали ще бъде санкциониран и за смъртта на животните. Пищалов е разследван от прокуратурата и за смъртта на животните, и за получаването на евросубсииди. \r\n \n\t\t\t\t\t\t", "date": "2018.03.29", "title": "Умиращите коне на Пищалов подбутнаха БАБХ направи проверка на всички стада в страната"}
{"url": "http://www.bnews.bg/article/239398-izvanredno_dashteryata_na_skripal_se_podobryava", "text": "\n Състоянието на дъщерята на бившия полковник от ГРУ Сергей Скрипал – Юлия, бързо се подобрява и вече не се оценява като критично, съобщават британски медии. По данни на Heart Wales News, състоянието на баща й остава критично, но стабилно. „Щастливи сме да ви съобщим, че Юлия Скрипал се подобрява и вече не е в критично състояние. Състоянието й в момента е стабилно”, съобщават лекарите от болницата в Солсбъри. \r\n\r\n По-рано лекарите съобщиха, че шансовете Сергей Скрипал и дъщеря му да оцелеят след такова отравяне е минимален – 1%. Юлия и Сергей Скрипал бяха намерени в безсъзнание в началото на месец март. Според премиера на Великобритания Тереза Мей, те са били отровени с химическо оръжие от проекта „Новичок”. \r\n  \r\n \n\t\t\t\t\t\t", "date": "2018.03.29", "title": "ИЗВЪНРЕДНО: Дъщерята на Скрипал се подобрява!"}
{"url": "http://www.bnews.bg/article/239408-farel_uilyams_i_rafa_nadal_v_kampaniyata_3500_zhivota_balgariya_s_chelna_pozitsiya_v_chernata_statistika", "text": "\n \r\nСъюзът на българските автомобилисти и Международната автомобилна  федерация (ФИА) стартират кампанията „3500 живота“ за 2018 година със  стотици призиви за внимателно шофиране и спазване на правилата в цялата страна. \r\n3 500 души загиват всеки ден в пътни инциденти по света, което прави  1.25 милиона фатални инциденти на година, а 500 от тях са деца. България  заема челната позиция в черната статистика с 96 загинали на всеки 1 милион души население. \r\nВ България само през 2017г. са регистрирани 6888 тежки пътнотранспортни  произшествия, при които са загинали 682 и са ранени 8680. Трагичната  статистика засяга всички участници в движението. От загиналите през 2017 г. близо 50% са шофьори, пътници са 27% и пешеходци са 23%. \r\nИзключително тревожно е, че в 95% от тежките пътни инциденти основна причина е нарушение/я на шофьори. Най-често това са несъобразена  скорост, навлизане в насрещно движение, внезапна промяна на посоката и  отнемане на предимство. \r\nИменно затова СБА ще продължи активно да подкрепя кампанията „3500  живота“ в България и през 2018г. с нови лица и послания. Сред тях са  певецът Фарел Уилямс с „Паркирай телефона, когато шофираш“, пилотът от Формула 1 Фелипе Маса с „Погледнете преди да пресечете“, лекоатлетът  Йохан Блейк със „Спазвай ограничението на скоростта“ и тенисистът Рафаел  Надал с „Проверявай гумите си редовно“, съобщават от СБА. \r\n“За нас в СБА битката срещу тази трагична статистика е важна цел. Но  само заедно можем да направим пътната безопасност приоритет за всички. С  \r\nкампанията „3500 ЖИВОТА“, с „Най-добър млад шофьор на България“, с  „Акция Зима“ и други инициативи, както и с нашите партньори заедно ще  постигнем по-безопасни пътища“ – каза инж. Емил Панчев, председател на  СБА. \r\nЗа втора поредна година Съюзът също ще проведе серия от събития „Дни на  безплатни услуги“ в основни градове, където всеки български шофьор ще  може да провери безплатно техническото състояние на своя автомобил  (светлини, гуми, спирачки, окачване и др.), а също да получи съвети за  безопасно и икономично шофиране. Автомобилни вносители, партньори на СБА, пък ще правят тест-драйв, като ще популяризират системи за  безопасно управление сред посетителите. \r\nКампанията „3500 ЖИВОТА“ цели да направи пътната безопасност обществено  значима кауза за граждани, правителства, бизнес организации и други. За  да постигне това ФИА със съдействието на своите членове – 246  автомобилни клубове в 75 държави, провежда масирана рекламна кампания и  отделни събития за по-голяма информираност. Напрактика това са 50 000  билборд локации в 900 града, а вложените средства за реклама са близо 10  млн. евро. Само за 6 месеца кампанията постига 1.4 милиона импресии във Фейсбук, над половин милион в Twitter, и над 900 000 в Instagram. \r\n  \r\n \n\t\t\t\t\t\t", "date": "2018.03.29", "title": "Фарел Уилямс и Рафа Надал в кампанията \"3500 живота\", България с челна позиция в черната статистика"}
{"url": "http://www.bnews.bg/article/239403-nadziratelite_shte_poluchavat_kolkoto_kolegite_si_ot_mvr_sas_zadna_data", "text": "\n \r\nДнес Цецка Цачева в качеството са правосъден министър подписа заповед, с която се изравняват възнагражденията за специфичните условия на труд на двете главни дирекции с тези на служителите от МВР. Това съобщиха от пресцентъра на министерството. \r\nЗаповедта влиза в сила със задна дата – от 1 януари 2018 г. Това стана ясно на днешната работна среща в Министерството на правосъдието между правосъдния министър Цецка Цачева, представители на синдикалните организации на двете главни дирекции и административните ръководители на ГДИН и ГДО. \r\n\r\n Със заповедта, която е съгласувана с ръководствата на синдикатите, сумата за специфични условия на труд от 95 лв. става 190 лв. \r\nНа днешното съвещание, което продължи над 5 часа, се набелязаха насоки и бяха обсъдени предоставените до момента документи, с които технологично ще се определят следващите стъпки за увеличаване на основните месечни възнаграждения на служителите. Уточнена бе необходимостта от допълнителна информация, както и формата, под която тя ще бъде предоставена. \r\nРаботната група ще продължи дейността си на 2 април. \r\n \n\t\t\t\t\t\t", "date": "2018.03.29", "title": "Надзирателите ще получават колкото колегите си от МВР, със задна дата"}
{"url": "http://www.bnews.bg/article/239404-vks_chetsi_shte_lezhi_20_g_za_ubiystvoto_na_yana", "text": "\n Николай Русинов-Чеци ще лежи 20 г.  в затвора за убийството на Яна Кръстева в Борисовата градина. Това тласи решението на Върховния касационен съд (ВКС), който оставя в сила решението на апелативния съд в София. \r\n\r\n Припомняме, че Яна Кръстева бе убита в нощта на 9 юли 2011 г., след като била в заведението „Маймунарника“ в Борисовата градина в компания с Русинов. След забавата тя се отдалечила с Чеци в храстите, където той я изнасилил. Яна е починала от задушаване - от притискане на устата, носа, шията, гръдите и корема. Тя е била в страшни мъки между 20-30 минути. \r\n\r\n Върховните съдии отсичат, че Чеци не е убил Яна с особена жестокост, тъй като престъплението не е било извършено при пряк умисъл, нито са били използвани сила и средства, надвишаващи тези, достатъчни за осъществяване на убийството. 28-годишната жена е била убита със задушаване чрез притискане на тялото. \r\n\r\n От мотивите на съдиите става ясно, че убийството само по себе си е жестоко и безсърдечно, поради което и се наказва най-тежко, но за да бъде квалифицирано като особено жестоко трябва да са налице конкретни обстоятелства около извършването, каквито в случая няма. \r\n\r\n Съдът отхвърли и приетото от първата инстанция, че Русинов е имал съучастници. В решението на апелативния съд, с което се е съгласил и ВКС, се казваше още, че Русинов е изнасилил Кръстева, но няма как да бъде осъден за това престъпление, тъй като такова обвинение не му е било повдигнато. На първа инстанция той получи доживотен затвор. \r\n \n\t\t\t\t\t\t", "date": "2018.03.29", "title": "ВКС: Чеци ще лежи 20 г. за убийството на Яна!"}
{"url": "http://www.bnews.bg/article/239405-sporten_skandal_polozhitelna_doping_proba_v_profi_futbolnata_ni_liga", "text": "\n Положителна допинг проба е дал футболист, взел участие в мача \"Пирин\" Благоевград - ЦСКА от 25-ия кръг на редовния сезон на Първа професионална лига, съобщава \"Дарик радио\". \r\n\r\n Мачът завърши с трудна победа за \"червените\" с 2:1 и гол в последните секунди, а след края на мача един от футболистите на \"орлетата\" е дал проба, която е била положителна за забранени вещества. \r\n\r\n До момента е отворена само \"А\" пробата на играча, а неговото име се пази в тайна. То ще бъде оповестено след отварянето и на \"Б\" пробата. \r\n\r\n Според информацията не става дума за употреба на вещества, с които футболистът да подобри спортната си форма, а по-скоро за грешка от негова страна. \r\n \n\t\t\t\t\t\t", "date": "2018.03.29", "title": "Спортен скандал: Положителна допинг проба в профи футболната ни лига"}
{"url": "http://www.bnews.bg/article/239393-pet_pozhizneni_pensii_otpusna_parlamenta_za_osobeni_zaslugi", "text": "\n Народното събрание отпусна пожизнени пенсии по 700 лева месечно на археолога Мария Чичикова, пианиста Иван Дреников, оперната певица Александрина Милчева, актьора Павел Поппандов и композитора Петър Льондев.  \r\n\r\n Държавните парични награди са за особени заслуги и постижения към българската държава и за цялостен принос в областта на културата.  \r\n\r\n Средствата за пожизнените държавни парични награди ще се изплащат чрез бюджета на Министерството на културата. \r\n\r\n   \r\n \n\t\t\t\t\t\t", "date": "2018.03.29", "title": "Пет пожизнени пенсии отпусна парламента за особени заслуги"}
{"url": "http://www.bnews.bg/article/239399-krasiviyat_zaliv_ot_plazhat_shte_bade_zatvoren", "text": "\n \r\nЗаливът Мая Бей в Тайланд ще бъде затворен за посетители четири месеца, заради \"критично\" увреждане на коралите. \r\nВластите в държавата се съгласиха да затворят мястото, добило популярност от снимките на холивудския филм \"Плажът\" с Леонардо ди Каприо от 2000 г.  \r\nПосещенията ще бъдат забранени от юни до септември и се планира ограничението да бъде прилагано и през следващите години. Екологът Тон Тамронгнавасават каза, че причината е най-вече заради вредите, нанасяни върху коралите. \r\n\"77 % от коралите в Тайланд са изчезнали, но в Мая едва се намират някакви\", каза той, цитиран от БТА.  \r\n\"По време на затварянето ще бъдат засадени още корали от правителството и от частния сектор\", добави той.  \r\nЗабраната ще важи и за хора, и за лодки в зоната с корали на плажа. Мая Бей все пак ще може да бъде видян от лодки извън ограничения район. Около 4 хиляди туристи посещават тайландската природна забележителност всеки ден, повечето отколкото е капацитетът на плажа. От септември ще бъде позволено посетителите да бъдат не повече от 2000 дневно. Приходите от туризма съставляват над 20 % от брутния вътрешен продукт на Тайланд.  \r\nНо увеличаването на туристите от 32 милиона посетители през 2016 г. до 35 милиона през 2017 г. и очакваните 38 милиона тази година повишава и тревогите за екологичните щети и устойчивостта на развитието на стопанския отрасъл. \r\n  \r\n \n\t\t\t\t\t\t", "date": "2018.03.29", "title": "Красивият залив от \"Плажът\" ще бъде затворен"}
{"url": "http://www.bnews.bg/article/239395-razkriha_koi_sa_chetirimata_pishman_obirdzhii_na_inkasoto_v_pleven", "text": "\n Четирима мъже на възраст между 30 и 35 години - всичките криминално проявени, двама - осъждани, са задържани за грабежа на около 200 000 лева от инкасо автомобил в Плевен, който бе извършен снощи около 20.00 часа. \r\n\r\n Случаят бе оповестен от окръжния прокурор на Плевен Ваня Савова, наблюдаващият прокурор Красимир Ячев и зам.-началникът на ОД на МВР Петър Янчев.   \r\n\r\n Един от разследваните е арестуван по \"горещи\" следи - около три часа след престъплението. Въз основа на наблюдавана от известно време група, по-късно са арестувани другите трима. В жилище са установени три огнестрелни оръжия и патрони за автомат \"Калашников\", открити са опаковки за пари. Установен е автомобилът, с който са избягали от местопрестъплението, както и вещи, с които са прикривали лицата си, докато са прехвърляли парите от инкасо автомобила в техния. \r\n\r\n До момента е установено, че част от оръжието у заподозрените за грабежа е незаконно притежавано. Работната хипотеза, по която се разследва, е извършване на грабеж в особено големи размери. При доказване на подобно престъпление се предвижда наказание \"затвор\" от пет до 15 години, плюс конфискация на една втора от имуществото на осъдения. \r\n\r\n Полицията работи и по версия за престъпна група, която може да е гастролирала в други региони. След повдигане на обвинението, което ще стане до края на деня, ще се поиска да бъде продължен срокът за задържане на 72 часа. \r\n\r\n Окръжната прокуратура в Плевен води досъдебно производство за грабежа от снощи. Той стана около 19.30-20.00 ч. пред хипермаркет в Плевен. От инкасо автомобил чрез сила, от охранителите на фирмата е отнета сумата от 202 000 лв. \r\n\r\n Няма пострадали охранители, уточниха от полицията. За инцидента е уведомил на тел. 112 гражданин, който станал свидетел на грабежа. \r\n\r\n Престъпниците, спрели пред входа на магазина, изтласкали шофьора на инкасо автомобила, после преместили колата зад магазина. Там прехвърлили парите в своя автомобил, но не успели да вземат цялата сума. От полицията са претърсили три жилища, откъдето е иззет доказателствен материал. Възложени са експертизи, предаде Канал 3. \r\n \n\t\t\t\t\t\t", "date": "2018.03.29", "title": "Разкриха кои са четиримата пишман обирджии на инкасото в Плевен!"}
{"url": "http://www.bnews.bg/article/239392-pusnaha_boksyora_ot_aresta_stradal_ot", "text": "\n Един от най-жестоките бандити в страната Върбан Борисов Боксьора е пуснат от ареста, научи ексклузивно БЛИЦ. \r\n\r\n Причината за решението на магистратите е, че лидерът на страховитата банда \"Опасните\" има онкологично заболяване. Той отдавна страда от рак на щитовидната жлеза, но преди дни състоянието му се е влошило рязко и не е бил в състояние да търка повече наровете зад решетките. Решението за освобождаване на бандита е взето от прокурор от Софийска градска прокуратура. \r\n\r\n В момента Боксьора се подвизава в столичния квартал \"Дружба\" заедно със семейството си. Той ще може да се порадва на свободата си до края на април, а след това трябва да бъде върнат в килията, където излежава 18-годишна присъда През 2014 година Борисов и 7 негови авери бяха признати за виновни в извършване на два грабежа от софийската военноокръжна прокуратура. \r\n\r\n Боксьора и ортаците му бяха арестувани през 2012 г. след въоръжен грабеж в заложна къща. \"Опасните\" са осъдени за два грабежа на заложни къщи в София, като плячката им от злато и вещи е оценена на 275 хил. лв. Те са наказани и за кражбата на фолксваген, който след това запалили. С него извършвали нападенията. Подсъдимите получават присъди и за незаконно оръжие. Боксьора успя да избяга по време на полицейската операция, но след това се предаде сам. През 2013 година съпругата му обяви, че ще се запали пред Съдебната палата, защото мъжът е в ареста, а се нуждаел от лечение. \r\n  \r\n \n\t\t\t\t\t\t", "date": "2018.03.29", "title": "Пуснаха Боксьора от ареста, страдал от..."}
{"url": "http://www.bnews.bg/article/239406-uzhas_v_razgradsko_kuche_nahapa_momiche", "text": "\n 12-годишно момиче от кубратското село Севар е нападнато и нахапано от домашно куче, съобщават от пресцентъра на ОД на МВР-Разград, съобщава \"Дарик\". Инцидентът е станал около 18.30 часа, на 28 март на улицата пред къща в селото. \r\n\r\n Пострадалата е откарана в Спешен център-Кубрат, с разкъсно-контузна рана на лявата подбедрица. След преглед и оказана медицинска помощ е освободена за домашно лечение. Собственикът на кучето е установен - мъж на 50 години от Севар. По случая е образувано досъдебно производство. \r\n  \r\n \n\t\t\t\t\t\t", "date": "2018.03.29", "title": "УЖАС в Разградско: Куче НАХАПА момиче!"}
{"url": "http://www.bnews.bg/article/239400-velikata_ograda_pada_s_gram_i_tryasak_dokato_valerko_prevzema_rakovska_134", "text": "\n \r\nЗащитното съоръжение по границата ни с Турция е пострадало тежко от дъждовете в района на гранично село в община Свиленград. \r\nЗаради проливните валежи нивото на една от рекичките тук се е повишило и водата е отнесла няколко от металните ограждения, издигнати с цел да се пресече незаконното прехвърляне на мигранти на българска територия.  \r\nСъоръжението е изключително важно за сигурността както на България, така и на Европа. През октомври м. г. то бе обявено от Правителството за стратегически обект от значение за националната сигурност.  \r\n33-километровото ограждение от Капитан Андреево до Маточина, заедно с обслужващия път, „глътнаха“ 26 млн. лв. На територията на Свиленградски регион остават за издигане около 13 км. Те се намират по поречието на река Тунджа. Това е пресечена местност, по която не вървят хора или поне досега Гранична полиция не е давала сигнали за минаване на мигранти през този терен. В края на август м. г. държавата отпусна допълнително 1 224 000 лева за изграждане на удължението на ограда в района на р. Тунджа с обща дължина от 1 875 м.  \r\nПреди седмица пък, по време на приема на изменение на Закона обществените поръчки, депутатите решиха на второ четене този закон да не се прилага за договори за услуги, доставки или строителство, сключвани от възложител по свързани с изграждане и поддръжка на инженерни съоръжения от възпрепятстващ тип с цел опазване на държавната граница. Подобно изключение вече беше направено при избора на фирмите, които построиха съоръжението. То бе мотивирано със спешността на строителството на оградата, на която Правителството възлагаше огромни надежди да спре евентуален миграционен натиск към България, какъвто от месеци наред липсва. Фирмите бяха избрани от областните управители на Ямбол, Хасково и Бургас. \r\nПрипомняме, че оградата по границата не издържа и в Бургаско. За това алармира многократно депутатът от БСП Елена Йончева, която направи и филм по темата. Оповестяването на данни за падналата ограда доведоха до сериозни скандали между нея и вицепремиерът Валери Симеонов.   \r\n\r\n Би Нюз неколкоктратно информира, че зад строежа на оградата стои близа до сърцето на , с която е сключен договор за за подучастък от района на ГПУ Средец от гранична пирамида 87 до гранична пирамида 123.  В търговския регистър обаче не откриваме никаква информация за фирма Булбения ООД. \r\n\r\n След неколко дневни опити да открием каквато и да е информация за въпросната фирма, която вероятно е усвоила милиони левове за строителството на \"Великата ограда\" се оказва, че единствената информация за  въпросната фирма се съдържа в един единствен документ? \r\n\r\n Управляващите от ГЕРБ и Обединени патриоти приеха корупционната поправка в закона за обществените поръчки.Чрез тази поправка по думите на опозицията се цели прикриването на кражбите свързани с изграждането на защитното съоръжение на границата ни с Турция. А поправката е по идеята на същият WC министър, който  днес се намърда в сградата на столичната ул. \"Г. С. Раковски\" 134, която ще дели със СДС. На освещавнето присъства неслучайно и лидерът на СДС Божидар Лукарски, с когото Симеонов отдавна демонстрира близости. \r\n\r\n На 19.12.2017 г. Специализираната прокуратура е образувала досъдебно производство за извършено престъпление от общ характер. Основанието на прокуратурата е доклад на ДАНС и проверка на АДФИ, касаещи строежа на защитното съоръжение на Българо- Турската граница. \r\n\r\n   \r\n \n\t\t\t\t\t\t", "date": "2018.03.29", "title": "\"Великата\" ограда пада с гръм и трясък, докато Валерко превзема \"Раковска\" 134"}
{"url": "http://www.bnews.bg/article/239380-nay_krasiviyat_prestapnik_napravi_bebe_na_miliarderka", "text": "\n \r\nKлоуи Грийн, наследницата на модната верига Topshop, е бременна от красавеца Джеръми Мийкс, който преди години нашумя като най-красивият престъпник в света. \r\nМногобройни източници потвърдиха щастливата новина за странната двойка, съобщават от \"Марица\". Клоуи е на 27 години, а Джеръми е на 34 и е бивш затворник, който в момента работи успешно като модел. \r\nМилиардерската дъщеря се влюби Мийкс преди около година, като за първи път общите им снимки се появиха на яхта в Бодрум, Турция. Тогава той все още беше женен.  \r\nКъм днешна дата той е в развод със съпругата си Мелиса, от която има един син.  \r\n  \r\n \n\t\t\t\t\t\t", "date": "2018.03.29", "title": "Най-красивият престъпник направи бебе на милиардерка"}
{"url": "http://www.bnews.bg/article/239390-sadyat_vidinski_doktor_ubil_bebe_pri_razhdaneto", "text": "\n \r\nОкръжната прокуратура в Монтана внесе обвинителен акт в съда срещу видинския гинеколог д-р Владимир Еремиев, причинил смъртта на новородено момченце. \r\nД-р Еремиев работил в отделението по акушерство и гинекология в МБАЛ „Света Петка“ във Видин. На 27 януари 2017 г. в болницата постъпила бременна жена с оплаквания от болки в корема, чийто термин за раждане бил след два дни.  \r\nТя била прегледана чрез видеозон от гинеколога, който преценил, че бременната трябва да бъде отведена в родилна зала. При това д-р Еремиев не направил диагностично-терапевтичен план и не определил последващо поведение относно предстоящото раждане.  Така гинекологът допуснал немарливо изпълнение на медицинската професия, в резултат на което причинил смъртта на плода на родилката.  \r\nОбвиняемият не провел необходимите прегледи за изясняване на акушерския статус на родилката, тоновете на плода не били проследявани в динамика с акушерски монитор, каквато е рутинната практика, а били слушани еднократно. Освен това той бил длъжен, при патологично раждане или необходимост от секцио цезареа, да се консултира с началника на отделението или негов заместник, което също не било направено.  \r\nКогато детските сърдечни тонове започнали да падат до 90-100 удара в минута д-р Еремиев, вместо да приложи единствения правилен за случая метод - да извади бебето с форцепс, разпоредил включване на родилката на система с „Окситоцин 10Е“ и продължил раждането по неправилен, с оглед конкретните обстоятелства, начин – чрез „прийома на Кристелер“ (силно притискане на горната част на корема - бел.ред).  \r\nПо този начин той отнел шансовете на родилката да роди живо, макар и асфиктично бебе. В 23:15 ч. на 27 януари м.г. жената родила мъртво момченце, с тегло 3100 грама и ръст от 51 сантиметра. Извиканите специалисти от лечебното заведение провели реанимационни мероприятия, които не дали резултат.  \r\nСъпругът на родилката е депозирал жалба в прокуратурата във връзка със смъртта на детето им и след проведено разследване е бил изготвен обвинителен акт срещу Владимир Еремиев.  \r\nПредстои съдът да насрочи дата за делото.  \r\n  \r\n \n\t\t\t\t\t\t", "date": "2018.03.29", "title": "Съдят видински доктор, убил бебе при раждането "}
{"url": "http://www.bnews.bg/article/239386-chetvartoklasnichki_predadoha_v_politsiyata_izgubeni_pari", "text": "\n \r\nТри момичета от Сандански дадоха пример за честност, след като намериха пари и ги предадоха в полицията, съобщават от пресцентъра на МВР. \r\nБожидара Панчева, Петя Младенова и Анастасия Мисеруди са ученички в IV клас от Второ ОУ „Христо Смирненски“ в Сандански.  \r\nВ обедните часове днес момичетата намерили на паднали на улицата пари. Без да се колебаят те отишли в полицията и ги предали на инспектор от Детска педагогическа стая.  \r\nОт РПУ-Сандански призовават собственика на изгубената сума да се яви в районното управление, за да я получи.  \r\nПолицията в Сандански ще изпрати до директора на Второ ОУ „Христо Смирненски“ благодарствено писмо към трите деца.  \r\n  \r\n \n\t\t\t\t\t\t", "date": "2018.03.29", "title": "Четвъртокласнички предадоха в полицията изгубени пари"}
{"url": "http://www.bnews.bg/article/239387-ruskoto_vanshno_ministerstvo_ako_balgariya_ima_danni_za_sluchaya_skripal_da_gi_dade", "text": "\n Не Русия, а българските власти трябва да коментират прибирането на посланик Бойко Коцев за консултации и на какво основание го правят. Това коментира говорителят на руското външно министерство Мария Захарова на въпрос на кореспондента на БНР. \r\n\r\n Може би България има данни или някакви доказателства по случая \"Скрипал\", ако е така, дайте ги, каза още Захарова. Тя допълни, че вярва на българските средства за масова информация и се надява те да дадат отговор на въпроса на какво основание посланик Бойко Коцев е извикан за консултации и за какво ще са тези консултации. \r\n\r\n По-рано днес стана ясно, че премиерът Бойко Борисов свиква Съветът по сигурността към Министерския съвет  на заседание в петък - 30 март, от 9.00 ч. Там ще бъде обсъден случаят \"Скрипал\" и ще бъде изслушан посланикът на страната ни в Руската федерация Бойко Коцев, съобщиха от пресслужбата. \r\n  \r\nКакто писа BNews, \r\n \n\t\t\t\t\t\t", "date": "2018.03.29", "title": "Руското външно министерство: Ако България има данни за случая \"Скрипал\", да ги даде"}
{"url": "http://www.bnews.bg/article/239388-proveryavat_bomboubezhishtata_no_na_hartiya", "text": "\n Министерският съвет не е разпореждал проверка на бомбоубежища. Тече рутинна проверка по документи на три администрации - на Софийска област, на община Самоков и община Ботевград. \r\n\r\n С нея се проверяват плановете за отбранително-мобилизационна подготовка, дежурството за оповестяване и осъществяването на контрол върху разходването на бюджетните средства по отбранително-мобилизационната подготовка. \r\n\r\n Такива проверки са част от задълженията на правителството, заявяват от правителствената информационна служба, след като по-рано днес излезе информация, че премиерът Бойко Борисов е разпоредил подобна проверка. \r\n\r\n Проверките се извършват периодично по утвърден план от Междуведомствения съвет по отбранителна индустрия и сигурност на доставките към Министерския съвет. Планът за 2018 г. е утвърден на 28 февруари. \r\n \n\t\t\t\t\t\t", "date": "2018.03.29", "title": "Проверяват бомбоубежищата, но...на хартия"}
{"url": "http://www.bnews.bg/article/239389-sdelkata_s_chez_vodi_do_bankya_i_do_kareto_za_karti_na_borisov", "text": "\n Стройна последователност от публични факти свързва лицата около сделката за ЧЕЗ с премиера Бойко Борисов. Съвместно разследване на „Лидове новини“ и Биволъ разкри ключови брънки от веригата, водеща от Прага до Банкя. \r\n\r\n  Той превежда на преговорите между ЧЕЗ и „Инерком“ за сделката с българските активи на чешката енергийна група. Молчан е финансов директор във фирма на Мая Христова от „ММ Груп“, която е в близки отношения със собственичката на „Инерком“ Гинка Върбакова.  За финансов директор е назначен именно Никола Молчан, който след това се оказва и официален участник в преговорите с „Инерком“. \r\n\r\n . Борисов и Лашов са имали в миналото общи съдружници със скандална слава. \r\n\r\n За присъствието на Молчан на разговорите между „Инерком“ и ЧЕЗ съобщи най-напред сайтът ClubZ, позовавайки се на два независими източника. Сега този факт е официално потвърден от ЧЕЗ Груп пред „Лидове новини“. Молчан е превеждал на срещите между ЧЕЗ и Инерком, провеждани в Прага, отговаря на въпроси на вестника говорителката на групата Алис Хоракова.  \r\n\r\n \r\n\r\n Молчан – доверено лице на кръговете около СИК и „Инерком“ \r\n\r\n Но ролята на чеха, който има и българско гражданство, не е само на преводач.  \r\n\r\n Мая Христова заедно със сина си Марин Христов притежават група от фирми с название „ММ“, които се занимават с продажби на луксозни коли, лизинг, застраховки, ресторантьорство, строителство и продажби на недвижими имоти. Тяхна е луксозната бизнес сграда на Околовръстен път 3, точно срещу резиденция Бояна. \r\n\r\n \r\n\r\n Семействата на Върбакови и Христови очевидно са в близки отношения, както личи на снимката публикувана в профила на Мая Христова в социалната мрежа Facebook. Светската хроника пази спомен за пищно благотворително събитие, организирано от Христова, на което е присъствал и един от бившите собственици на мола „Парадайз център“ Давид Михайлович. Неговият съдружник, руският олигарх с грузински произход – Паата Гамгонеишвили беше посочен от „Лидови Новини“ като част от схемата за финансиране на „Инерком“ в сделката за българския бизнес на ЧЕЗ.  \r\n\r\n \r\n\r\n Освен с Върбакови, Мая Христова е близка с известния ресторантьор и собственик на хайлайф заведения Петър (Пепи) Лашов. Репортер на агенция „Булфото“ го е запечатал още през 2006 г. на празненството при откриването на новия офис на „ММ Груп“, където той присъствал със съпругата си и с децата си.  \r\n\r\n Но отношенията между Христова и Лашов имат и съвсем конкретни бизнес измерения. Фирмата „Пи Ел БГ“, която е на Лашов се явява инвеститор в сграда, построена на Беловодски път 79, върху парцел притежаван от фирмата „ММ Дивелопмънт“. Това е видно на табелата на строежа от март 2012 г.  \r\n\r\n \r\n\r\n След като построява сградата, „Пи Ел Бг“ продава на „ММ Дивелопмънт“ 5 апартамента и 11 паркоместа в нея за малко над 1 млн. лв. „ММ Дивелопмънт“ е съсобственост на Мая Христова и нейният син Марин Христов. Впоследствие „ММ Дивелопмънт“ препродава някои от имотите на други физически и юридически лица близки до групата, което на практика оформя сграда от резидентски тип на близки съсобственици. \r\n\r\n \r\n\r\n Пепи Лашов е един от героите на разговорите #Яневагейт, от които става ясно, че той е чест посетител при премиера Борисов в дома му в Банкя, с когото играе карти. За да спаси Янева от „опраскване“, адв. Мондешки предлага да се срещне с Бойко Борисов с посредничеството именно на Лашов, или както той го нарича – Пепи Лашев. \r\n\r\n Кои са другите от карето карти не става ясно, но Мондешки твърди, че Лашов редовно го канел „айде да ходим нагоре към тва“ \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n Самоличността на въпросната Мая, за която е разбрала половин София така и не беше изяснена, но се появиха медийни публикации, които я свързваха с Мая Христова от „ММ Груп“. \r\n\r\n \r\n\r\n Всички изброени дотук персонажи: Никола Молчан, Мая Христова и Петър Лашов, са имали вземане-даване с правораздаването и престъпните групировки на прехода. \r\n\r\n Петър Лашов или „Пепи“ е сочен като един от наследниците на убития висаджийски бос Георги Илиев (виж тук и тук). Илиев беше застрелян от снайпер в заведението „Буда Бар“ в Слънчев бряг на 25 август около полунощ.  Веригата от заведения „Буда Бар“ е собственост на Лашов, а той се е намирал директно до застреляния бос в часа на неговата екзекуция. Лашов има и бизнес съдружие с иракчанина Самир Искандер Франсис, който е бил съдружник с Бойко Борисов във фирмата „Прайхим“. Освен съдружник на Борисов въпросният иракчанин е бил и съдружник на друга известна фигура от ъндърграунда – Златко Иванов – Баретата. Тази групичка се оказва забъркана в разработки за нелегален трафик на амфетамини за Близкия Изток и впоследствие с отвличането и последвалия разтрел на двама български шофьори в Ирак преди 14 г. Франсис забогатява от заменки на имоти по времето когато Борисов беше кмет на София. \r\n\r\n Никола Молчан е управлявал в миналото фирмата „Раков Дол Проджектс“, която през 2004 г. „Дневник“ определя като свързана с групировката СИК. Съдружниците в проекта са част от структурите на групировката, един от тях Георги Когеловима и общ бизнес с Валери Йосифов, бивш председател на надзорния съвет на СИК. \r\n\r\n Фирмата върти незаконна фабрика за цигари в Крайморие, която е затворена от антимафиотите няколко месеца по-рано, през март 1995 г., след разследване на Асен Йорданов, публикувано във в-к „Стандарт“. \r\n\r\n \r\n\r\n Според медийни публикации Мая Христова в миналото също е работила като застрахователен брокер в структурите близки до СИК. Преди година името й се появи и в криминалната хроника. Офисите на „ММ Груп“ бяха атакувани през април 2017 (при служебното правителство на Герджиков) от ГДБОП в рамките на операция срещу укриване на данъци и пране на пари, водена от Специализирана прокуратура. Оттогава не е изнасяна повече информация за развитието на това разследване. \r\n\r\n Името й се появи в медиите и през октомври миналата година, когато бе свързано с отвличането на 25 г. Адриан Златков, син на собственика на „Совавто“ и конкурент на Мая Христова – Тони Златков. Тогава лично Борисов сформира в дома си в Банкя „щаб“ за решаване на случая в домашни условия и „по пантофи“. \r\n\r\n Защо бащата на отвлеченото момче е отишъл лично в дома на Министър-Председателя да му реши проблема, остана загадка. Но фактът, че Тони Златков е съдружник с небезизвестния Димитър Стефанов – Митко Каратиста, бивш член на Надзорния съвет на „ЧЕЗ България“ и управител на фирми на „Пашата“, вероятно обяснява мобилизацията на такъв премиерски щаб. Случаят така и остана неразкрит, но беше решен благополучно, след плащане на солидна сума пари от страна на семейството на жертвата. /виж тук/. \r\n\r\n \r\n\r\n Още в първия ден след като беше обявено, че „Инерком“ купува бизнеса на ЧЕЗ в България, Биволъ публикува информацията, че съпругът на Гинка Върбакова е имал бизнес отношения с близката до СИК бивша манекенка Евгения Калканджиева. Припомнихме и факта, че управител на фирма на „Пашата“ – Димитър Стефанов известен като Митко Каратиста, беше в продължение на години член на Надзорния съвет на „ЧЕЗ България“. Припомнихме и връзките на „Пашата“ с Борисов. \r\n\r\n \r\n\r\n Петкова коментира смирено, че с оставката си защитавала доброто име на премиера Борисов. Нито една медия не й зададе въпроса от какво трябва да го защити тази оставка.В следващите дни стана ясно, че темата за връзките със структурите на СИК и тъмното минало на премиера е табу за българските медии, с малки изключения. „Следите остават“, както беше заглавието на един популярен крими-роман, а Биволъ се е заел усърдно с осветляването на тъмните страни на тази скандална сделка, която ще определя съдбата на милиони български граждани в бъдеще.  \r\n\r\n След сформирането на парламентарната Комисия за разследване на сделката за ЧЕЗ редакцията на Биволъ изпрати на нейното внимание серия въпроси, на които институциите могат да дадат ясни отговори. До момента са проведени две заседания на Комисията, като едно от тях беше засекретено. Все още не разполагаме с информация дали въпросите ни са подлагани на обсъждане. \r\n\r\n Идната седмица Комисията ще изслуша и премиера Борисов. Новите разкрития за негови контакти с лица, замесени в сделката, повдигат нови, твърде сериозни въпроси, които също ще изпратим на Комисията за ЧЕЗ по официален ред.  \r\n\r\n   \r\n \n\t\t\t\t\t\t", "date": "2018.03.29", "title": "Сделката с ЧЕЗ води до Банкя и до карето за карти на Борисов!"}
{"url": "http://www.bnews.bg/article/239391-iman_spirashta_daha_na_62_g", "text": "\n \r\nИман се появява на корицата на априлския брой на Harper's Bazaar в целия си блясък. \r\nФотосесията на 62-годишния модел ще ви остави без дъх.  \r\nКариерата ѝ стартира още през далечната 1975 г. \"Майка ми винаги е казвала: \"Научи се да отказваш и да отминаваш нещата, които не ти служат за нищо. \"Не\" е завършено изречение. Не е нужно да се обясняваш\", споделя Иман. \r\nТя е модна икона и стилът за нея е начин на живот. Иман казва, че винаги се е придържала към философията, че в свят, пълен с модни тенденции, залага на класиката: \"Истинският стил е като черно-бяла картина: Никога не е демоде.\" \r\nВъпреки изяществото си, тя споделя, че има неща, които не харесва в тялото си и това са краката, затова предпочита да носи дълги рокли и поли, и панталони. \r\n  \r\n \n\t\t\t\t\t\t", "date": "2018.03.29", "title": "Иман - спираща дъха на 62 г.!"}
{"url": "http://www.bnews.bg/article/239394-izdirvan_ot_politsiyata_napravi_sdvr_za_smyah_napisa_telefonniya_si_nomer_vav_feysbuk", "text": "\n Издриваният СДВР Красимир Тончев, публикуван във фейсбук страницата на столичната полиция развесели читатили и коментатори на целия пост, в който са  . \r\n\r\n Тоннчев, който е издирван за това, че има присъда, но за какво СДВР не съобщава, се оказа, че шофирал без книжка. \r\n\r\n Без да му микне окото под снимката си той остави телефонния си номер на СДВР.   \r\n\r\n След серия ултра шеговити коментари от четящите поста, СДВР му върна отговор пак във Фейсбук, че той много добре, знае, че е осъден и трябва да излежи присъдата си, но е избягал зад граница. \r\n\r\n Само преди дни СДВР пусна поста с издирваните лица, който от своя страна предизвика много отрицателни коментари, че социалната мрежа не е мястото, където да се публикува подобна информация на вътрешното министерство. \r\n\r\n \r\n \n\t\t\t\t\t\t", "date": "2018.03.29", "title": "Издирван от полицията направи СДВР за смях -  написа телефонния си номер във Фейсбук"}
{"url": "http://www.bnews.bg/article/239385-arest_na_karakachanov_za_chrd", "text": "\n В резултат на което стотици македонци и албанци от Македония и Косово незаконнно са влезли в Евросъюза, а в черната каса на „Пиротска“ влезли десетки милиони евро. \r\n\r\n И нито един тв водещ не смее да зададе този въпрос на вицето Красимир Каракачанов. Тази сутрин Виктор Николаев отново обгрижи евродепутата на ВМРО Ангел Джамбазки и отново забрави да го попита за публикацията на френското издание. Да не говоря за държавните БНТ и БНР, в които Каракачанов и неговата чета са пълновластни господари. \r\n\r\n При това публикацията на френските журналисти не е новина за българската аудитория. Още преди четири години Агенция БГНЕС изнесе същата информация, а през 2017 година сайтът „Афера“ бе цензуриран от Централната избирателна комисия заради публикуването на тези разкрития по време на парламентарните избори. \r\n\r\n \r\n\r\n И тъй като у нас полицаите, следователите и прокурорите са безсилни пред лицето Красимир Каракачанов, което е вицепремиер и военен министър, налага се спешно да сезирам европейските институции в Брюксел и Европол. \r\n\r\n Докато член на Европейския съюз, при това временно председателстващ същия съюз, е управляван от престъпна група, търгуваща с европейски паспорти, нейните външни и вътрешни граници са незащитени. \r\n\r\n \r\n \n\t\t\t\t\t\t", "date": "2018.03.29", "title": "Арест на Каракачанов за ЧРД?"}
{"url": "http://www.bnews.bg/article/239375-unikalno_nasa_podgotvya_misiya_do_slantseto", "text": "\n НАСА подготвя уникална мисия до Слънцето. Към него ще бъде изстреляна сонда, която ще трябва да издържи на температури, достигащи 1400 градуса по Целзий.  \r\n\r\n Любопитна подробност е, че всеки, който желае, може да изпрати онлайн своето име на космическата агенция. То ще бъде качено на микрочип, който пък ще бъде поставен в апарата. \r\n\r\n Така вашето име ще може да стане част от амбициозната мисия. \r\n\r\n Сондата ще бъде изстреляна на 31 юли и ще навлезе в орбита около Слънцето през 2024 година. \r\n \n\t\t\t\t\t\t", "date": "2018.03.29", "title": "Уникално: НАСА подготвя мисия до Слънцето "}
{"url": "http://www.bnews.bg/article/239378-papa_frantsisk_zakleymi_mafiyata_da_ne_se_narichat_hristiyani_nosyat_v_dushite_si_smartta", "text": "\n Членовете на мафията в Италия, много от които ходят на черква и се молят открито, не могат да наричат себе си християни, защото \"носят в душите си смъртта\". Това заяви папа Франциск пред десетки хиляди вярващи по време на общата аудиенция на площад \"Свети Петър\" във Ватикана на 28 март, предаде Ройтерс. \r\nСпоред агенцията това са най-острите думи на папата по адрес на организираната престъпност от близо четири години насам. \r\n\r\n Така че ние не трябва да отиваме много далеч, нека се замислим какво се случва тук в Италия, каза той, докато говореше общо за \"псевдохристияните\", които са покварени, а претендират да са праведни. \"Например т.нар. християни мафиоти - те наричат себе си християни, но държат смъртта в душите си и я причиняват на другите\", продължи Светият отец. \r\n\r\n Много от членовете на организирани престъпни групировки като сицилианската Коза ностра или калабрийската Ндрангета се възприемат като част от религията, нещо като секта. В малките градове на юг те участват в католически тайнства, ходят на черква, а в някои случай техни съучастници стават свещеници, отбелязва Ройтерс. \r\n\r\n Припомняме, че през 1993 г. покойният папа Йоан-Павел Втори предупреди хората от Коза ностра, че \"един ден ще се изправят пред Божия съд\".  Групировката отвърна с бомбени атаки срещу няколко черкви в Рим, включително базиликата \"Свети Йоан\" - папската черква в качеството му на епископ на Рим. \r\n \n\t\t\t\t\t\t", "date": "2018.03.29", "title": "Папа Франциск заклейми мафията: Да не се наричат християни, носят в душите си смъртта!"}
{"url": "http://www.bnews.bg/article/239381-prokuraturata_vnese_v_sada_deloto_sreshtu_patriotarskiya_zam_transporten_ministar_angel_popov_za_izmama", "text": "\n Днес, 29 март 2018 г., Софийска градска прокуратура (СГП) внесе в Софийски районен съд  (СРС) обвинителен акт срещу обвиняем Ангел Попов - зам.-министър на транспорта, информационните технологии и съобщенията, за извършена от него измама- престъпление по чл. 209, ал.1 от НК, съобщифа от държавното обвинение. \r\n\r\n Попов е обвинен за това, че на неустановена дата през месец август 2012 г. в град София, с цел да набави за себе си имотна облага в размер на 8000 евро възбудил у собственик на транспортна фирма заблуждение, че срещу горепосочената сума служители от Министерството на транспорта, информационните технологии и съобщенията, ще му уредят управляваната от него фирма да получи допълнително четири броя ЕКМТ/СЕМТ разрешителни. ЕКМТ/СЕМТ представляват разрешителни за облекчен режим на международен товарен транспорт. \r\n\r\n В хода на разследването е установено, че към 2012г. Попов нямал никакво служебно или лично отношение към работната група в Министерството на транспорта, информационните технологии и съобщенията, която била оторизирана да разпределя ЕКМТ/СЕМТ разрешения за транспорт. \r\n\r\n Въпреки това той създал невярното впечатление у управител на транспортна фирма, че може да повлияе върху решението на този колективен орган, като  предаде различни суми на някой от членовете му, назовани поименно от Попов. \r\n\r\n В действителност това било обективно невъзможно, тъй като сочените от него лица изобщо не били част от тази работна група. \r\n\r\n Попов е с мярка за неотклонение „Подписка“. \r\n\r\n Ако бъде признат за виновен, той може да получи наказание лишаване от една до шест години лишаване от свобода. \r\n\r\n Както Би нюз съобщи вчера, патриотарският зам.-министър на транспорта и лично протеже на тоалетния министър Ангел Попов е в основата на уволнението на шефът на ДАИ - Бургас Атанас Желязков. \r\n\r\n В интервю пред  бургаския сайт \"Флагман\" Желязков ракрива потресаващи детайли за корупционни схеми в сектора и обвинява за това протежето на Валери Симеонов и зам.-министър на транспорта Ангел Попов. \r\n\r\n Припомняме, че още в края на 2017 година главният прокурор Сотир Цацаров обяви, че Ангел Попов е обвинен в измама за 8000 евро. Попов е получил въпросната сума от превозвачи с обещанието да им уреди разрешително за търговска дейност, заявиха от прокуратурата. \r\n\r\n   \r\n \n\t\t\t\t\t\t", "date": "2018.03.29", "title": "Прокуратурата внесе в съда делото срещу патриотарския зам.транспортен министър Ангел Попов за измама!"}
{"url": "http://www.bnews.bg/article/239379-gerb_adzhiyski_virus_sled_gamishev_oshte_edin_tehen_deputat_s_danachna_izmama", "text": "\n \r\nНародният представител от ПГ на „БСП за България“ Георги Търновалийски съобщи в парламента, че освен вече печално известният напуснал парламента депутат Димитър Гамишев има още един депутат от ГЕРБ с данъчна измама. \r\nТърновалийски соментира пред журналисти в парламента, че много сериозният проблем в държавата, са огромните задължения, които не са събрани. \r\n\r\n , допълни депутатът от левицата.  \r\n\r\n Самият Кърчев побърза веднага да се оправдае: Зле скалъпен сценарий лично срещу мен - така депутатът от ГЕРБ Борис Кърчев коментира пред журналисти твърденията на БСП за продажба на негова фирма на малоимотно лице. Атаката идвала от БСП-Казанлък, предава БТА. \r\n\r\n Според неговите думи е продал две фирми две години преди да стане народен представител. При първата фирма - \"КТВ\", дълготрайните активи били продадени преди самата тя да бъде продадена като търговско дружество и е била с много добра кредитна история. Към момента на сделката не е имало задължения към държавата, категоричен е Кърчев.  \r\n\r\n Би Нюз очаква НАП и отговорните институции да кажат каква е истината и дали при ГЕРБ това не е обичайна практика на кадрите й. \r\n\r\n Припомняме, че   „За“ гласуваха 139 народни представители, „против“ – 6 и „въздържали се“- 7. Гамишев е избран от 1-ви Многомандатен избирателен район Благоевград от листата на ГЕРБ. Той подаде оставка вчера, след като стана ясно, че спрямо него е започнала проверка от НАП заради фирма, която е продал преди да стане общински координатор на ГЕРБ в Гоце Делчев. \r\n\r\n Първи темата повдигнаха от Областния съвет на БСП в Благоевград на 26 март, когато в декларация изразиха притеснения заради информацията, че Гамишев е злоупотребявал с данъци. \r\n\r\n  Това съобщи сайтът Биволъ, като информацията се потвърждава от Търговския регистър и публичния списък на Националната агенция за приходите за безимотните длъжници на хазната.  \r\nВ случая става дума за класически случай на прехвърляне на дружество на малоимотно лице, става ясно от данните на данъчната агенция. Това в миналото бе една от най-разпространените схеми за избягване на данъчно облагане или за източване на ДДС. От Националната агенция за приходите (НАП) обясниха миналата седмица, че в голяма степен вратичките в закона в последните години били ограничени заради въвеждане на редица мерки като забрана за прехвърляне на фирма по време на данъчна ревизия, пред- и следрегистрационен контрол по ДДС и т. н. \r\n\r\n \r\n  \r\n \n\t\t\t\t\t\t", "date": "2018.03.29", "title": "ГЕРБ-аджийски вирус: След Гамишев още един техен депутат с данъчна измама!"}
{"url": "http://www.bnews.bg/article/239382-prezidentat_rumen_radev_kam_ruskiya_patriarh_kiril_ne_znam_kak_ste_slushali_moite_rechi_ponezhe_gi_spomenahte_no_na_shipka_mnogo_yasno_kazah_vechna_priznatelnost_za_voinite_na_tsarya_osvoboditel_eto_kakvo_oshte_si_kazaha_dvamata_zapis_ot_sreshtata", "text": "\n Протойерей Николай Георгиев от отдела за \"Връзки с обществеността\" при Св.Синод на БПЦ-БП днес разпрати до медиите аудиофайлове от срещата между българския президент Румен Радев и руския патриарх Кирил по време на визитата му у нас по повод националния ни празник 3 март. \r\nЕто я публикуваната стенограма на разговорите: \r\n\r\n ПЪРВИ ЗАПИС \r\n\r\n \r\n\r\n … по случай 3 март – нашия национален празник. Благодарим Ви, че заедно почетохме паметта на загиналите руски и български воини за нашето национално освобождение. Също така високо оценяваме Вашата визита в светлината на огромната роля на Руската православна църква за общонародния силен подем на руския народ в месеците след Априлското въстание в България от 1876 г. Именно на голямата роля на църквата и с молебените на всички църкви в Русия месеци наред се взема решението за тази война, която за нас е освободителна. Между българския и руския народ има вековни дълбоки културни и духовни връзки. И в основата и в последвалото развитие на тези връзки, голяма роля имат Българската православна църква и Руската православна църква. Както и Светите братя Кирил и Методий, пренасянето на славянската азбука и църковно-славянският език. Убеден съм, че със своето дело и Българската православна църква, и Руската православна църква ще продължат да допринасят за нашето културно и духовно сближаване и за развитието на нашите приятелски народи. Благодаря Ви още веднъж. \r\n\r\n \r\n\r\n Благодаря за Вашите добри думи, за Вашето участие в честванията. За мен не е стоял въпросът дали да дойда тук или да не дойда, въпреки, че аз отложих всички мои пътувания и ангажименти, само за да дойда в България. Защото паметта за героичната борба на руския и българския народ за освобождението на православна България има особено място в историята на нашите народи. И аз бих искал да помоля Вас, властите, да пазите тази памет, независимо от политическата конюнктура. Бих искал да Ви напомня, че след Кримската война Русия се оказва в много тежко състояние. Практически тази война е била война на обединена Европа срещу Русия, която се застъпва за православните от Близкия изток и светите места. И Русия претърпява поражение в тази война. Можете ли да си представите ситуацията, в която Русия е взела решението да участва в освобождението на България? Цяла Европа е била против. Трябвало е да преодолеем това ембарго, това дипломатическо ембарго на Европа, за да бъде взето решение руските войски да участват в освобождението на България. Русия не е погледнала към Европа. Била е движена от любовта си към българския народ. И още искам да кажа, че тя е била отслабена след предишната война, не е имала никаква политическа подкрепа от света. Започнала е борба за освобождението на българите. Това е един велик пример как духовната, културната, религиозната солидарност превъзмогват политическия прагматизъм. Радвам се, че имам възможност да го кажа днес и искам още веднъж ясно да Ви кажа, че България е била освободена от Русия – не от Полша, не от Литва, нито от други страни, а от Русия. Искам откровено да Ви кажа, че на мен ми беше трудно да слушам всички тези препратки за участието на други страни в освобождението на Русия (очевидно патриархът има предвид България). Нито Полският сейм, нито Литовският сейм са вземали решение да започнат война срещу Османската империя.  Надявам се, че средствата за масова информация ни чуват и ще предадат разочарованието на патриарха, който е чул неправилната историческа интерпретация, свързана с освобождението на България. Ние сме за историческата правда, господин Президент. Тази историческа правда сме я извоювали с нашата кръв. И не може да има никакви политически и прагматически причини, поради които тази историческа правда днес да бъде премълчавана и неправилно интерпретирана. И въпреки това съм благодарен на Вас, на Българската православна църква за това как забележително бе отпразнуван този юбилей. Искам откровено да Ви кажа, че имам двояко впечатление от този юбилей. И аз открито го казвам и на Вас, и на целия свят. Но при все това този юбилей още веднъж ни помогна да осъзнаем огромната роля на Православната църква в Освобождението на България и заради това си заслужава руският патриарх да дойде на тези тържества. И аз много се надявам, че в съзнанието на българския народ и на неговия политически елит ще се запазят уважението и признателността към великите жертви, които понесе нашият народ съвършено безкористно, въпреки всички политически конюнктури, за да освободи България и да я направи свободна. Много Ви моля да направите всичко възможно тази памет за героическата роля на Руската и Българската православна църква и руския народ да се запази в българското общество независимо от политическото... Всичките разговори за дружба се проверяват в реалността. Ако ние говорим за дружба, но забравяме за жертвите, които са били принесени в името на Освобождението на България, тези думи престават да имат значение. Знам, че има интерес и от страна на България, и от страна на Русия да развиват двустранните си отношения. И тези двустранни отношения трябва да използват този велик потенциал, исторически и духовен, културен и религиозен, който съществува в отношенията между нашите страни. Нека всички заедно направим така, че този потенциал да работи за по-доброто бъдеще на Русия и България.  Ние обичаме България, обичаме българския народ, независимо от политическата конюнктура. \r\n\r\n \r\n\r\n Ваше Светейшество, благодаря за думите, които казахте, за любовта към българския народ. Мога да Ви уверя в същото – в любовта на българския народ към руския и вечната признателност за това, което направи руският народ за нашето освобождение. Искам също така да споделя, че Вашите притеснения относно споменаването на други народи нямат такова голямо основание. Ще Ви обясня защо. Ние държим на нашата история. И там много ясно е записано, че това е Руско-турска освободителна война, а не Полско-турска освободителна, или финландско-турска и т.н. Но уважаваме историята. Ние знаем много добре от нашите исторически източници, че под знамената на император Александър II е имало воини от други народи, които също са оставили костите си тук, на българска земя. И ние уважаваме всяка капка кръв и всяка жертва. В никакъв случай не омаловажаваме руския принос. Това си остава за нас Руско-турската война. Русия е военната сила, която ни освободи. Но е имало в състава на Руската армия, Вие знаете много добре от историята, други народи и ние сме длъжни да уважаваме и тях. И тук няма никаква политика, тук има уважение към историята и всички загинали. И трябва да почитаме паметта на всеки един загинал на наша земя. А що се отнася до признателността на българския народ и на България, Вие видяхте колко много хора имаше на Шипка. Мога да Ви кажа, че това са хора, дошли не по принуда, а по вътрешно убеждение, от преклонение към това, което руският народ извърши за нас.... \r\n\r\n ВТОРИ ЗАПИС \r\n\r\n \r\n\r\n …Царят Освободител император Александър II – неговото име трябваше да прозвучи, а то не прозвуча. Чуха се имената на различни страни, които уж са освободили … Руският и българският народ не могат да бъдат измамени и това, което преживях на Шипка, е много дълбок духовен отклик. Аз разбрах, че независимо от политиката, която провежда държавната власт в България, някъде в дълбините българският народ съхранява дълбока признателност към руския народ. Бих искал да Ви препоръчам да обръщате внимание на тези настроения и пълноценно да изграждате отношенията с външния свят. Аз много ценя Вашия личен принос и Вашата жизнена позиция, която стана за мен достатъчно ясна след нашата първа беседа, след първото Ви представяне. Смятам Ви за забележителен лидер, прекрасен оратор. По съветско време за най-лоши оратори бяха смятани българските другари, които въобще не можеха да говорят без хартийка. Когато Ви слушах, се наслаждавах, че България ражда такива забележителни харизматични лидери, които могат така добре да изказват своите мисли. Но аз бих искал да Ви помоля винаги в своята политическа дейност да помните всичко това, което се е случило в историята между България и Русия, и независимо от политическата архитектура на Европа, бих искал да помоля Вас и Вашите колеги никога да не забравяте тази любов, която съществува на дълбоки нива между руския и българския народ, както и тези особени отношения, които съществуват между българската и руската църкви. Искрено се надявам, че чрез съвместни молитви на българската и руската църкви ще процъфтява съвременна България, която се сблъсква с много политически ... Нека Божията помощ Ви съпътства във Вашата висока политическа отговорност. Още веднъж искам да подчертая, че тези таланти, които Ви е дал Господ, в съчетание с тези молитви, които произнася за Вас Българската православна църква, трябва да доведат до забележителни резултати. Нека Ви съпътства Божията помощ във Вашите високи дела. Много се радвам, че се запознахме. Вие променихте моите впечатления за българските политически лидери. \r\n\r\n  Благодаря за топлите думи, Ваше Светейшество. Искам още веднъж да Ви уверя, че никога не трябва да се поставя под съмнение ролята на Русия за нашето Освобождение. И ние няма да го допуснем. Не знам как сте слушали моите речи, понеже ги споменахте, но на Шипка много ясно казах – вечна признателност за воините на царя Освободител. Снощи казах името на царя Освободител – император Александър II. Манифеста и думите от Манифеста – дори го цитирах. Дори цитирах Достоевски, който невероятно уважавам, защото той разкрива вселената на човешката душевност. И точно Достоевски с няколко изречения по най-добрия начин възпроизвежда емоционалната обстановка в дните след Априлското въстание в Русия, която става и причината целият руски народ да се въздигне и да тръгне да ни освобождава. Така че, много ясно изразих своята позиция. Освен това, не забравяйте, всички българи знаят, че точно срещу българския парламент от другата страна е паметникът. Ние бяхме точно пред него. Този паметник е издигнат през 1907 г. И там всеки българин, който минава, чете: Царю Освободителю от признателна България. И това остава, това е в центъра на София и никой не може да го оспори. Така че, още веднъж ще Ви помоля да нямате притеснение. Има, както и Вие много добре казахте, отношения, неподвластни на всякаква политическа корист. Политиката се мени, както и Вие сам казвате, често, но духовните връзки остават. И аз много ще се радвам това сътрудничество между нашите две православни църкви да продължава да се развива още повече, така че нашите народи да се сближават и чрез църквата. \r\n\r\n \r\n\r\n Благодаря Ви, Ваше Превъзходителство и още веднъж искам да кажа, че отношенията между нашите църкви са най-важният и решаващ фактор в запазването на особените привилегировани отношения между Русия и България, защото тази духовна близост, която свързва нашите народи компенсира всички недостатъци на политиката. И това наистина го почувствах на Шипка. Видях настроението на хората, видях техните лица, видях руски и български знамена и нито едно финландско, нито едно полско, нито едно литовско… Странно, нали? Много странно. Скъпи братя, нито едно /знаме/. Ако вие се обърнете към Литва и ги питате какво място заема във вашата история освободителната война на Балканите, те няма да ви разберат. Ако същото питате и поляците, те още повече няма да ви разберат. Защо тогава тази идея изведнъж възникна в недрата на българското правителство да говорите за ролята на Полша, Литва и Финландия в Освобождението на България. \r\n\r\n \r\n\r\n Аз мога да отговарям за своите думи и много точно съм казал – нито Полша, нито Литва и т.н., но казах – руснаци, румънци, поляци, финландци и т.н. Вие знаете, църквата се моли за всяка една душа. Отделният човек е важен в църквата и един човек да има загинал, ние трябва да го споменем. Той се е бил, още веднъж казвам… Спомням си дори миналата реч от зарята миналата година - под знамената на император Александър II са се били всички тези воини. \r\n\r\n Да оставим тази тема. \r\n\r\n : Благодаря. Негово Светейшество Патриарх Кирил: Аз още веднъж бих искал сърдечно да Ви благодаря, Ваше Превъзходителство, за нашето общуване… Още веднъж искам да Ви благодаря за Вашите забележителни думи, които произнесохте на Шипка и видях как народът подкрепи Вашите слова. И още веднъж искам да кажа, че бях приятно изненадан от това как лидер на България свободно произнася толкова сериозна реч с такъв голям ентусиазъм, с такава силна енергия. Вие наистина сте национален лидер и аз бих искал от цялото си сърце да Ви пожелая Божията помощ. А в настоящата и бъдещата Ви работа за българската държава винаги да помните за своите руски братя, за нашата история. Навреме спрях. \r\n\r\n За да приключим тази тема, мога да Ви кажа, че имаше години, в които Русия не беше споменавана изобщо. Но ние следим и развитието на Руската православна църква. Искам да ви поздравя с мащабите … през последните десетилетия, за строителството на църкви и манастири и особено за работата с младите хора. Видях вчера и много млади хора във вашия прекрасен хор. И ви поздравявам. \r\n\r\n \r\n\r\n Благодаря Ви. Само в Москва има започнато строителство на 200 нови храма. През последните години ние построихме 6000 храма на Руската православна църква. Създадени са много младежки организации. Църквата влезе в диалог с всички сфери на обществения живот – с културата, с политиката, със спорта, с обществените организации. Сега Руската православна църква се явява духовната сила, която влияе върху настроенията на нашия народ. Ние благодарим на Бога за този диалог, който се осъществява между руската църква и властта и всички тези разговори за срастване, които много обичат да разпространяват на Запад. Да, обичат да говорят за това. Нищо подобно не се случва. Нито веднъж за моето патриаршеско служение никой от държавните дейци, нито президентът, нито премиерът, никакви губернатори, не са ме молили да правя каквото и да е било назначение на този или друг архиерей. Нито веднъж. И аз никога не съм молил президента да назначава един или друг министър. Никакво срастване няма. Но има много добър диалог. И властта в днешно време разбира духовната, историческа роля на руската православна църква. Ние много уважаваме сегашната политика на руската държава, която е насочена към осъществяването на пълния суверенитет на Русия. Реалният суверенитет. Не формалният. Този суверенитет ни дава възможност… да казваме не, тогава, когато това “не” е продиктувано от националните ни интереси. И ето защо сега се получават такива прекрасни взаимоотношения между църквата и държавата. И аз благодаря на Бога, че нашият народ подкрепя това. И аз бих искал от цялото си сърце да пожелая на България да има такъв творчески и извън политически, но насочен за благото на българския народ, диалог между църквата и държавата. Искам във Ваше присъствие да благодаря и на Негово Светейшество за неговото мъдро ръководство на Българската православна църква, за този висок авторитет, който има във вселенското православие. В неговите думи и в неговото мълчание се вслушва целият православен свят. И дай Боже да се развиват добрите отношения между българската държава и Българската православна църква. Президентът Румен Радев: Ние също вярваме в това и сме убедени, че те ще се развиват. Между другото, с интерес се запознах и с Вашата теза за ролята на мълчанието. Това би било добра лекция за много политици в съвременния свят. Негово Светейшество Патриарх Кирил: Благодаря Ви. Църквата в Съветския съюз и църквата в България тогава преминаха през много тежки условия. И тогава нашата позиция много често се формулираше чрез мълчание. Но не това искаха нашите западни партньори, а да осъдим нашето правителство. Защо не критикувате вашето правителство? Сега се обръщаме към американците, църковните, и питаме - защо вие не критикувате вашето правителство. И те мълчат в условията на демокрацията. Ние не живеехме в условията на демокрацията. Ние не можехме открито да критикуваме. Но ние можехме да мълчим. И нашето мълчание бе разбрано от нашия народ. И с това се обяснява безусловният авторитет на Българската и Руската православна църква, въпреки политическите изменения през последните … Аз се надявам, че с Божията милост ще ни стигнат духовните сили и мъдрост да продължим да засвидетелстваме това пред нашите народи. А на Вас бих искал искрено да Ви пожелая Божията помощ. \r\n\r\n Президентът Румен Радев: Аз съм я поискал от нашия мъдър патриарх и съм я получил. Благодаря Ви. \r\n\r\n Негово Светейшество Патриарх Кирил: \r\n\r\n Благодаря Ви, Ваше превъзходителство.   \r\n \n\t\t\t\t\t\t", "date": "2018.03.29", "title": "Президентът Румен Радев към руския патриарх Кирил: Не знам как сте слушали моите речи, понеже ги споменахте, но на Шипка много ясно казах – вечна признателност за воините на царя Освободител.  Ето какво още си казаха двамата! (ЗАПИС ОТ СРЕЩАТА)"}
{"url": "http://www.bnews.bg/article/239376-karanga_mozhelo_da_obleche_ekipa_na_levski_no", "text": "\n В интервю пред НОВА Фернандо Каранга призна, че към него е имало интерес от \"Левски\" и \"сините\" са разговаряли с агента му, но не и с него. \r\n  \r\n„Така е, и аз съм чувал затова. Поради някаква причина не са се получили нещата, мениджърът ми сподели за тази възможност, но аз не съм говорил с никой в Левски”, заяви голмайсторът на Първа лига. \r\n  \r\nБразилецът коментира и наказанието си от БФС за един мач, което дойде след жестовете за рязане на глави при радостта му след головете с \"Пирин\" (2:1) и \"Левски\" (1:0). \r\n  \r\nЗаяви и че не е търсил провокация с гумената играчка под форма на мъжки полов орган, която развяваше след дербито. \r\n  \r\n„Признавам, стана ми тъжно от това наказание, защото работя неуморно за да помагам на отбора. Смятам това за незначително, жест, такъв, какъвто играчите правят.  \r\n  \r\nНе влагам никаква агресия, и докато играех в Бразилия, головете ми също бяха последвани от такъв жест, това е жестът на Матадора, който вкарва голове. И други футболисти го правят.  \r\n  \r\nРазрази се една полемика, която не съм искал. И след мача с Левски агитката скандираше името ми. Винаги ще тичам за тях, това бе емоционален жест, бях много развълнуван. Бях емоционален, знаех, че е играчка във формата на п**ка, но не е имало желание за провокация. \r\n  \r\nИскам извинение от свое име и от името на ЦСКА. Извинение от тези, които са видели повече, от това, което съм искал. Но аз съм си такъв. Затова на терена съм друг човек и не мога да сдържам емоциите си\", заяви бразилецът. \r\n  \r\n \n\t\t\t\t\t\t", "date": "2018.03.29", "title": "Каранга можело да облече екипа на Левски, но... "}
{"url": "http://www.bnews.bg/article/239377-shefat_s_pistoleta_sobstvenikat_na_paok_aut_ot_terenite_za_3_godini", "text": "\n Скандалният собственик на гръцкия футболен ПАОК - Иван Савидис, получи забрана да посещава стадиони и спортни мероприятия за следващите 3 години. Причината е, че той нахлу на терена, носейки пистолет, по време на последния мач на солунския тим срещу АЕК. Санкцията е наложена от дисциплинарната комисия на футболната централа в южната ни съседка. \r\n\r\n Савидис поиска обяснение от съдията на срещата за спорна ситуация в края, като на терена бе съпроводен от бодигардовете си. На колана му пък се видя пистолет. Носенето на оръжие по време на футболни срещи е строго забранено в Гърция. След този случай първенството в страната бе прекратено с решение на властите. \r\n\r\n Освен това бизнесменът, чието състояние се оценява на 530 млн. евро, трябва да плати и около 100 хил. евро глоба.  \r\n\r\n Клубът също ще изтърпи санкция. От актива на ПАОК ще бъдат извадени 3 точки за настоящия сезон. Следващата кампания \"черно-белите\" ще започнат с -2 точки. Паричната глоба за отбора ще бъде в размер на 63 хил. евро. \r\n\r\n Освен това бившият отбор на Димитър Бербатов ще играе следващите си 3 домакински мача без публика. \r\n\r\n ПАОК бе един от фаворитите за титлата в Гърция. Отнемането на точките през сезона обаче спира шампионските амбиции на тима. \r\n\r\n С глоба от 15 хил. евро и забрана за посещаване на футболни срещи за 90 дена пък е наказан спортния директор на тима Лубош Михел, който също нахлу на терена в злополучния мач. \r\n \n\t\t\t\t\t\t", "date": "2018.03.29", "title": "Шефът с пистолета: Собственикът на ПАОК аут от терените за 3 години!"}
{"url": "http://www.bnews.bg/article/239366-ventsi_stefanov_kakvi_futbolisti_na_levski_da_vzimam", "text": "\n Президентът на Славия - Венци Стефанов, заяви пред Sportal.bg, че няма никакво намерение да взима футболисти от Левски, каквато информация се появи. Напоследък се заговори, че “белите” проявяват интерес към Станислав Иванов и Ивайло Найденов. \r\n“Какви футболисти на Левски да взимам? Нямаме никакъв интерес към тези играчи, а пък и към когото и да било от клуба. Ние си имаме много добра школа и доста таланти. Ще разчитаме на нашите си деца. Тези, които се развиват в школата”, заяви Стефанов. \r\n \n\t\t\t\t\t\t", "date": "2018.03.29", "title": "Венци Стефанов: Какви футболисти на Левски да взимам?"}
{"url": "http://www.bnews.bg/article/239356-yuzhna_i_severna_koreya_se_dogovoriha_za", "text": "\n Северна и Южна Корея се договориха срещата им на високо равнище да се състои на 27 април, предаде Йонхап. Двете страни се стремят да подобрят връзките помежду си и да намалят военното напрежение. \r\nСлед проведени преговори на високо равнище страните се договориха, че южнокорейският президент Мун Дже-ин и севернокорейският лидер Ким Чен-ун ще се срещнат в Дома на мира на юг от граничното селище Панминчжон, пише БТА. \r\nОсвен това те се договориха да осъществят контакти на работно ниво следващата сряда, за да обсъдят въпросите на протокола и сигурността по време на срещата на върха. \r\n \n\t\t\t\t\t\t", "date": "2018.03.29", "title": "Южна и Северна Корея се договориха за… "}
{"url": "http://www.bnews.bg/article/239367-strashno_reka_struma_podkopava_e_79_zapochnaha_da", "text": "\n Поради опасност от подкопаване на главен път Е-79 южно от Симитли в посока Кресненското дефиле започна изграждането на дига на река Струма. Вследствие на обилните дъждове и снеготопенето през последните дни нивото на река Струма продължава да се покачва, като се измества и коритото на реката, съобщиха от Агенция \"Пътна инфраструктура\" пред БТА. \r\nПоради това служители на Областно пътно управление - Благоевград предприеха мерки и засипват едър скален материал при 377-ти километър на път I-1 София - Кулата. \r\nЦелта е предпазване на пътя от придошлите води. Покачването на нивото на река Струма се наблюдава постоянно, като още на 20 март са поставени и контролни репери. Проблем създават и големите дървета, които водата носи. Изградената в района преди няколко години дига от бетон на практика сега е ненужна. \r\nСпоред експертите реката постоянно променя коритото си. През последните няколко дни водата се е доближила до пътя с около 4 метра. Водата е заляла и част от обходния маршрут на главен път Е-79, в близост до село Долно Церово. \r\nУкрепителните дейности ще продължат няколко дни. \r\n \n\t\t\t\t\t\t", "date": "2018.03.29", "title": "СТРАШНО: Река Струма подкопава Е-79! Започнаха да… "}
{"url": "http://www.bnews.bg/article/239368-o_ne_spirat_vodata_v_sofiya", "text": "\n На 30 март 2018 г. (петък), във връзка с монтаж на спирателен кран на ул. „Св. Георги Софийски“ кв. „Крива река“, се налага спиране на водоподаването от 10:00 до 19:00 часа на клиентите на „Софийска вода”, живеещи в района на: по ул. „Св. Георги Софийски“ от  ул. „Райко Жинзифов“ до ул. “Константин Иречек“ , ул. „Добрила“ и  по ул. „Виктор Григорович“ от ул. „Даскал Манол“ до  ул.“ Св. Георги Софийски“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Виктор Григорович“. \r\n  \r\nНа 30 март 2018 г. (петък), във връзка с подмяна на сградни водопроводни отклонения на бул. „Арсеналски“, жк. „Лозенец“, се налага спиране на водоподаването от 10:00 до 21:30 часа на клиентите на „Софийска вода”, живеещи в района на: по бул. „Арсеналски“от бул. „Черни връх“ до ул. „Църноок“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Арсеналски“ ъгъла с ул. „Никола Козлев“. \r\n  \r\nНа 30 март 2018 г. (петък), във връзка с пресвързване на уличен водопровод на ул. „Струма“, вилна зона „Врана – Лозен триъгълника“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Ерма“ , ул. „Струма“, ул. „Рила“ по ул. „Стара планина“ от ул. „Тинтява“ до ул. „Струма“. \r\n\r\n Проф. Пимпирев: Ако сме екип, ще стигнем далеч \r\n\r\n Vesti.bg \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стара планина“ ъгъла с ул. „Струма“. \r\n  \r\nНа 30 март 2018 г. (петък), във връзка с подмяна на сградно водопроводно отклонение на ул. „Люлин“, кв. „Филиповци“, се налага спиране на водоподаването от 09:30 до 17:30 часа на клиентите на „Софийска вода”, живеещи в района на: по ул. „Люлин“от ул. „3 - ти март“ до ул. „Детелина“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Люлин“ №7. \r\nНа 30 март 2018 г. (петък), във връзка с подмяна на сградно водопроводно отклонение на ул. 2, кв. „Враждебна“, се налага спиране на водоподаването от 09:30 до 16:30 часа на клиентите на „Софийска вода”, живеещи в района на: по ул. 2 от ул. 26 до ул. 25. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 2 ъгъла с ул. 26. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . \r\n“Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.03.29", "title": "О, не! Спират водата в София! "}
{"url": "http://www.bnews.bg/article/239364-sofiya_shte_ima_svoite_nebostargachi_gotvyat_zhestoka_naredba_zasyaga_vsichki_sobstvenitsi_na_imoti", "text": "\n Небостъргачите в столицата трябва да се разположат в смесени многофункциални зони, които ще работят 24 часа. Къде ще бъдат те, ще стане ясно догодина. \r\n\r\n Това обяви главният архитект на София Здравко Здравков по Нова тв. Той обясни, че не се обявяват предварително зоните, защото това ще доведе до скок на цените на имотите в тези части на столицата и наплив от мераклии да строят много високи сгради. С приетия вчера закон за строителство в София защитихме зелената система на града, категоричен бе арх. Здравков. Депутатите гласуваха изготвения от него и екипа му законопроект, според който в центъра ще могат да се вдигат сгради до 50 м, отвъд Околовръстното до 15 м, а в останалите райони до 75 метра.  \r\n\r\n Изискванията за строителство на нови сгради в момента е всеки апартамент да има паркомясто. Проблемът е, че хората купуват два и три автомобила.  \r\n\r\n 680 автомобила на 1000 души има в сега в столицата, обясни проблемите с паркирането в София главният архитект. Той изрази мнение, че трябва да спре стимулирането на семействата да купуват автомобил и за децата.  \r\n\r\n Нова наредба за градската среда, която предстои да бъде гласувана от местния парламент, ще определи изискванията към вида на сградите, включително мястото на климатика и вида на дограмата, допълни още арх. Здравков.  \r\n \n\t\t\t\t\t\t", "date": "2018.03.29", "title": "София ще има своите НЕБОСТЪРГАЧИ! Готвят жестока наредба – засяга всички собственици на имоти! "}
{"url": "http://www.bnews.bg/article/239371-gdbop_preduprezhdava_nova_spam_ataka_ne_davayte", "text": "\n ГДБОП предупреждава за спам атака и призовава потребителите да не предоставят поискани им по електронната поща лични и други данни от подател финансова институция, съобщиха от пресцентъра на МВР. \r\n  \r\nОт 20 март в страната е активна спам атака, при която, на общ принцип са разпратени стотици хиляди електронни писма до потребители на български мейл провайдъри, уточняват от вътрешното министерство. \r\n Фишинг мейлите са еднотипни по съдържание и претендират, че са разпратени от името на различни банкови институции, извършващи търговска дейност на територията на страната. В съобщенията фигурира линк, който приканва получателите да въвеждат оторизационните си данни от акаунти за електронно банкиране (потребителски имена и пароли) или финансови платежни инструменти (данни от дебитни и кредитни карти) под претекст, че се извършват профилактични действия от името на финансовите институции. \r\n  \r\nГДБОП апелира към необходимото внимание при получаването на фалшиви непоискани търговски съобщения. И отбелязват, че във всички финансови институции, осъществяващи търговска дейност на територията на страната, нямат практика да изискват подобен тип данни по описания по-горе начин. \r\nГДБОП е създала организация с големите имейл провайдъри в страната за филтриране на измамните спам съобщения. \r\n \n\t\t\t\t\t\t", "date": "2018.03.29", "title": "ГДБОП предупреждава: Нова СПАМ атака! Не давайте… "}
{"url": "http://www.bnews.bg/article/239360-divna_zatava_vsichki_ya_napadnaha_priyatelkata_ti_strada_a_ti_si_bezrazlichna", "text": "\n Вчера в профила на модела Кристин Илиева бе споделено мнение от друг профил, което остро критикува рядкото присъствие на Дивна до пострадалата. Припомняме, че фейсбук профилът на Кристин в момента се управлява от майка й Валерия Колчева. Това се наложи, след като Дивна предизвика катастрофа с превишена скорост, при която нейната приятелка Кристин Илиева получи сериозни разкъсвания на двата крака. В момента моделът е в болница и премина през няколко операции. \r\nОт социалните мрежи обаче разбираме, че Дивна не проявява постоянен интерес към близката си приятелка. Миналата седмица в \"На кафе\" бе споменато, че певицата се е затворила в дома на родителите си в Русе и не излиза никъде. Сега в профила на Кристин бяха публикувани критични думи към нея на Изабела Господинова: \r\n\"До едно момиче Дивна. Дълго опитвах да задържа това, което ще напиша, за себе си! Но не мога. Може би това е единственият начин чувствата ми да стигнат до ума на момичето Дивна. Не искам и няма да те съдя за това, което направи. Но не мога да не търся отговор за това, което не правиш. Твоето безразличие и страх от закона се довеждат до два тел. разговора на родителите ти, един есемес до приятел, и няколко лични въпроса към лекуващия лекар. В каквото и състояние да се намираш заради стореното, състоянието на твоята ,,приятелка,, е много по-тежко. Но тя се бори и няма да се предаде. \r\nНо колко по леко щеше да бъде и за двете, ако не беше обърнала гръб и беше до нея в този момент. Каквото и да се е случило, тя е жива, а вие бяхте приятелки. Приятелите са заедно и в добро, и в зло. И точно в нещастието, което ти причини това приятелство, щеше да бъде истинско. Ти трябваше и трябва да си до нея, да лекуваш душата и да не я предаваш! \r\nДецата на твоята възраст спасяват животни, спасяват умиращи коне, замръзнали щъркели, прегазени кучета! Браво на родителите на тези деца! Ти трябваше да си до твоята приятелка, дори и някой да те обвинява, трябваше да изтърпиш в името на приятелството, пише Дир.бг. \r\nИскрено се надявам, когато твоят шок отмине, да се осъзнаеш и да мислиш и действаш като едно смело момиче, което е пример за много български деца! Нашата Кристин ще мине през този Ад. Тя ще се бори, ще се бори заради себе си и всички, които я обичат. Крехкото тяло крие огромна сила! На теб желая достойнство, за да продължиш да гледаш хората в очите! Желая ти да не губиш приятелите си и ти самата да бъдеш истински приятел! Ти трябва да си там до нея!\" \r\n \n\t\t\t\t\t\t", "date": "2018.03.29", "title": "Дивна затъва: Всички я нападнаха! Приятелката ти страда, а ти си безразлична!"}
{"url": "http://www.bnews.bg/article/239384-kakto_kaza_boyko_taka_i_stana_po_skapo_za_parkirane_v_tsentara_na_sofiya", "text": "\n Режим на платено паркиране ще бъде въведен в горната част на квартал \"Лозенец\" и в участъци от районите \"Оборище\", \"Възраждане\" и \"Красно село\", съобщи \"24 часа\". \r\nПредложението за разширение на зелената зона е на районните кметове и ще бъде разгледано утре от транспортната комисия към Столичния общински съвет. Според прогнозите в квартала ще има 2300 места за паркиране в зелена зона. Там преди няколко месеца бе въведена зелена зона, но само в долната част на квартала. \r\nВ \"Оборище\" зелената зона ще се разшири с около 1100 места и ще бъде въведена в карето между бул. \"Христо и Евлоги Георгиеви\", бул. \"Данаил Николаев\", бул. \"Ситняково\", ул. \"Черковна\" и ул. \"Султан тепе\". \r\nВ район \"Красно село\" паркирането ще стане платено в квартал \"Крива река\" - между бул. \"Гешов\", бул. \"П. Славейков\", бул. \"Тотлебен\" и ул. \"Г. Софийски\", както и в карето между ул. \"Добруджански край\", ул. \"Йоаким Кърчовски\", бул. \"Тотлебен\" и бул. \"Скобелев\". Там ще има около 700 паркоместа. \r\nВ район \"Възраждане\" зелена зона с около 1400 паркоместа се въвежда в участъка между булевардите \"Сливница\", \"К. Величков\", \"Скобелев\" и \"Опълченска\" - тоест в кварталите \"Зона Б5\" и \"Зона Б18\". След решението на СОС ще направим проекти и тогава ще е ясен точният брой на новите места. Ще са ни нужни около 3 месеца за въвеждането на зоната - за поставяне на знаци, маркировка, антипаркинг колчета и др.\", коментира промяната шефката на \"Паркиране и мобилност\" в Центъра за градска мобилност Румяна Милова. \r\n  \r\n \n\t\t\t\t\t\t", "date": "2018.03.29", "title": "Както каза Бойко така и стана: По-скъпо за паркиране в центъра на София!"}
{"url": "http://www.bnews.bg/article/239383-naragaha_hudozhnika_atanas_hranov_v_plovdivski_bar", "text": "\n \r\nИзвестният художник Атанас Хранов е бил нападнат и наръган с нож в пловдивски бар миналата нощ. \r\nМежду 56-годишния живописец и 30-годишен мъж избухнал спор, който прераснал в скандал. По-младият посетител на заведението, известно като \"Найлона\", извадил нож и намушкал Хранов в китката и в гърба. Полицията била извикана веднага и нападателят е задържан за 24 часа. Засега самоличността му не се съобщава. \r\n\"По случая е образувано досъдебно производство за нанасяне на лека телесна повреда по хулигански подбуди\", заяви говорителят на районната прокуратура в Пловдив Атанас Илиев.  \r\nСпоред близки на художника, за късмет, нараняванията не са сериозни и той ще се възстанови бързо.  \r\n\"Какви са тези хора, които ходят на бар въоръжени\", коментира възмутен писателят Александър Секулов, който е приятел на Хранов и преди време му посвети книга, цитира го \"24 часа\".  \r\nАтанас Хранов е роден през 1961 г. Пловдив. Завършва училището по изкуства в Котел. Има повече 40 изложби у нас и в чужбина. Автор е на Седмото тепе в Пловдив - изкуствен в хълм в градинката до Джумая джамия, където между паветата са вградени стихове на български класици.  \r\n  \r\n \n\t\t\t\t\t\t", "date": "2018.03.29", "title": "Наръгаха художника Атанас Хранов в пловдивски бар"}
{"url": "http://www.bnews.bg/article/239352-tramp_s_poredno_uvolnenie_otiva_si_ministara_po_vaprosite_na_veteranite", "text": "\n Президентът на САЩ Доналд Тръмп съобщи в Туитър, че уволнява министъра по въпросите на ветераните Дейвид Шулкин и номинира на негово място за шеф на агенцията за ветераните лекаря на Белия дом Рони Джексън, предадоха Ройтерс и Асошиейтед прес. \r\n  \r\nШулкин, който бе единственият министър, останал от времето на президента Барак Обама, е поредният уволнен висш член на администрацията през последните седмици. Редица други пък напуснаха по собствено желание. Уволнението на Шулкин бе очаквано след разразилия се в агенцията за ветераните етичен скандал заради скъпи негови и на съпругата му пътувания за сметка на данъкоплатците. \r\n  \r\nВъпреки това Тръмп изрази на уволнения министър благодарност за службата му за страната и на \"нашите прекрасни ветерани\". \r\n  \r\nДжексън, чието назначение трябва да бъде потвърдено от Конгреса, е бивш флотски адмирал и лекар по професия. От 2013 г. той е лекар на Белия дом,, което означава на практика личен лекар на президента на САЩ. Той спечели значителна национална популярност в началото на тази година след предизвикала огромен интерес негова пресконференция за здравето на президента. Именно той през януари обяви, че Тръмп е \"годен за поста си\" и е \"физически много здрав и с много остър ум\" при първия редовен медицински преглед на президента след встъпването му в длъжност. \r\nАгенцията за ветераните, която е с ранг на министерство, е второто по големина ведомство в администрацията, отговарящо за 9 млн. военни ветерани и за над 1700 здравни заведения, пряко управлявани от правителството, пише БТА. \r\n  \r\nДо утвърждаването на Джексън, чието назначение се определя като изненадващо, агенцията временно ще се ръководи от Робърт Уилки - заместник-шеф на Пентагона по кадровите въпроси и готовността. Това временно назначение също бе изненадващо, защото Тръмп \"прескочи\" заместника на Шулкин - Том Боумън, който стана обект на някои критики, че не действа с особен ентусиазъм за реализация на исканията на Тръмп за повече грижи за ветераните. \r\n \n\t\t\t\t\t\t", "date": "2018.03.29", "title": "Тръмп с поредно уволнение: Отива си министъра по въпросите на ветераните"}
{"url": "http://www.bnews.bg/article/239358-bsp_nakaza_surovo_predsedatel_piyande_ot_haskovo", "text": "\n БСП изключи от партията председателя на общинската организация в Хасково Атанас Василев, който преди месец бе задържан пиян зад волана. Решението е било взето на Националния съвет на столетницата в неделя, но Василев не е бил уведомен официално. \r\nОбластният координатор на социалистите в Хасково Емилия Масларова потвърди за решението, като допълни, че не може да даде подробности, защото не е присъствала на съвета по лични причини, предаде Хасково.Нет. \r\nСамият Атанас Василев, който е член на социалистическата партия от 30 години, посочи, че информацията е стигнала до него от публикации в медиите, затова е направил официално запитване до БСП. \r\nНа 17 февруари т.г. вече бившият шеф на БСП-Хасково бе задържан да шофира в пияно състояние. Проверката с дрегер показала 1,49 промила алкохол. Тогава той обясни, че само е искал да премести служебния автомобил, тъй като в него имало документи. \r\nСлед сключено споразумение с прокуратурата, Районният съд в Хасково постанови 4-месечна условна присъда с изпитателен срок от 4 г. и лиши Атанас Василев от правото да управлява автомобил за следващите 7 месеца. Той бе глобен и със 190 лева. \r\n \n\t\t\t\t\t\t", "date": "2018.03.29", "title": "БСП наказа сурово председател-пиянде от Хасково! "}
{"url": "http://www.bnews.bg/article/239359-burni_aplodismenti_za_mladata_dizaynerka_radi_lazarova_na_sofia_fashion_week_snimki", "text": "\n Дизайнерката на модния бранд Blink Ради Лазарова изправи публиката на крака на поредното издание на Sofia Fashion Week. Аплодисменти и нестихващи възгласи отнесе колекцията й Womanity - булченски и официални рокли. Blink се появи на модното съзвездие изключително шумно само преди няколко дни със стилна фотосесия с Наталия Гуркова и Вероника Стефанова. Дори й модните критици отбелязаха, че тоалетите, излязли от ръцете на дизайнерката са готови за световния подиум. \r\nКолекцията й „Womanity” е вдъхновена от независимата, дръзка и провокативна съвременна жена. Визията е вълнуваща, динамична и модерна. Колекцията е изпълнена в актуалните цветови палитри Nude, Mocca, Blush, Gray, Burgundy, Royal Blue, Emerald Green&Black. \r\nИзключително артистична и изискана, изпълнена от висококачествени ръчно нашити авторски дантели, ефирни и нежни материи като тюл и коприна, 3D флорални мотиви, пера, блестящи акценти – кристали, перли, мъниста; актуални съчетания на цветове, които биха заинтригували и най-претенциозната дама. Част от моделите са 3 или 2 в 1 реализации, като по този начин се дава възможност на бъдещите притежателки да комбинират една дреха в различни варианти – сменяйки горна или долна част, да се получи съвсем нова, интересна и стилна визия. \r\nЗа колекцията Womanity също са характерни прозрачните детайли, голи гърбове, дълбоки деколта, дантелени панели, различни женствени силуети и много бляскави акценти в уникална хармония. \r\nBlink е новото име на женствеността! \r\n\r\n \r\n \n\t\t\t\t\t\t", "date": "2018.03.29", "title": "Бурни аплодисменти за младата дизайнерка Ради Лазарова на Sofia Fashion Week (СНИМКИ)"}
{"url": "http://www.bnews.bg/article/239361-udar_zadarzhaha_inkaso_banditite_zadignali_nad_300_000_lv", "text": "\n Криминалисти от Главна дирекция \"Национала полиция\" и Областна дирекция Плевен разкриха въоръжения грабеж на инкасо автомобил пред магазин в Плевен и арестуваха извършителите на бруталното престъпление. \r\n\r\n Гангстерите са атакували брониран автомобил с 327 000 лева и са избягали с плячката, пише БЛИЦ. \r\n\r\n Сега стана ясно, че четиримата бандити са се оттеглили от местопрестъплението с червен джип. Само няколко часа по-късно криминалистите са влезли в дирите им и са успели да ги оковат с белезници. \r\n\r\n Бандитите са били толкова изненадани, че не са успели да окажат съпротива. Те са били спипани с част от плячката. Полицията продължава да издирва останата част от парите и джипа, с който бандитите са се придвижили към мястото на обира. \r\n  \r\n \n\t\t\t\t\t\t", "date": "2018.03.29", "title": "УДАР: Задържаха инкасо бандитите, задигнали над 300 000 лв.!"}
{"url": "http://www.bnews.bg/article/239362-upravlyavashtite_sazdavat_ilyuzii_za_falshiv_progres_i_razvitie_parventsi_sme_po_iznos_na_bezrabotni", "text": "\n Всеки трети българин в Германия  получава социални помощи. Това показват данни на консултантските центрове за трудови права на федералната република. Към края на юли миналата година 83 266 нашенци са се възползвали от социалната системата на Германия, което е с 12%, или с близо 9000 повече спрямо същия период на 2016 г. Данните на центровете показват, че това е най-високият ръст на подпомагани чужденци от други страни от ЕС.Интересен факт е, че  по-голямата част от социалните помощи се превеждат в България, с което напрактика се стимулира потреблението. Публично известен факт е, че българите от чужбина са най-големия донор за икономиката ни, а сега май ще се окаже, че това донорство се генерира от социални помощи.Данните в тази посока са безкомпромисни за управляващите, които си приписват огромни икономически успехи и привличане на чуждестранни инвестиции. Когато числата говорят, управляващите е по-добре да мълчат. \r\nСтатистиката показва, че към края на юли 2017 г. в Германия  живеят над 300 000 нашенци, като всеки месец в страната пристигат между 3000 и 4000 души. В средата на миналата година на трудов договор са работили 108 794-ма българи, а други 32 174 са се трудили на непълен работен ден или са били самонаети. \r\nСпоред местната статистиката 16,2% от българите във федералната република са безработни. С право на обезщетение заради липса на работа през октомври 2017 г. са били 23 905 нашенци. За година броят им е нараснал с близо 2000.Близо 100 000 души от неработещите пък живеят на социални помощи получавани под различни форми. Особено фрапращи са случаите на български граждани пребиваващи в скандинавските страни, където институциите са доста по-щедри на социални помощи. От посочените данни се оказва, че България се явява и като първенец по износ на безработни. По този начин се представя още една фалшива картина за ръста на безработицата в страната ни. \r\nНеадекватните мерки от страна на управляващите и малоумните мерки за внос на работници, предлагани от патриотарите могат да се отразят пагубно за България в обозримо бъдеще. Държавите от ЕС затягат все повече социалните си системи и не е далеч деня когато нашите сънародници ще започнат да се връщат в родината си, където поне все още имат покрив над главите си. Точно тогава може да гръмне огромна социална криза и да се види , че управляващите са създавали години наред един икономически балон и илюзии за фалшив прогрес. \r\n \n\t\t\t\t\t\t", "date": "2018.03.29", "title": "Управляващите създават илюзии за фалшив прогрес и развитие! Първенци сме по износ на безработни!"}
{"url": "http://www.bnews.bg/article/239363-naprezhenie_vav_vlastta_iskat_ostavkata_na_radev_mvr_gubi_doverieto_sled", "text": "\n БСП поиска оставката на вътрешния министър Валентин Радев заради непроверените пътници на Летище „София“. Това каза депутатът Иван Иванов в декларация от името на група, предаде „Фокус“. \r\n\r\n „След пропуснатия полет от „Гранична полиция“ оставката на вътрешния министър може да върне доверието в институциите“, каза Иванов. Благодарение на липсата на адекватност от ваша страна сигурността на българската граница се превърна в проблем, който се задълбочава“, каза Иван Иванов на управляващите. По думите му пропуснатият полет от „Гранична полиция“ щеше да е прецедент, ако не беше разкритата схема за трафик на мигранти. Според него МВР сътворява невероятен скандал, който поставя под въпрос не само сигурността на страната, но и на цяла Европа. \r\n\r\n След декларацията левите депутати скандираха „оставка“. \r\n \n\t\t\t\t\t\t", "date": "2018.03.29", "title": "НАПРЕЖЕНИЕ във властта: Искат ОСТАВКАТА на Радев! МВР губи доверието след… "}
{"url": "http://www.bnews.bg/article/239373-nataliya_gurkova_e_fen_na_putin", "text": "\n Наталия Гуркова е привърженик на Владимир Путин. Топ манекенката определено е фен на човека-държава и дори носи тениски с неговия лик. Гуркова, която е омъжена за сръбския милионер Джордже Михалевич, също така обича да цитира руския президент. \r\n\"Не е важно какво говорят зад гърба ти, важно е като се обърнеш, всички да млъкват\", написа Гуркова под снимката с лика на Путин, предават от България днес. \r\n\r\n \r\n  \r\n \n\t\t\t\t\t\t", "date": "2018.03.29", "title": "Наталия Гуркова е фен на… Путин! "}
{"url": "http://www.bnews.bg/article/239365-barekov_shemata_gerb_patreoti_e_40_lv_za_nay_okayanite_pensioneri_koito_umoriha_ot_glad_gotvim_se_za_novi_izbori", "text": "\n Евродепутатът Николай Бареков коментира остро случващото се около Великденските добавки за пенсионерите. \r\n\r\n „Като знаем ГЕРБ и ПатрЕотите колко уважават публиката....На техния език - 40 лева за най-окаяните пенсионери означава само едно - ГОТВИМ СЕ ЗА ИЗБОРИ, че пак осрахме работата. Това е и котировката на един глас - 40 кинта за тези, които умориха от глад, за да е унижението ни още по-голямо!“, написа Барекков във Фейсбук. \r\n\r\n Както писа Би Нюз, по 40 лева ще получат за Великден над 1,2 милиона пенсионери. Даването на надбавки за Великден и Коледа вече не е инцидентно. С финансовия и социалния министър разгледахме възможностите за надбавки на пенсиите и този Великден, обясни Борисов. \r\n\r\n Преди няколко години беше инцидентно това плащане, но вече над 1 млн. пенсионери чакат надбавки, добави премиерът. Той поясни, ако министрите приемат предложението за решение, 1 227 000 пенсионери ще вземат допълнително по 40 лв. за тоди Великден. \r\n\r\n И сега за Великден да осигурим тези 50 млн. допълнителни за българските пенсионери, препоръча Борисов. Социалният министър Бисер Петков благодари на премиера и уточни, че „това са 56.5% от пенсионерите\", които ще вземат надбавки с изплащането на пенсиите, което ще започне от 4 април. \r\n \n\t\t\t\t\t\t", "date": "2018.03.29", "title": "Бареков: Схемата ГЕРБ – ПатрЕоти  е 40 лв. за най-окаяните пенсионери, които умориха от глад! Готвим се за НОВИ ИЗБОРИ! "}
{"url": "http://www.bnews.bg/article/239370-skripal_raztsepi_gerb_na_rusofili_borisov_i_rusofobi_nachelo_s_tsvetanov", "text": "\n Цветан Цветанов обяви, че се очаква още днес правителството да предприеме още действия на солидарност към Великобритания по случая „Скрипал“. Той е разговарял с Борисов и трябвало да се постъпи солидарно с европейското семейство и евроатлантическите държави. \r\n\r\n \"Ние трябва да застанем солидарно зад евроатлантическата общност. В противен случай България може да бъде изолирана\", каза Цветанов днес в израз на мнението на демократичната общност и много голяма част от ГЕРБ. Той обаче не пожела да обяви дали това категорично значи експулсиране на руски дипломати, а каза само, че това ще е тежко управленско решение на изпълнителната власт. Попитан, обяви, че не сме поемали ангажимент за експулсиране. \r\n\r\n Цветанов посочи, че не е проблем различното отношение на Атака и Седеров по казуса и евентуално напускане на управлението, ако руски дипломати бъдат експулсирани. \r\n\r\n Сидеров поиска: \"Много се надявам в един коалиционен съвет да изясним това, негови министри да не му пречат в тази балансирана политика\". \r\n\r\n Той призова Съветът на коалицията да се събере и да излезе с единна позиция по казуса. Самите патриоти са разцепени и изгонване на руски дипломат ще ги приключи окончателно в очите на избирателите им. \r\n \n\t\t\t\t\t\t", "date": "2018.03.29", "title": "Скрипал разцепи ГЕРБ на русофили (Борисов) и русофоби начело с Цветанов!"}
{"url": "http://www.bnews.bg/article/239351-pazete_se_bulka_kradets_kak_izmamnitsata_miglena_zavleche_targovtsi_sas_stotitsi_levove", "text": "\n Ако някой ви се представи за булка – внимавайте, тя може да се окаже крадец. Серия от кражби, извършени от мнима булка. Бивша затворничка се представя за младоженка и обира магазини и ресторанти. \r\n\r\n Последните случаи са от началото на тази година. Никой не знае колко общо е открадната, защото не всички са подавали жалби в полицията. Официално има 7 регистрации, съобщава Нова тв. \r\n\r\n Представя се за Миглена, но истинското й име е Адриана - на 23 години от София. Бивша затворничка, лежала е за кражби. Обира цветарски магазини, ресторанти, фризьорски салони. Краде по заучен сценарий, сменя само прическата. Представя се за бъдеща булка от богата фамилия. Така обира Малинка Мончевска, собственик на цветарски магазин в центъра на София. Сватбата щяла да бъде пищна с много гости. Затова мнимата булка разигравала лъжливия сценарий около четири часа. \r\n\r\n \r\nТеатърът приключва, когато измамницата отива до тоалетната и пребърква чантата на собственичката на магазина. Отмъква й всичките 600 лв. и за секунди изчезва от магазина. Малинка се оказала една от многото жертви на мнимата булка. Казали й го в полицията. Нейни колежки от бранша също останали без стотинка. \r\n\r\n Едната с цветарски магазин в столичния квартал „Дървеница”, другата в „Манастирски ливади”. Единият от случаите е прекратен, защото мнимата булка не е намерена от полицията. Пребърквала продавачки и в Сливен. Разигравала сценарият с булката и в скъпи ресторанти. Преди да плати сметката - изчезвала. Завличала е с пари и фризьори, и маникюристи. Има седем регистрации за кражби, условна и ефективна присъда. \r\n\r\n Половината от обраните не са пускали жалба в полицията. Преди броени дни е задържана отново. Чака се съдът да се произнесе. \r\n \n\t\t\t\t\t\t", "date": "2018.03.29", "title": "Пазете се! Булка-крадец: Как измамницата Миглена завлече търговци със стотици левове! "}
{"url": "http://www.bnews.bg/article/239355-parvi_vinoven_uvolnyavat_oblasten_shef_na_agentsiyata_po_hranite_zaradi_bedstvashtite_kone_i_na_pishtalov_nyama_da_mu_se_razmine", "text": "\n За проблема с бедстващите коне в Осоговската планина ще бъде уволнен директорът на областната дирекция на Българската агенция по храните (БАБХ) в Кюстендил. Това обяви в предаването „Тази сутрин” министърът на земеделието Румен Порожанов. Той уточни, че проблемът е в самото регистриране на животновъдния обект, за което вероятно ще понесат отговорност и служителите, които са го проверили. \r\n\r\n Той припомни, че в момента може да се кандидатства за субсидия за отглеждането на пет породи коне – по 143 евро на животно, но заедно с това собствениците взимат с приоритет и пасища, за които получават по 50 лв. за декар. После обаче повечето собственици на коне ги пускат да се разхождат на свобода, а това от една страна застрашава живота им, от друга – създава проблеми по селата. Затова имало предложение да отпадне субсидирането за коне. \r\n\r\n По думите на Порожанов собственикът на бедстващите коне Петър Пищалов ще бъде санкциониран чрез плащанията. Той уточни, че не е в неговите компетенции да каже дали ще бъде санкциониран и за смъртта на животните. \r\n\r\n За ведомствените бензиностанции на земеделските производители той коментира, че те действително имат нужда от тях и в крайна сметка са крайни потребители, а не търговци. Контролът трябва да е на входа, ако има злоупотреби, те трябва да бъдат санкционирани, но земеделските производители няма как да зареждат на редовни бензиностанции – как ще влизат там, как ще зареждат през нощта, коментира министърът на земеделието. \r\n\r\n Той увери, че се подготвят документите за защита на българското кисело мляко, саламурено сирене, лютеницата и др. традиционни продукти. Асоциациите на производителите трябва да внесат документите при нас, за да ги внесем в Европейската комисия, обясни Порожанов. \r\n\r\n Земеделското министерство е изследвало още 60 хранителни продукта – съдържание на етикета и цени в Западна Европа и у нас, и отново има индикации за двоен стандарт, каза още министърът. Данните от последната проверка ще бъдат оповестени след Великден. \r\n \n\t\t\t\t\t\t", "date": "2018.03.29", "title": "Първи ВИНОВЕН! Уволняват областен шеф на Агенцията по храните заради бедстващите коне! И на Пищалов няма да му се размине… "}
{"url": "http://www.bnews.bg/article/239353-bg_dizaynerka_si_pokaza_zarnata_v_tayland_tova_y_e_nivoto", "text": "\n Миглена Каканашева не спира да качва снимки и истории в инстаграм профила си, с които осведомява феновете си за ежедневните си занимания. Каканашева беше на водопади, катери се по скали, язди слон както повечето ни звезди, които посещават подобни дестинации. Опита всичко възможно от местната кухня и дори си изобрети съвсем сама стойка за снимане, която гордо всеки ден показва на феновете си.  \r\n\r\n Амбициозното миньонче, което до скоро се правеше на много срамежливо също се показа за пръв път по бански в социалните мрежи. Мегз показа завидна фигура, а феновете й я заливат с комплименти. Изглежда тя вече няма проблем с килограмите и се чувства отлично, пише Хотарена. \r\n\r\n На едно от сторитата й, обаче, много ясно могат да се забележат зърната й. Изглежда красавицата не е обърнала внимание, или пък го е направила нарочно.  \r\n\r\n И все пак сравнение с порно скандалите и голите снимки на останалите звезди от родния ни хайлайф, Каканашева е дори изостанала. Трябва да отбележим още, че новият бюст на Мегз е невероятно естетически издържан и гледката е много красива. \r\n \n\t\t\t\t\t\t", "date": "2018.03.29", "title": "БГ дизайнерка си показа зърната в Тайланд! Това й е нивото… "}
{"url": "http://www.bnews.bg/article/239357-pretendentite_za_somelier_na_godinata_opitvat_redki_za_balgariya_sortove", "text": "\n Започнаха откритите дегустации в петото издание на конкурса „Сомелиер на годината 2018“. От днес до събота в Bulgaria Mall любителите на напитката ще могат да тестват над 120 български и чужди вина на 37 изби от България, Италия, Франция, Испания, Чили, Аржентина, Нова Зеландия и Австралия. Всички те ще участват в гласуването за приза „Вино на годината 2018“. Целта на конкурса е да популяризира сомелиерството и развитието на сомелиерската професия, както и да събере ценители, които имат отношение към виното и винената индустрия, коментираха организаторите. Сред интересните предложения от щандовете на винарите откриваме нестандартните немски сортове Дорнфелдер и  . New Bloom Winery е единствената българска изба, която ги отглежда у нас в специално побрани лозови масиви в Тракийска низина и ги предлага в сериите Face-to-Face и New Bloom. По време на дегустации ще могат да се опитат F2F (Face-2-Face) Шардоне, New Bloom Розе от Каберне Совиньон, Каберне Фран и Сира,  , New Bloom Дорнфелдер, F2F Каберне Совиньон, Сира и Регент. Именно New Bloom Регент спечели Златен медал на тазгодишния Mundus Vini в Германия, а розето в серията грабна Златен ритон на Винария. \r\n\r\n Предвиден е и щанд за уникални колекционерски вина като например единствения златен медалист от френския конкурс Vinalies Internationales 2018 – тероарно вино от град Болярово, произведено в лимитиран брой бутилки от „Вила Ямбол“. В дегустацията за първи път ще се включат  и българските ракии – традиционната напитка,  която е неразделна част от националната ни идентичност и която българските сомелиери трябва да познават и да популяризират във връзка с развитието на страната ни като туристическа дестинация, споделиха организаторите на конкурса. Сомелиерът на годината ще бъде определен в събота вечерта на гала вечеря. До втория етап на конкурса ще достигнат шестима кандидати, които съберат най-висок резултат. Те ще отговарят на изтеглена тема и на въпроси от журито. На третия етап ще бъдат селектирани само трима от тях, които ще решават видео задача. \r\n \n\t\t\t\t\t\t", "date": "2018.03.29", "title": "Претендентите за „Сомелиер на годината“ опитват редки за България сортове\r\n"}
{"url": "http://www.bnews.bg/article/239343-danachni_shtaveli_targovtsi_darzhali_300_000_lv_kesh_bizhuta_i_shte_hvarchat_glavi", "text": "\n „Щавене” и „изнудване” – по този начин шефът на Специализираната прокуратура Иван Гешев определи действията на служителите на НАП, арестувани преди два дни. Пред bTV той обясни, че обект на натиск са били малки фирми. \r\n\r\n Разследването тръгнало от данни за изтичане на информация от Междуведомствения координационен център за противодействие на контрабандата – служители на НАП предупреждавали търговци за предстоящи проверки. Така през октомври м.г. започнала работата по разплитането на по-голямата схема. \r\n\r\n „Става дума за инспектори, включително и ръководители на екипи. Те са притискали чрез проверки съответните търговски обекти – при констатирани нарушения или фиктивни нарушения са „мотивирали” съответните търговци, за да не бъдат санкционирани”, обясни прокурор Гешев. \r\n\r\n Рушветът бил получаван по различни начини, като един от по-оригиналните е заедно с контролната покупка, която проверяващите правят, за да проверят изправен ли е касовият апарат. В други случаи поисканите пари идвали през посредници. \r\n\r\n Сумите от всеки обект са между 500 и 5000 лв., по думите на обвинителя – може би скромни, но пък плащани редовно. \r\n\r\n Така и по домовете на данъчните са намерени над 300 000 лв.: „Установили сме, че голяма част от тези пари са с източник корупционни действия”. Арестуваният на най-високо ниво е ръководител на сектор „Оперативни проверки”. Гешев посочи, че има и данни за замесени на по-високи нива, но все още няма събрани достатъчни доказателства, за да се пристъпи към действия спрямо тях. \r\n\r\n „Проблемът е в две насоки. Ако има нарушение, то парите не влизат в държавата. Когато са натискани и изнудвани съответните търговци, вместо държавата да подпомага дребния бизнес, тя го унищожава”, смята началникът на спецпрокуратурата. \r\n \n\t\t\t\t\t\t", "date": "2018.03.29", "title": "Данъчни „щавели“ търговци: Държали 300 000 лв. кеш, бижута и… Ще хвърчат глави!"}
{"url": "http://www.bnews.bg/article/239346-nikoleta_se_podigra_na_novite_pleymeytki_opredeli_gi_kato_dzhendari", "text": "\n С пост във Фейсбук Николета Лозанова разпердушини на пух и прах последната партида плеймейтки, които втрещяват с визия всичко живо. \r\n\r\n „Наясно съм, че моето мнение, изразено чрез тази публикация е като трамплин за слава на тези „момичета”, но нали съм с благородно сърце - нека имат своите 3 минути популярност...от мен да мине“, написа НиЛо и прикачи към публикацията си фото факт – сравнителен колаж между кофти изглеждащите български плеймейтки и тайландските травестити. \r\n\r\n Смеем да твърдим, че джендърите дори изглеждат много по-женствено от нашенките, които откровено приличат на робокопи с мъжки лицеви черти, пише HotArena. \r\n\r\n „Айдее… да им пусна аванта, една безплатна реклама“, добави в коментарите Николета. Останалите анализи подкрепяха нейното мнение, че сочените за „красавици“ дами въобще нямат покритие и не заслужават да се кичат с този етикет. \r\n \n\t\t\t\t\t\t", "date": "2018.03.29", "title": "Николета се подигра на новите плеймейтки! Определи ги като... джендъри!  "}
{"url": "http://www.bnews.bg/article/239344-antibiotitsite_zashto_sa_zaplaha_za_zdraveto", "text": "\n Употребата на антибиотици по света се е увеличила с 65 процента между 2000 г. и 2015 г. най-вече в страните със средни и малки доходи, а това застрашава здравето, заявиха експерти, цитирани от Франс прес. \r\nТе припомнят, че резистентността към антибиотици, предизвикана от употребата им, е нарастваща заплаха за здравето. Резултатите от изследването, базирано отчасти върху прогнози, сочат, че глобалната употреба на антибиотици през 2015 г. е била 42,3 милиарда дози дневно. В обхванатите от изследването 76 страни употребата на антибиотици е нараснала от 21,1 милиарда дози дневно през 2000 г. на 34,8 милиарда дози дневно през 2015 г. В страните със средни или малки доходи употребата им се е увеличила със 114 процента за 16-годишен период. \r\nСпоред един от авторите на изследването Айли Клайн от университета Джонс Хопкинс в Мериленд, това нарастване означава по-добър достъп до нужните лекарства в страни с много болни, които могат да бъдат лекувани ефикасно с антибиотици. \r\n\"Но след като все повече страни имат достъп до тези лекарства, употребата им ще се увеличи и това ще доведе до по-високи нива на резистентност към антибиотиците\", предупреди Клайн. \r\nВъпросната резистентност на бактерии е виновна за 700 000 смъртни случая годишно в целия свят, отбеляза международна експертна група, създадена през 2014 г. във Великобритания. \r\nУпотребата на антибиотици е по-малка в страните с високи доходи - 10,3 милиарда дози дневно, като между 2000 г. и 2015 г. тя е нараснала с едва 6 процента. \r\nРезултатите от изследването са публикувани в Proceedings of the National Academy of Sciences. \r\n \n\t\t\t\t\t\t", "date": "2018.03.29", "title": "Антибиотиците –  защо са ЗАПЛАХА за здравето?"}
{"url": "http://www.bnews.bg/article/239347-napadenie_nad_inkaso_avtomobil_maskirani_sa_otkradnali_ogromna_suma_pari", "text": "\n Въоръжени и маскирани мъже са нападнали и обрали огромна сума пари от инкасо автомобил в Плевен, пише Дир.бг. Сигналът за обира е подаден снощи на тел. 112.  \r\n\r\n Бандитите са нападнали охранителите на инкасо автомобила пред магазин от голяма хранителна верига. По неофициални данни открадната сума е над 220 000 лева.  \r\n\r\n След подаването на сигнала районът е отцепен. Води се разследване, а извършителите се издирват. От Областната дирекция на МВР в Плевен отказаха информация, като обясниха, че такава може да бъде предоставена само от Окръжната прокуратура. \r\n \n\t\t\t\t\t\t", "date": "2018.03.29", "title": "Нападение над инкасо автомобил: Маскирани са откраднали огромна сума пари! "}
{"url": "http://www.bnews.bg/article/239349-ubiets_i_dlazhnik_na_200_bona_kam_darzhavata_deputatite_prieha_ostavkata_na_gamishev", "text": "\n Парламентът прие оставката на народния представител от ГЕРБ Димитър Гамишев. „За“ гласуваха 139 народни представители, „против“ – 6 и „въздържали се“- 7. Гамишев е избран от 1-ви Многомандатен избирателен район Благоевград от листата на ГЕРБ. Той подаде оставка вчера, след като стана ясно, че спрямо него е започнала проверка от НАП заради фирма, която е продал преди да стане общински координатор на ГЕРБ в Гоце Делчев. \r\nПърви темата повдигнаха от Областния съвет на БСП в Благоевград на 26 март, когато в декларация изразиха притеснения заради информацията, че Гамишев е злоупотребявал с данъци. \r\nСпоред левицата, купувачът на фирмата на депутата от ГЕРБ е управител на още 93 фирми и собственик на 53 дружества, пише Дир. \r\nВ пленарна зала Николай Бошкилов от БСП заяви, че Димитър Гамишев олицетворява лицемерната политика на ГЕРБ. Той подчерта, че фирмата на Гамишев фигурира в списъка на големите длъжници на НАП със задължения в размер на близо 200 хил. лева. \r\nВ отговор Спас Гърневски от ГЕРБ изтъкна, че при най-малко съмнение в народни представители те сами депозират оставката си и не се крият зад имунитети. \r\nСпоред председателя на ПГ на ГЕРБ Цветанов Цветанов е абсолютно несъстоятелно точно БСП да говорят за морал. Той даде пример със съдебния процес за купуване на гласове, който се води срещу депутат от БСП. \r\nДимитър Гамишев заяви, че сам е взел решението да подаде оставка, за да не се злоупотребява с ГЕРБ. Той уточни, че фирмата му не е имала задължения в момента на прехвърлянето й на купувача. \r\nНа този етап Гамишев остава лидер на общинската организация на ГЕРБ в Гоце Делчев. Цветан Цветанов поясни, че се провеждат отчетно-изборни събрания, след които Гамишев няма да бъде преизбран. \r\n \n\t\t\t\t\t\t", "date": "2018.03.29", "title": "Убиец и длъжник на 200 бона към държавата: Депутатите приеха оставката на Гамишев! "}
{"url": "http://www.bnews.bg/article/239354-skandal_ministerstvo_na_obrazovanieto_iska_po_visoki_lihvi_po_krediti_za_studenti_i_doktoranti", "text": "\n В Нродното събрание се разглеждат промени за кредитиране на студенти и докторанти. Сега действащия закон на практика не се използва поради високите лихви налагани от банките, поради което студентите и докторантите, които имат право на такъв кредит не могат да го изплатят. \r\n\r\n От БСП предлагат драстично намаляване на лихвите на кредитите по този закон. И тук настъпва най-интересната част! Оказва се, че министерството на образованието не желаело промените предложени от БСП да се приемат с мотивът, че се засягал интересът на банките. \r\n\r\n Тази информация бе изнесена от народния представител Валери Жаблянов. Той отправи въпрос към министърът на образованието за банките ли мислят или за студентите. \r\n\r\n По всичко личи, че законопроектът няма да бъде приет и ако студентите искат кредит, за да учат ще трябва да плащат високи лихви на банките. \r\n\r\n Патиотарите в лицето на Милен Михов също заявиха, че няма да подкрепят този законопроект, тъй като не считали, че лихвите трябвало да се намаляват понеже банките щели да загубят интерес. По този начин патриотарите за пореден път показват, \r\n\r\n че са загрижени повече за банки и монополисти отколкото за своите избиратели.  \r\n \n\t\t\t\t\t\t", "date": "2018.03.29", "title": "Скандал! Министерство на образованието иска по-високи лихви по кредити за студенти и докторанти!"}
{"url": "http://www.bnews.bg/article/239372-vizhte_koy_e_noviyat_predmet_koyto_vavezhdat_v_uchilishtata", "text": "\n Учениците в началния курс ще учат нов предмет - \"Компютърно моделиране\". Той ще бъде въведен до учебната 2021/2022 г., предвижда проектът на Национална програма \"Цифрова България 2025\" и пътната карта към нея, внесени за обсъждане преди гласуването им в Министерския съвет. \r\n\r\n За осигуряването на учебните програми по предмета и цялостното обучение в профил \"Софтуерни и хардуерни науки\" отговаря Министерството на образованието. Финансирането ще дойде от държавния бюджет. \r\n\r\n Неговите първоначални планове предвиждаха предметът да се изучава от трети клас. Те бяха заявени през есента на 2015 година от тогавашния зам.-министър Ваня Кастрева, сега - началник на Регионалното управление на образованието в София-град \r\n\r\n Дали този план е останал непроменен попитахме МОН днес и очакваме отговор както за класа на въвеждане, така и за детайли от съдържанието на предмета. \r\n\r\n По данни на НСИ от 2017 г. 58% от хората редовно използват интернет, но само 26% притежават само основни умения в областта на цифровите технологии. \r\n\r\n ИКТ секторът обаче е един от най-бързо развиващите се в икономиката ни със средно годишно увеличение от 17% от 2007 г. насам, а софтуерната индустрия е най-бързо развиващият се сегмент,пише ОффНюз. \r\n\r\n През 2016 г. българският софтуерен бранш бележи устойчив двуцифрен ръст от 14%, като за последния 5-годишен период оперативните приходи са нараснали повече от два пъти – от 928 млн. лева през 2011 г. до 2 млрд. лева през 2016 г. или със 121%. За същия период делът на общите приходи на софтуерната индустрия спрямо БВП почти се е удвоил – от 1.16% през 2011 до 2.22% през 2016 г. \r\n\r\n Прогнозите са, че и през 2017 г. приходите отново ще отбележат двуцифрен ръст и ще достигнат близо 2.3 млрд. лева. При запазване на същите темпове на растеж през 2020 приходите на софтуерната индустрия в страната се очаква да достигнат 3.0% спрямо БВП, което ще нареди бизнеса не само сред най-високоефективните, но и сред най-големите в страната. Така само за период от 10 години софтуерния бизнес ще е увеличил дела си близо три пъти спрямо БВП. \r\n\r\n Близо 25 000 души днес заемат позиции в ИКТ сектора. Над 90% са на възраст до 35 г. а 1/3 от всички специалисти са жени. Средното възнаграждение в сектора е близо 4 пъти по-високо от това за страната. \r\n\r\n Делът на заетите в софтуерната индустрия отново е най-голям - 22 000 работни места от почти 3 млн. работна сила в страната. Само едно ново работно място в индустрията генерира нови данъци в хазната за близо 14 хил. лв. или 47 средни пенсии за страната. \r\n\r\n Секторът на ИКТ е силно ориентиран към износа и привлича значителни чуждестранни инвестиции. Особено силен е експортният потенциал на софтуерната индустрия. През последния петгодишен период (2011 г. - 2016 г.) оперативните приходи на експортно ориентираните софтуерни компании са нараснали близо два и половина пъти – от 312 млн. евро до 764 млн. евро или със 145%. \r\n\r\n През 2016 г. експортно ориентираната софтуерната индустрия държи близо 77% от всички изнесени далекосъобщителни, компютърни и информационни услуги и 10% от износа на всички услуги от България. \r\n\r\n Според последните данни на НСИ преките чуждестранни инвестиции в ИКТ в края на 2015 г. възлизат на 303, 398 млн. евро за подсектор \"ИТ и други информационни услуги\" и 1, 378 млрд. евро за подсектор \"Далекосъобщения\". \r\n \n\t\t\t\t\t\t", "date": "2018.03.29", "title": "Вижте кой е НОВИЯТ предмет, който въвеждат в училищата! "}
{"url": "http://www.bnews.bg/article/239374-izvanredno_borisov_sabira_saveta_po_sigurnostta_zaradi_sluchaya_skripal", "text": "\n Съветът по сигурността към Министерския съвет ще проведе заседание в петък - 30 март, от 9.00 ч. На заседанието ще бъде обсъден случаят \"Скрипал\" и ще бъде изслушан посланикът на страната ни в Руската федерация Бойко Коцев, съобщиха от пресслужбата. \r\n  \r\nСъветът по сигурността се ръководи от министър-председателя Бойко Борисов. В състава му са включени членове на правителството, ръководителите на специалните служби и представител на Президента на Република България. \r\n \n\t\t\t\t\t\t", "date": "2018.03.29", "title": "Извънредно: Борисов събира Съвета по сигурността заради случая „Скрипал“! "}
{"url": "http://www.bnews.bg/article/239350-gringo_plashi_sofi_marinova_ot_zatvora_tya_e_gotova_da", "text": "\n Софи Маринова напуска риалити шоуто „Като две капки вода“ след заплахи от гаджето й Тодор Давидов – Гринго, който в момента е в затвора. \r\n\r\n По информация на „Галерия“ ромската перла ще си тръгне малко преди финала на предаването – когато приятелят й излиза на свобода. \r\n\r\n Гринго бил категорично против Софка да участва в телевизионни риалитита, където да я гледат други мъже. 32-годишният любим на Маринова я ревнувал дори от водещите на „Капките“ и постоянно я заплашвал да напусне. Изпълнителката на „Стари рани“ обаче се възползвала от ареста на гаджето си, спокойна, че зад решетките няма как да я накаже. \r\n\r\n Уви, тези дни стана ясно, че Гринго ще бъде освободен предсрочно, след като се е споразумя с прокуратурата. Давидов се призна за виновен за рекета на айтоския бизнесмен и така присъдата му бе намалена на 10 месеца затвор, част от които той вече е излежал. \r\n\r\n Очаква се Гринго да бъде на свобода в средата на май месец – само няколко седмици преди финала на „Капките“. Така въпреки фурора, който Маринова предизвика с участието си и прогнозите за победа, на ромската звезда ще й се наложи да напусне шоуто. \r\n \n\t\t\t\t\t\t", "date": "2018.03.29", "title": "Гринго плаши Софи Маринова от затвора! Тя е готова да… "}
{"url": "http://www.bnews.bg/article/239345-pozhar_vav_venetsuelskiya_arest_ima_desetki_zaginali", "text": "\n Най-малко 68 души загинаха, а все още не е ясен броят на ранените след бунт и пожар в ареста на полицейско управление във венецуелския град Валенсия, предаде „Ройтерс” като се позова на официална информация и очевидци. \r\n\r\n Според местните власти, част от затворниците подпалили своите матраци, опитвайки се да избягат. В резултат, обаче, избухнал голям пожар. Предполага се, че сред загиналите има жени и деца, които са били на свиждане. \r\n\r\n Стотици близки и роднини на задържани се събраха около сградата, за да поискат повече информация за случилото се. Полицията ги разпръсна със сълзотворен газ. В крайна сметка властите потвърдиха за трагедията часове, след като сред хората бяха тръгнали слухове. \r\n\r\n Започнало е разследване. За момента се знае, че сред ранените има полицай, който е бил прострелян в крака. Пожарът в ареста е загасен. \r\n\r\n Венецуелските затвори са препълнени, като в тях контролът е изключително занижен и така местата за лишаване от свобода се оказват препълнени с оръжие и наркотици. \r\n \n\t\t\t\t\t\t", "date": "2018.03.29", "title": "Пожар във венецуелския арест, има десетки загинали "}
{"url": "http://www.bnews.bg/article/239369-azis_vzrivi_az_byah_parviyat_na_rachkov", "text": "\n Азис изуми феновете си, като написа във Фейсбук: „Аз бях първият на Рачков”, съобщи ПИК. Заглавието моментално накара феновете на звездата да го заподозрат в грехове с комика, който от известно време е сам. Както е известно Рачков се раздели с Мария Игнатова след дългогодишна връзка. Оказа се, че Рачков все още е хетеросексуален, а ето какво точно е имал предвид Азис: \"Снощи бях първият гост от шоуспектакъла \"Забраненото шоу на Рачков\". Така не се бях смял от години. Успях да бъда част от това велико шоу, което никога няма да забравя. \r\nНе мога да ви опиша атмосферата, която цареше зад кулисите. За пореден път се убедих какво значи работата в екип. Поклон за всички работещи към шоуто. Влади Априлов е извънземно талантлив сценарист. С очите си видях как трепери за най-малкия детайл по сценария и го изживява заедно с актьорите. Васил Василев-Зуека за кой ли път ме остави със зяпнала уста! Такъв професионализъм, такъв талант! Поклон! А Рачков... Рачков е една вселена, един ураган, една нестихваща ударна вълна от емоция и енергия, която те удря в корема и те оставя бездиханен. \r\nЗапознах се и с продуцента на спектакъла Светлин Стоилов, който ми купи цигари :) Обичам ви момчета! Давайте напред и успех!\". „Забраненото шоу на Рачков” е театрална постановка, която Господарят на ефира стартира преди броени дни от Варна. „Забраненото шоу на Рачков“ е комедиен моноспектакъл, който ще ви въведе в кухнята на телевизията. Как се правят новините? Лъжат ли ни рекламите? Какво работи продуцентът? Свършват ли някога сапунените сериали?“, се казва в анонса на спектакъла. \r\n  \r\n \n\t\t\t\t\t\t", "date": "2018.03.29", "title": "Азис ВЗРИВИ: Аз бях първият на Рачков"}
{"url": "http://www.bnews.bg/article/239342-slantse_ochakvat_ni_18_gradusa", "text": "\n Днес ще бъде предимно слънчево. В следобедните часове  над западните райони ще има разкъсана висока облачност. Ще духа слаб североизточен вятър. Максималните температури ще бъдат между 13° и 18°.  \r\n\r\n По  Черноморието ще е предимно слънчево със слаб вятър от север-североизток. Максимални температури – от 10° до 12°. Температурата на морската вода е 7°. Вълнението на морето ще бъде 1-2 бала.  \r\n\r\n В планините ще е предимно слънчево, след обяд над масивите от Западна България с разкъсана висока облачност. Ще духа слаб до умерен север-северозападен вятър, който след обяд в ниските части ще се ориентира от югозапад. Максимална температура на височина 1200 метра около 7°, на 2000 метра – около 0°. \r\n\r\n В петък ще бъде предимно слънчево и  още  по-топло. Вятърът ще се ориентира от юг-югозапад, по-късно през деня в събота и през нощта срещу неделя ще се усили, особено в Източна България и в районите в близост до северните склонове на планините, където  ще бъде и временно силен. Температурите ще се повишат още и максималните ще са между 20° и 25°. От запад ще се появи разкъсана висока и средна облачност,  привечер над Западна България ще се развие купесто-дъждовна облачност и в отделни райони е възможно да превали и пригърми. \r\n\r\n През нощта срещу неделя и в неделя вятърът постепенно ще се ориентира от запад-северозапад, ще се усили , с него ще нахлува по-студен въздух и температурите ще се понижат с около 5 градуса. Облачността над страната ще е значителна и на много места ще превали дъжд, в отделни райони, по преминаващия студен атмосферен фронт, интензивен и с гръмотевици. \r\n\r\n В понеделник ще има променлива облачност и  все още на отделни места, главно в планините на Южна България, ще превали. Вятърът постепенно ще отслабне. \r\n \n\t\t\t\t\t\t", "date": "2018.03.29", "title": "Слънце: Очакват ни 18 градуса! "}
{"url": "http://www.bnews.bg/article/239348-uchilishte_pusna_eko_cheshma", "text": "\n Oт месец водата от язовир Тича е с повишена мътност и от РЗИ препоръчват да не се ползва за пиене. Това, за съжаление, е често явление - особено през пролетта, когато топенето на снеговете и валежите \"размътват\" водата във водоема, който е основният снабдителен водоем за Шумен.  \r\nЕдно училище обаче е предприело мерки въпреки всичко чешмяната вода да може да се пие от възпитаниците му без да застрашава здравето им. В СУ \"Йоан Екзарх Български\" е поставена чешма с филтрираща система, която пречиства водата от ВиК мрежата.  \r\nДиректорът на школото Валентина Тодорова обясни инициативата с препоръката от министерството на здравеопазването децата да не прекаляват с пиенето на минерална бутилирана вода за сметка на питейната вода. \r\nЗаради обществената нагласа срещу качествата на чешмяната вода, училището решило да постави филтрираща система на един от етажите.  \r\nОт една страна това отговаря на препоръките на министерството, а от друга страна - даваме възможност децата да имат достъп до чиста вода, казва Валя Тодорова. Тя допълни, че ефектът от тази система е и върху съзнанието на подрастващите за запазване на природните ресурси и богатства, пише Дарик. \r\nСтойността на системата е около 1000 лева. \r\n \n\t\t\t\t\t\t", "date": "2018.03.29", "title": "Училище пусна еко чешма "}
