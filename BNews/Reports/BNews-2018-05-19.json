{"url": "http://www.bnews.bg/article/242247-fbr_imalo_informator_v_shtaba_na_tramp", "text": "\n Информатор на ФБР успял да установи контакт с няколко съветници от предизборната кампания на президента на САЩ Доналд Тръмп през 2016 г., пише вестник \"Вашингтон пост\". \r\n\r\n Университетският преподавател се срещнал със Сам Кловис, съпредседател на кампанията на Тръмп. През лятото на 2016 г. академикът предложил услугите си да дава външнополитически съвети на Кловис, а също така и на Картър Пейдж и Джордж Пападопулос, които също бяха от кампанията на държавния глава. \r\n\r\n В статията изданието пише, че професорът отдавна работи за ФБР и ЦРУ.\"Вашингтон пост\" пише, че той най-вероятно е разследвал вероятността за руска намеса и контакти на Москва с Тръмп. \r\n\r\n Но вестник \"Ню Йорк таймс\" отбелязва, че няма доказателства, че ФБР е възложило такава мисия на професора. \r\n\r\n Президентът Доналд Тръмп коментира информацията, заявявайки, че ако се окаже истина, това ще се превърне в \"най-големия политически скандал на всички времена\". \r\n \n\t\t\t\t\t\t", "date": "2018.05.19", "title": "ФБР имало информатор в щаба на Тръмп"}
{"url": "http://www.bnews.bg/article/242251-valeri_simienov_napravi_publichni_samopriznaniya", "text": "\n \r\nВалери Симиенов направи публични самопризнания чрез собствената си фейсбук старница. За да неглижира истината за себе си, вицепрмиерът реши да обвини журналистите, че използват фалшиви сайтове, но новините в тях не били фалшиви. \r\n\r\n \r\n\r\n \"Атаката на хазартните босове срещу мен тръгна не с фалшиви новини, ами направо с цели фалшиви сайтове.\" \r\nСпоред Симеонов излиза, че истината е без значение щом тя според него е разгласена във фалшиви сайтове. Няма никакво значение, че самият той не е обяснил що е това чудо \"фалшиф сайт\"? \r\n\r\n Вероятно за Симеонов истински са сайтовете, в които работят роднини на негови депутати и тези, които не спестяват хвалебствията си за него - без значение дали са искрени, важното е да са стимулирани подобаващо? \r\nВсе пак свободата на словото в България спечели една малка битка. За първи път вицепремиер прави самопризнания, при това публични! \r\n  \r\n \n\t\t\t\t\t\t", "date": "2018.05.19", "title": "Валери Симиенов направи публични самопризнания!"}
{"url": "http://www.bnews.bg/article/242239-mlada_zhena_tarsi_pomosht_v_bitkata_si_s_raka", "text": "\n Млада жена търси помощ в битката ѝ с рядка форма на рак. Приятели и непознати организираха мащабна кампания, за да ѝ помогнат. \r\n\r\n Орнела води тази битка от 2015 г.: киста в синусите ѝ се оказва рядка форма на рак, тя е 77-ият случай в света. \r\n\r\n Младата жена живее и се лекува в Англия. За кратко болестта ѝ дава почивка. После се завръща по-опустошаваща и безмилостна – когато въпреки всички прогнози вече е станала майка. \r\n\r\n Младата жена вярва, че ще успее и заради сина си Лука. \r\n\r\n „Прогнозата на лекарите е между 6 и 9 месеца живот, което ако не бях майка, нямаше да ми повлияе по същия начин, защото и преди това чух: „Година живот”.Сега е по-кратък периодът, но имам дете, което е под две години, и което може никога да не помни мама и мама колко го е обичала”, казва Орнела. \r\n\r\n Шансът според Орнела е в клиника в Германия, където ѝ предлагат алтернативно лечение. \r\n\r\n „И аз минах през плюсовете и негативите на клиниката, когато ми обясниха какво ще правят и че ще работят с моята лекуваща клиника в Англия, това ми даде сигурност. Казаха ми, ако това, което те предлагат, ако те наистина го направят, ако можеш да си го позволиш финансово, е нещо, което ще даде по-добри резултати на нашето лечение. И шансът от 0% ще стане 1%.” \r\n\r\n Орнела има и подкрепата освен на семейството си, и на приятелите си. Кампанията, организирана от тях в социалната мрежа, е набрала 70% от необходимите средства. \r\n\r\n Въпреки че не липсват и негативни коментари заради избора ѝ на клиника. \r\n\r\n Лечението на Орнела може да струва между 80 и 120 хил. евро. \r\n\r\n „Искрено си пожелавам всичко това да има смисъл и след девет месеца да се срещна с тези хора и да им благодаря, че са ми дарили живот”, казва тя. \r\n \n\t\t\t\t\t\t", "date": "2018.05.19", "title": "Млада жена търси помощ в битката си с рака"}
{"url": "http://www.bnews.bg/article/242208-shterkata_na_vasil_iliev_varti_restorant_v_kyustendil", "text": "\n Дъщерята на покойния бос Васил Илиев е почти толкова митична фигура, колкото самият той. 23 години след убийството на шефа на ВИС Ивона все още е извън светлината на прожекторите и единствената й светска поява досега бе на състезание по борба в памет на братя Илиеви, което тя организира и раздаде награди на млади надежди на спорта, писа „Ретро“. \r\n\r\n В момента наследничката на ъндърграунд боса, която завърши туризъм в престижен университет в Швейцария, живее отново в родния на фамилията Кюстендил и се занимава с менажиране на ресторант. В бизнеса й помагала и нейната леля Мариана – сестра на Васил и Георги, с която са съдружнички и по документи. \r\n\r\n Двете били страшно близки и се виждали всеки ден, особено откакто Мариана стана майка на близнаци преди няколко месеца. Ивона не поддържала отношения с вдовицата на Георги Илиев – Мая, тъй като тя разграбила цялото наследство и оставила майката на двамата братя единствено с мизерната й пенсия. \r\n\r\n Блондинката е на 31, но все още не мислела за семейство и деца, а и не успявала да случи на подходящ човек. \r\n \n\t\t\t\t\t\t", "date": "2018.05.19", "title": "Щерката на Васил Илиев върти ресторант в Кюстендил "}
{"url": "http://www.bnews.bg/article/242246-atentat_v_afganistan_ubi_8_dushi", "text": "\n Най-малко осем души бяха убити при поредица от бомбени експлозии по време на крикет мач в източната част на провинция Нгангар в Афганистан, съобщи \"Алджазира\". \r\n\r\n Атаката е станала, когато стотици хора присъствали на крикет стадиона \"Спингхар\" в столицата на провинцията - Джалалабад. Последователно избухнали три бомби. \r\n\r\n Най-малко 45 души са били ранени при взрива, информира Ататулхал Коджани говорителя на губернатора. Организаторът на мача Хедаятула Захир е също сред мъртвите. \r\n\r\n Афганистанският президент Ашраф Гани категорично осъди атаката. \r\n\r\n \"Терористите не престанаха да убиват нашите хора дори през свещения месец Рамадан ... чрез терористичната атака в пълен спортен стадион, отново се доказа, че атаките не са обвързани с никакво вероизповедание или религия и те са враг на човечеството \", заяви Гани. \r\n \n\t\t\t\t\t\t", "date": "2018.05.19", "title": "Атентат в Афганистан уби 8 души"}
{"url": "http://www.bnews.bg/article/242200-daily_star_gramna_megan_markal_rodnina_na_dzhak_izkormvacha", "text": "\n Шокиращо разкритие беше направено за актрисата Меган Маркъл дни преди сватбата ѝ с британския принц Хари. \r\n\r\n Американски адвокат обяви сензационно, че бъдещата принцеса е роднина на Джак Изкормвача, съобщава \"Daily Star\". Джеф Мъджес, който е осми братовчед на Меган Маркъл, заяви, че неговият пра-прадядо е Херман Уебстър Мъджес – останал в историята като първия американски сериен убиец под името Ейч Ейч Холмс (H. H. Holmes). Той е извършител на стотици брутални престъпления в своята \"Фабрика за убийства\" – хотел, който построил в Чикаго специално, за да може да убива гостите, който отсядат. \r\n\r\n Смята се, че неговите жертви наброяват над 200 души. Зловещият сериен убиец е обесен в затвор във Филаделфия на 7 май 1896 година, след като е бил признат за виновен за 4 убийства и 6 опита за убийство. Самият Холмс е признал, че е умъртвил 27 души. Много хора смятат, че Холмс е истинският Джак Изкормвача – митериозният зловещ сериен убиец на проститутки в Лондон, чиято самоличност така и не е разкрита. Основание за това им дава фактът, че Холмс е бил в Лондон по времето, когато са извършени 11-те кървавите убийства в Източен Лондон – през 1888 година. Шокиращото разкритие за семейните връзки на Меган Маркъл адвокатът направи в документален филм със заглавие \"Запознайте се със семейство Маркъл\". \r\n  \r\n \n\t\t\t\t\t\t", "date": "2018.05.19", "title": "Daily Star гръмна: Меган Маркъл роднина на Джак Изкормвача"}
{"url": "http://www.bnews.bg/article/242238-kod_zhalto_za_znachitelni_valezhi", "text": "\n Жълт код е в сила днес за голяма част от страната, но с по-голяма вероятност за интензивни и значителни валежи са източните и южните части от страната. Очакванията са за между 20 и 45 л/кв.м дъжд. Възможна е и градушка. До момента най-много е валежът в Габрово 31, Сливен 24, Варна 22, Хасково 20 л/кв.м. \r\n\r\n Днес в много райони ще се развива мощна купесто-дъждовна облачност, ще има гръмотевични бури и на места валежите ще са интензивни и значителни по количество. Има условия за градушки. След обяд от запад валежите ще спират и облачността ще се разкъсва и намалява. Вятърът ще е до умерен от север-северозапад и с него ще проникне по-хладен въздух. Максималните температури в повечето места ще са между 20° и 25°. \r\n\r\n Над планините облачността ще е предимно значителна, с валежи от дъжд и гръмотевична дейност. Около и след обяд от запад валежите ще започнат да спират. Вятърът ще е слаб до умерен от югозапад, през деня ще се ориентира от северозапад, а по време на гръмотевична дейност ще се усилва и променя посоката си. Максимална температура на височина 1200 метра – около 15°, на 2000 метра – около 8. \r\n\r\n През нощта все още на места в Източна България ще превалява дъжд с гръмотевици. Над останалата част от страната облачността ще се разкъса.  \r\nУтре преди обяд над по-голямата част от страната ще бъде предимно слънчево. След обяд отново ще се развие купеста облачност, но само на отделни места ще превали и прегърми. Ще духа слаб до умерен вятър от север-североизток. Максимални температури между 21° и 26°. \r\n\r\n През първите дни от следващата седмица вятърът ще се ориентира от изток-югоизток. Ще има и слънчеви часове, но и развитие на купесто-дъждовна облачност в часовете след обяд и до полунощ. В понеделник краткотрайни превалявания ще има на места из цялата страна, а във вторник - на малко места в Западна България. В сряда и четвъртък нараства вероятността за по-интензивни гръмотевични бури и локални валежи, има вероятност и за градушки. Явленията ще са главно в западната половина от страната. Максималните температури в сряда ще са между 23° и 28°, в четвъртък, с обръщането на вятъра от изток-североизток, слабо ще се понижат. \r\n \n\t\t\t\t\t\t", "date": "2018.05.19", "title": "Код жълто за значителни валежи"}
{"url": "http://www.bnews.bg/article/242237-es_obeshta_da_spasi_yadrenata_sdelka", "text": "\n Директорът на Организацията за атомна енергия на Иран Али Акбар Салехи заяви, че ЕС е обещал да спаси ядреното споразумение, въпреки че САЩ решиха да напуснат сделката и да върнат санкциите срещу Техеран, информира \"Ройтерс\". \r\n\r\n \"Надяваме се, че усилията им ще се материализират...Действията на САЩ...показаха, че са несигурна страна при сключването на международни споразумения\", каза Салехи на пресконференция в Техеран с еврокомисаря по въпросите на енергетиката и климата Мигел Ариас Канете. \r\n\r\n Канете, който пристигна в иранската столица в петък вечерта за двудневна среща, увери Техеран, че ЕС иска да запази търговските си връзки с Ислямската република. \r\n\r\n Изпратихме послание на нашите ирански приятели, че докато се придържат към споразумението, европейците ще изпълняват ангажиментите си, изтъкна Канете. \r\n\r\n Ще се опитаме да засилим търговията, тъй като оказва много положително влияние върху иранската икономика, добави еврокомисарят. \r\n\r\n Преди ЕС беше най-големият вносител на ирански петрол. \r\n \n\t\t\t\t\t\t", "date": "2018.05.19", "title": "ЕС обеща да спаси ядрената сделка"}
{"url": "http://www.bnews.bg/article/242252-rumen_petkov_stana_chovekat_partiya", "text": "\n Румен Петков бе избран за лидер на политическата формация АБВ. Третият редовен конгрес на ПП АБВ избра Петков за председател на партията.  Последният млад представител на партията напусна агент Гоце и така Румен Петков се превърна в човека партия.  \r\n\r\n Слугите и подлогите на ББ стремглаво вървят към своя край. След тежкият си провал на последните избори АБВ направиха опит да се вдигнат от дъното, като мястото на Първанов зае, младото му протеже Константин Проданв. Днес и той напусна поста, като изборът на Румен Петков за председател на партията е нищо повече от поредната крачка към края. \r\n \n\t\t\t\t\t\t", "date": "2018.05.19", "title": "Румен Петков стана човекът-партия"}
{"url": "http://www.bnews.bg/article/242248-elena_yoncheva_osadi_boyko_borisov_i_gerb_da_platyat_5000_leva", "text": "\n Премиерът Бойко Борисов и ГЕРБ са осъдени да платят 5000 лева на депутатката от БСП и журналист Елена Йончева. Това реши съдия Иво Вътев от Софийския районен съд (СРС) по делото за непозволено увреждане, което Йончева заведе срещу Борисов и управляваната от него партия, показа проверка на „Лекс“. \r\n\r\n То е заради две изказвания на Борисов в предизборната кампания миналата година – на 10 март в Бургас и на 12 март във Варна, в които той казва, че правителството на ГЕРБ е било принудено да плаща милиони за интервюта на Йончева. Съдът е приел за доказано, че депутатката е претърпяла вреди от първото изказване на Борисов по време на събитие в Бургас, в което той казва: „Ще ли сте успешни журналисти вие, ако по няколко милиона държавата ви плаща за едно интервю взето? Питам: Ако за интервю държавата България, през една от централите си, плаща на журналистка за интервюта в чужбина по няколко милиона струвайки, които даже нашето правителство беше принудено от предишното да доплати“. \r\n\r\n Друга негова реплика от събитието, с която съдът приема, че е увредил Йончева, е „бяхме принудени милиони да платим за нея. С мъж – премиер тогава“, в която е визирана и връзката в миналото на журналистката с бившия премиер Сергей Станишев. \r\n\r\n Решението на съда е от 17 май, точно месец след последното заседание по делото и с него Борисов и ГЕРБ са осъдени да платят солидарно на Йончева обезщетението от 5000 лева, както и разноски за 825 лева. Нейният иск беше за 20 000 лева, но не е бил уважен в цялост. Затова Борисов и ГЕРБ също имат право на разноски. Те бяха представлявани от Марин Марковски и Божидар Терзийски, но по делото не са били представени доказателства за сключен договор, както и за извършено плащане на хонорар, заради което не им е присъдено нищо. \r\n\r\n Пред съда Йончева твърди, че правителството никога не ѝ е плащало пари за интервюта или за правенето на документални филми и репортажи, а тези твърдения на Борисов са накърнили честта, достойнството, авторитета, доброто име и репутацията ѝ на общественик. Искът срещу ГЕРБ е заради това, че Борисов говори от името на партията. \r\n\r\n Борисов и защитата му оспориха правото на Йончева да иска обезщетение за непозволено увреждане, като пред съда казаха, че в речта си в предизборната кампания той говорел общо за плащани пари, а не конкретно за нея. Според тях, дори и съдът да приеме, че е налице увреждане, то искът е прекомерно висок, защото върху Йончева от години тегнели съмнения, че в кариерата си е била облагодетелствана от връзката си със Станишев. Освен това, като публична личност, трябвало да има и по-висока търпимост към критика и да не се засяга от нея. Според ГЕРБ пък отговорността по Закона за задълженията и договорите (чл. 45 и чл. 49) е алтернативна и не може да се претендира като солидарна. \r\n\r\n В хода на делото беше назначена експертиза, която да установи дали в множеството публикации, репортажи и записи от тези предизборни изяви на Борисов, той е казал точно тези думи. Борисов и ГЕРБ са оспорили, например, че запис на „Нова телевизия“ е бил монтиран и затова е негоден като доказателство. Съдът е отхвърлил възражението, като любопитно е, че се позовава в случая и на разпитания като свидетел Никола Николов, който работи в пресцентъра на ГЕРБ. В показанията си той сам е потвърдил, че Борисов е изрекъл точно тези думи в Бургас, заради които Йончева претендира за обезщетение. \r\n\r\n В решението си съдът подчертава, че думите на Борисов са били ясно и недвусмислено насочени именно към Йончева и публиката е стигнала до този извод, без да се налагат интерпретации. \r\n\r\n „Изречените от първия ответник думи в своята цялост не представляват оценъчни съждения, а твърдения за осъществили се факти – че държавата е заплащала на ищцата милиони за взето от последната интервю, както и съждение, че поведението на ищцата е в конфликт на интереси, изводимо от съжителството на ищцата с действащ преди 2009 г. министър – председател на Република България. \r\n\r\n Твърденията са конкретни – заплащане на парична сума, надхвърляща един милион за интервю, взето от ищцата, в качеството ѝ на журналист“, се казва в решението на СРС. Борисов и ГЕРБ са получили съдебни удостоверения, за да могат да искат от Министерството на финансите и Държавна агенция „Разузнаване“ документи, с които да докажат платените пари на Йончева, но такива доказателства така и не били получени. Само от БНТ изпратили договорите с Йончева, но и от тях не се доказва, че държавата е плащала подобни суми на журналистката за взето интервю. \r\n\r\n Съдът приема още, че виновното поведение на Бойко Борисов е при изпълнение на работата му, а тя е възложена от партията ГЕРБ, която той пък управлява. Решението на съдия Иво Вътев може да бъде обжалвано пред Софийския градски съд. \r\n \n\t\t\t\t\t\t", "date": "2018.05.19", "title": "Елена Йончева осъди Бойко Борисов и ГЕРБ да ѝ платят 5000 лева"}
{"url": "http://www.bnews.bg/article/242242-protest_v_belashtitsa_sreshtu_dvete_karieri_nad_seloto", "text": "\n Повече от 100 жители на Белащица излязоха на протест срещу двете кариери над селото. \r\n\r\n Поводът за недоволството им е инвестиционно намерение на предприятие, добиващо мрамор. \r\n\r\n Местните жители се обявиха срещу разширяването на кариерата. Те се оплакват от прах и разбити от камионите пътища. \r\n\r\n По данни на местния личен лекар, за последните 10 години в селото има бум на респираторни заболявания, които били най-чести при децата. \r\n\r\n Хората настояват след изтичането на концесионния договор през 2021 година, той да не бъде подновяван. \r\n\r\n В същото време от компанията са заявили намерение да копаят на площ от нови 50 декара, за да добиват инертни материали. \r\n\r\n Предстои Регионалната инспекция по опазване на околната среда и водите да реши дали разширяването на кариерата има нужда от екологична оценка. \r\n \n\t\t\t\t\t\t", "date": "2018.05.19", "title": "Протест в Белащица срещу двете кариери над селото"}
{"url": "http://www.bnews.bg/article/242241-koi_znamenitosti_sa_gosti_na_svatbata_na_prints_hari_i_megan_markal_snimki", "text": "\n Знаменитости започнаха да пристигат за сватбата на британския принц Хари и американската актриса Меган Маркъл в Уиндзорския замък. \r\n\r\n Сред тях са американската телевизионна водеща Опра Уинфри, Дейвид и Виктория Бекъм и Джордж и Амал Клуни.  \r\n\r\n Актьорът Идрис Елба и музикантът Джеймс Блънт също пристигнаха за церемонията. \r\n\r\n Сестрата на Кейт Мидълтън – Пипа Мидълтън, и съпругът ѝ Джеймс Матюс също бяха уловени от фотообективите.Британският премиер Тереза Мей, която като други политици не е поканена на кралската сватба, поздрави принц Хари и Меган Маркъл на страницата си в \"Туитър\". \"Най-добри пожелания на принц Хари и Меган Маркъл в деня на сватбата. На всички, присъединяващи се към националните празненства по улиците и на други места, пожелавам чудесен ден\", написа Тереза Мей. \r\n\r\n \r\n \n\t\t\t\t\t\t", "date": "2018.05.19", "title": "Кои знаменитости са гости на сватбата на принц Хари и Меган Маркъл (СНИМКИ)"}
{"url": "http://www.bnews.bg/article/242243-nova_strelba_v_uchilishte_v_sasht", "text": "\n Часове след като 17-годишен ученик  уби 10 души в гимназия в щата Тексас, жена е била застреляна в училище в щата Джорджия. \r\n\r\n При новата стрелба има и ранени, броят им се уточнява. \r\n\r\n Междувременно стана ясна самоличността на стрелеца в Тексас. Димитриос Пагорцис е задържан от полицията. Той носел три оръжия и открил огън в класна стая на училището в Санта Фе малко преди 8 часа сутринта местно време. \r\n\r\n В събота младежът се яви в съда, където беше освободен под гаранция. Има още един задържан, обявиха властите. \r\n\r\n Претърсването на училището се бави заради опасения, че има поставени взривни устройства. \r\n \n\t\t\t\t\t\t", "date": "2018.05.19", "title": "Нова стрелба в училище в САЩ"}
{"url": "http://www.bnews.bg/article/242249-opozitsiyata_v_gartsiya_othvarlya_predlozhenoto_ime_ilindenska_makedoniya", "text": "\n Опозиционните партии в Гърция единодушно отхвърлиха предложението на Скопие да приеме името \"Република Илинденска Македония\" като компромисно решение на дългогодишния спор, информира Greek Reporter. \r\n\r\n Докато премиерът Алексис Ципрас телефонира на политическите лидери и президента Прокопис Павлопулос, за да ги осведоми за преговорите с Македония, опозицията изрази опасения, че предложението е иредентистко, тъй като има териториални претенции към Гърция. \r\n\r\n Въпреки че няма официална реакция от правителството за предложението, гръцки медии съобщават, че Ципрас сериозно го обмисля. \r\n\r\n \"Това име е исторически и пряко свързано със стремежа за създаване на \"македонска\" нация и държава, която включва Солун и се простира до Егейско море\", се казва в съобщение на основната опозиционна партия \"Нова Демокрация\". \r\n\r\n В съобщението се допълва, че Илинден \"потвърждава и засилва иредентизма на Скопие. Предложението дори е неприемливо и за обсъждане\". \r\n\r\n Гръцкият политик Фофи Генимата, лидер на центристкото \"Движение за промяна\", описа предложението като \"образец за връщане към иредентизъм\" и поиска уверения от гръцкото правителство, че не е започнало преговори в този контекст. \r\n\r\n Лидерът на Съюз на центристите Василис Левентис заяви, че е против всяко предложено име, което включва \"Македония\", докато председателят на Комунистическата партия Димитрис Куцумбас подчерта, че предложението е \"най-лошото от всички възможни опции\". \r\n \n\t\t\t\t\t\t", "date": "2018.05.19", "title": "Опозицията в Гърция отхвърля предложеното име Илинденска Македония"}
{"url": "http://www.bnews.bg/article/242204-lepa_brena_luda_fenka_na_preslava", "text": "\n Голямата сръбска изпълнителка Лепа Брена се кефи на Преслава. След като до миналата година примата на балканския турбофолк дори не знаеше, коя е българската певица, днес вече слуша нейни песни. Чалга звездата ужасно се засегна, когато миналата година Лепа Брена призна, че никога не е чувала за българската си колежка. Но пък сподели, че много харесва Галена. \r\nТова приземи пайнерката, която не крие, че е била силно засегната от факта, че сръбската прима не я познава. Добруджанката обаче си взе бележка и след дуета с Кеба, който стана хит, вече е звезда и в съседна Сърбия. \r\n„Знам коя е Преслава. Тя е адски популярна. Новата й песен е супер”, признава в интервю тези дни Брена. \r\n  \r\n \n\t\t\t\t\t\t", "date": "2018.05.19", "title": "Лепа Брена луда фенка на Преслава"}
{"url": "http://www.bnews.bg/article/242205-roksana_s_nova_kashta_i_vtora_krachma", "text": "\n \r\nФолк певицата Роксана и съпругът й Александър най-накрая могат да се похвалят със собствено жилище в София, научи HotArena. \r\nОсвен това певицата скоро ще отвори второ заведение в селото на Сашо – Александрово. Те вече притежават ресторант в град Кнежа. \r\nРоксана разкрива, че ремонтът в новото жилище зарежда. Тя се допитва до специалисти за стила и цялостния дизайн. \r\n„Обичам уюта в къщи. Мразя обаче да подреждам дрехите. Това ме изкарва извън равновесие. В свободното си време обичам да чета книги за силата на мисълта“, споделя пред „Телеграф“ Роксана. \r\n\"Предстои ни да направим голям рожден ден на малкия Александър на 31 юли, макар да е роден на 1 август. Причината е оркестър „Кристали“, които имат ангажимент на следващия ден“, допълва певицата. \r\n  \r\n \n\t\t\t\t\t\t", "date": "2018.05.19", "title": "Роксана с нова къща и втора кръчма"}
{"url": "http://www.bnews.bg/article/242244-rusiya_ofitsialno_otkri_parvata_v_sveta_plavashta_aets", "text": "\n Русия обяви в събота официално съществуването на първата плаваща атомна електроцентрала в света на церемония в пристанището на северния град Мурманск, където ще бъде заредена с ядрено гориво, преди да се отправи към източен Сибир. \r\n\r\n Построен в Санкт Петербург „Академик Ломоносов“ пристигна в Мурманск в четвъртък, където беше закотвен в пристанището и бе представен на медиите в събота, предаде БГНЕС. \r\n\r\n Построен от държавната компания по атомна енергетика \"Росатом\", корабът с дължина от 144 метра и ширина 30 метра притежава два реактора по 35 мегавата, които са подобни на тези, използвани за захранване на ледоразбивачите. \r\n\r\n Шлепът с водоизместимост 21 000 тона ще бъде теглена през лятото на 2019 г. до пристанище Певек в автономния район Чукотка в крайната североизточна част на Русия, на 350 километра северно от арктическия кръг. \r\n\r\n Плаващата АЕЦ може да произвежда достатъчно електричество, за да захрани град с 200 000 жители, далеч повече от 5-те хиляди, които живеят в Певек, най-северния град на Русия. \r\n\r\n Електроенергията от „Академик Ломоносов“ ще бъде използвана предимно за захранване на петролните платформи, тъй като Русия навлиза все по-навътре в Арктика да прави сонди и да добива нефт и газ, за което се нуждае от електроенергия по тези отдалечени места. \r\n\r\n Виталий Трутнев, който отговаря за изграждането и експлоатацията на плаващи атомни електроцентрали в \"Росатом\", каза, че тези блокове ще \"доставят електроенергия и топлинна енергия за най-отдалечените райони, като подкрепят растежа и устойчивото развитие\". \r\n\r\n Той каза, че използването на такива плаващи реактори може да спести 50 000 тона емисии от въглероден диоксид годишно. \r\n\r\n Шлепът първоначално е трябвало да бъде зареден в Санкт Петербург, но тази работа е била преместена в Мурманск поради загриженост в страните по Балтийско море. \r\n \n\t\t\t\t\t\t", "date": "2018.05.19", "title": "Русия официално откри първата в света плаваща АЕЦ "}
{"url": "http://www.bnews.bg/article/242231-den_za_razmisal_v_galiche_v_nedelya_izbirat_nov_kmet", "text": "\n Ден за размисъл в Галиче. В неделя там предстоят частични местни избори – след близо 20-годишното управление на Ценко Чоков в селото. \r\n\r\n Докато той управляваше Галиче, срещу него валяха обвинения от негови съселяни, че методите му включват физическо и психическо малтретиране, присвояване на земи и имоти, палежи на заведения. \r\n\r\n През цялото време близките и поддържниците му твърдяха, че е набеждаван. \r\n\r\n Чоков беше арестуван преди две години, а миналата седмица беше признат за виновен за отвличане, побой  и палеж на кола. Получи присъда от 4 години и половина затвор.  \r\n\r\n В неделя Галиче избира нов кмет на неговото място. Кандидатите са трима. Днес агитацията е забранена. \r\n \n\t\t\t\t\t\t", "date": "2018.05.19", "title": "ДЕН ЗА РАЗМИСЪЛ В ГАЛИЧЕ: В неделя избират нов кмет"}
{"url": "http://www.bnews.bg/article/242232-nosht_na_muzeite_kakvo_da_ochakvat_posetitelite", "text": "\n Посетителите ще видят виртуалната интерактивна изложба „Моите предци на война”, създадена от ученици \r\n\r\n С богата програма и вход свободен Националният военноисторически музей се включва в инициативата „Нощта на музеите”.  \r\n\r\n Посетителите ще видят виртуалната интерактивна изложба „Моите предци на война”, създадена от ученици от столични училища и екип на музея, ще видят мултимедийна инсталация, която ще „оживи” един от експонатите в постоянната експозиция на музея – масата, на която са подписани Основите на мира и Одринското примирие. \r\n\r\n Част от „Нощта на музеите” ще бъдат и Военноморският музей и Парк-музеят на бойната дружба „Владислав Варненчик“ във Варна, Музеят на авиацията в Пловдив. \r\n \n\t\t\t\t\t\t", "date": "2018.05.19", "title": "НОЩ НА МУЗЕИТЕ! Какво да очакват посетителите?! "}
{"url": "http://www.bnews.bg/article/242233-blokada_proizvoditeli_na_rozi_v_karlovsko_protestirat_sreshtu_niskata_izkupna_tsena", "text": "\n Десетки производители на рози в Карловско застанаха срещу ниската изкупна цена на суровината и блокираха пътя Пловдив – Карлово на разклона за Войнягово.  \r\n\r\n Като част от протеста те изсипаха на земята розов цвят. Според производителите ниската цена ги обрича на фалит. \r\n\r\n Организаторите на протеста разказаха, че тази година цената тръгва от рекордните ниските 2,50 лв. с тенденции днес да се изкупува за 1,60 – 1,80 лв. \r\n\r\n Производителите са категорични, че при тези изкупни цени не могат да оцелеят. Те подозират, че розоварните са направили картел и казват на прекупвачите на каква цена да купуват. \r\n\r\n По-късно днес протестиращите ще отидат на среща със земеделския министър Румен Порожанов, който пристига в Карлово. \r\n \n\t\t\t\t\t\t", "date": "2018.05.19", "title": "БЛОКАДА! Производители на рози в Карловско протестират срещу ниската изкупна цена"}
{"url": "http://www.bnews.bg/article/242188-spipaha_imanyari_s_300_artefakta_pri_spetsaktsiya_v_burgas_snimki", "text": "\n Полицията в Бургас задържа трима иманяри с около 300 антични предмета и два металотърсача, съобщиха от Областната дирекция на МВР в града. \r\n\r\n Между артефактите изпъкват три антични предмета. \r\n\r\n Първият - фигура на кон, изработена от злато.  \r\nВторият - статуетка на древногръцкия титан Атлас, изработена от злато.  \r\nТретият - погребална златна ура под формата на ваза с доста орнаменти. \r\n\r\n Специализираната полицейска акция е извършена на 17 май, четвъртък, от служители от група \"Противодействие на кражби и противозаконно отнемане на МПС и трафик на културно-исторически ценности\" към отдел \"Криминална полиция\" при ОДМВР - Бургас и Пето Районно управление - Бургас. \r\n\r\n В хода на акцията за срок до 24 часа са задържани трима души - 35-годишният мъж Станимир Неделчев и неговата съпруга, която е руска гражданка и е временно пребиваваща в България. Арестуван е и Александър Галчев. И тримата са бургазлии, пише \"24 часа\". \r\n\r\n Акцията протекла под прикритие - полицаите се представили за купувачи на антики. Когато осъществили връзка с иманярите и видели антиките, цивилните полицаи закопчали престъпниците. \r\n\r\n В резултат на действията са намерени и иззети общо около 300 антични предмета и два металотърсача. \r\n\r\n Предстои по случая да се назначи съдебно-археологическа експертиза на иззетите веществени доказателства, така че да се установи техният произход и кога са изработени. Трябва да се направи и оценка на себестойността им. \r\n\r\n \r\n \n\t\t\t\t\t\t", "date": "2018.05.19", "title": "Спипаха иманяри с 300 артефакта при спецакция в Бургас(СНИМКИ)"}
{"url": "http://www.bnews.bg/article/242234-wc_ministara_upravlyava_biznesi_za_stotitsi_milioni_i_se_gotvi_da_navleze_v_telekom_biznesa_dokumenti", "text": "\n Вицепремиерът Валери Симеонов управлява бизнеси за стотици милиони и се готви да навлезе в телеком бизнеса.  \r\n\r\n След разразилите се големи скандали около вицепремиера Валери Симеонов през последните дни, екипът на Делник реши да провери дали наистина, както твърди новинарският сайт Actualno, вицепремиерът иска да придобие контрол над национален мобилен оператор. По време на проверката, се натъкнахме на официалните данни за оборотите и печалбите на всички фирми на Валери Симеонов, в които вицепремиерът притежава основен дял. \r\n\r\n \r\n\r\n В търговския регистър има информация за седем фирми на Валери Симеонов, като две от тях изглеждат пряко свързани с телевизия Скат. Това са компанията “Скат” ООД и “Скат ТВ” ООД. \r\n\r\n Графика на свързаните с Валери Симеонов фирми за милиони (по данни на Търговския Регистър) \r\n\r\n \r\n\r\n Вицепремиерът Симеонов притежава дялове и в “Ситинет Ко” ЕООД (с едноличен собственик на капитала “Скат” ООД), “Скат Транс” ООД и “Скат Телеком” и “Скат Инвест” ООД. От 2010 година до момента, дружествата са реализирали приблизителни приходи от 108 милиона лева, което автоматично превръща вицепремиерът в най-богатият бизнесмен сред политиците.Фактът, че телевизия СКАТ не е сред 30-те най-гледани телевизии в България поставя въпроса от какви дейности са натрупани тези приходи?! В търговския регистър липсват справки по икономически дейности на споменатите фирми. \r\n\r\n \r\n\r\n В началото на март 2018г. вицепремиерът предлага мобилните оператори да станат полу-държавни след като Теленор, Виваком и Мтел се чудят дали да му предоставят тяхната инфраструктура, за да може премиерът да направи първия виртуален мобилен оператор – “Скат Телеком”. Вицепремиерът предприема политически ход, за да изпълни бизнес начинанието си. \r\n\r\n Интересен е фактът, че в края на миналата година една от фирмите на Симеонов – “Скат Попово” променя своята дейност на “осъществяване на далекосъобщения чрез далекосъобщителна мрежа за пренос на данни” и променя името си на “Скат Телеком”. По – задълбочено проучване показва, че в края на 2017г. точно пет компании – доставчици на интернет и телевизия са обявили проекти за създаване на виртуален мобилен оператор. “Нет 1”, “Нетера”, “СКАТ Телеком”, “Телекабел” и “Телесим”. Всички тези дружества са искали да пуснат до края на годината тъй наречения MVNO (от mobile virtual network operator), който използва мрежите на големите мобилни оператори. От думите на изпълнителният директор на “Нет 1” Петър Ризов пред “Капитал” в началото на тази година става ясно, че не всички от мобилните оператори са оказали съдействие при взимането на такова решение. Това е забавило процесът по регистрирането на новите оператори, включително и на този на вицепремиера Валери Симеонов. Няма и месец след това, вицепремиерът Валери Симеонов предложи държавата да има дял и в телекомуникационните компании в България с цел да изплаши операторите и да ги накара да забързат процеса по регистриране. \r\n\r\n Тези факти показват бизнес плановете на вицепремиера ни, който винаги е твърдял, че е влязъл в правителството “по задължение”, а бизнесът му е мястото, където се чувства в свои води. Остава въпросът редно ли е да се използва политическата персонална власт за лични бизнес цели! \r\n\r\n \r\n \n\t\t\t\t\t\t", "date": "2018.05.19", "title": "WC МИНИСТЪРА управлява бизнеси за стотици милиони и се готви да навлезе в телеком бизнеса!(ДОКУМЕНТИ)"}
{"url": "http://www.bnews.bg/article/242250-helikopteri_spasiha_havaytsi_ot_izrigvashtiya_vulkan", "text": "\n Хеликоптери се притекоха на помощ за спасяването на четирима хавайци, след като изтичащата от вулкана на остров Килауеа лава, постави в капан редица къщи, съобщиха местните власти. \r\n\r\n Кметът на Хавай Хари Ким написа в Туитър, че \"бързо движещата се лава минала близо до Малама Ки Плей\", край горския резерват Пуна. Лавата \"изолира около 40 жилища в района\", пише той, добавяйки, че четирима души са били \"безопасно евакуирани\" от хеликоптери на окръг Хавай и националната гвардия. \r\n\r\n \"Ако все още се намирате в района, стойте на безопасно място и очаквайте официални инструкции,\" предупреди Ким. \r\n\r\n Американската геологическа служба, която следи вулканите и земетресенията в целия свят, заяви чрез Туитър, че \"бързо течаща лава от вулкана се придвижва с 300-400 ярда на час\". Специалистите отчитат, че \"лошото качество на въздуха от повишените газови емисии и димът от изгарящата растителност допринасят за лошото качество на въздуха в долната част на Пуна\". \r\n\r\n Килауеа е най-активният вулкан в света и един от петте на Големия остров на Хавай. \r\n\r\n Той започна да изригва на 3 май, което накара около 2 000 души да напуснат домовете си в планината. \r\n\r\n Учени прогнозират, че вулканичната активност може би е предшественик на голямо изригване, подобно на това, което разтърси острова в средата на 20-те години на миналия век. \r\n \n\t\t\t\t\t\t", "date": "2018.05.19", "title": "Хеликоптери спасиха хавайци от изригващия вулкан"}
{"url": "http://www.bnews.bg/article/242245-tarzhestveno_svatbenata_tseremoniya_zapochna_megan_markal_vleze_v_tsarkvata_video", "text": "\n Сватбената церемония започна. Всеки момент принц Хари и Меган Маркъл ще си кажат \"Да\". \r\n\r\n Внуците на бившия канадски премиер и синове на най-добрата приятелка на Меган Маркъл носеха шлейфа на булката. \r\n\r\n \r\n \n\t\t\t\t\t\t", "date": "2018.05.19", "title": "ТЪРЖЕСТВЕНО! Сватбената церемония започна, Меган Маркъл влезе в църквата(ВИДЕО)"}
{"url": "http://www.bnews.bg/article/242195-stoyan_aleksiev_plache_dayte_mi_rabota_obsluzhvam_mlada_lyubovnitsa_i_golyam_kredit", "text": "\n Стоян Алексиев напоследък е хукнал като цветарка да чука по вратите на режисьори и продуценти в отчаяно търсене на работа. Палавият театрал съвсем не се срамувал и напълно откровено споделял, че има спешна нужда от доходи, тъй като издържа млада любовница в лицето на Ивана Бобойчева, одумват го в гилдията, писа „Таблоид“. \r\n\r\n \r\nДимитър Митовски, Евтим Милошев и Иван Тонев са пропищели от денонощните обаждания на екранния професор Генадиев, който ги редува през няколко часа с опявания да го включат в някоя от хитовите си продукции, пък било то за съвсем скромна роля. Притесненията от негативния имидж, който си спечели актьорът в последно време обаче карали продуцентите са се цупят на кандидатурата му.  \r\n\r\n Актьорът го закъса с финикийските знаци, след като бе пенсиониран от Народния театър „Иван Вазов“ веднага щом навърши нужната възраст – 66 години. Шефът на първата ни трупа Мариус Донкин не пожела да коментира действието, като се оправда с голямата си заетост. За никого обаче не е тайна, че зад действията му прозира скандалното поведение на Алексиев.  \r\n\r\n Стоян бе заснет папараци да рови в гащите на младата актриса Ивана Бобойчева пред Народния театър през лятото на миналата година. Тогава шефът му Мариус Донкин изрази публично възмущение от колегата и скандалното му поведение.  \r\n\r\n „Не искам да коментирам личната част от скандала – всеки си носи отговорността пред семейството и приятелите си. Но случаят трябва да бъде разгледан и от обществена гледна точка. Специално артистите в нашия театър трябва да бъдат пример за всички. В този смисъл няма как да не съм огорчен“, коментира Донкин по адрес на звездата от „Откраднат живот“. След личен разговор с Алексиев двамата стигнали до решението за пенсионирането на актьора.  \r\n\r\n „Продължавам да играя, разбира се, на хонорар. Свободен артист съм“, бе лаконичен Стоян Алексиев. Според колегите му звездата от докторския сериал обаче бил сериозно притеснен, тъй като няма постоянни доходи, а обслужва, освен младата си любовница, и солиден кредит.  \r\n\r\n „Такъв е животът“, философски обяснява Алексиев, който продължава да движи с Ивана Бобойчева, въпреки че е официално женен за съпругата си Надежда. Актьорът има четири деца и пет внучета, с които казва, че е изключително щастлив. А нищо чудно скоро да го видим и в ролята на татко за пореден път. \r\n \n\t\t\t\t\t\t", "date": "2018.05.19", "title": "Стоян Алексиев плаче: Дайте ми работа, обслужвам млада любовница и голям кредит!"}
{"url": "http://www.bnews.bg/article/242235-patreotichen_skandal_deputat_na_simeonov_zamesen_v_iztochvaneto_na_16_miliarda_dds_wc_to_si_trae", "text": "\n \r\nКакто вече ви обещахме Bnews ще продължи да ви запознава с инжинеринга на ДПС, които днес се наричат \"патриоти\". До тук ви разказахме за човекът на ДПС, който лично Валери Симеонов представя на избирателите като негов таен консултант? Интересно в какво точно е консултирал човекът на ДПС Валери Симеонов? Малка подробност е, че се появява в момент, в който Симеонов и фирмите му са раздирани от проверки и съдебни дела. \r\n\r\n Още по-интересно е, че точно в този момент някои от фирмите на Симеонов са разобличени в незаконно строителство и драстично нарушаване на закона. Вероятно човекът на ДПС, който нарекохме г-н К., се е притекъл на помощ, за да научи своя приятел на някои интересни мурафети. \r\n\r\n А той определено е владеел такива. Например дали същият не е бил много добре запознат с източването на ДДС и какво ли е участието му, неговото и на приятеля му в източените 16 милиарда ДДС? Затова сега ще ви предадем онази част от обяснителната записка, която касае интересни афери. \r\n\r\n \"Когато споменавахме на кмета за хлебозавода, той изрази своите притеснения, че общината е ограбена от един господин със съмнителна репутация. Ние (хората на ДПС) му разказахме, че сме закупили от съвместната им фирма \"Трявна- 2000\" АД 65%  чрез г-н К. и неговата фирма \"Александрия-Г\" ЕООД. \r\nТогава кметът ни разказа, че фирмата на \"Александрия-Г\" е фалирала фирма, която се занимава с мръсни сделки и източване на ДДС.\"  \r\n\r\n \r\nПроверка на Bnews установи, че фирмата \"Александрия-Г\" ЕООД е била собственост на Георги Георгиев и регистрирана във Велико Търново на ул.\"Възрожденска\" № 21 - звучи патриотично, нали? Нека обаче се върнем към думите на кмета на Трявна, който разказва, че фирмата се занимава с мръсни сделки и източване на ДДС. \r\n\r\n Вероятно вече се досещате, че лицето Георги Георгиев е собственик на десетки фирми, които по познатата схема вече са неработещи. Да, проверка в търговския регистър установи, че лицето Георги Георгиев е собственик на десетки фирми: \r\n\r\n     \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n          \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\nСОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН   100% ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН   ... \r\nСОБСТВЕНИЦИ ... ГЕОРГИЕВ ГЕОРГИЕВ ЕГН   100% ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\nСОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5100лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\nСОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5100лв. ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 50% 1хил. стари ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН   100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН   ... \r\n\r\n \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН   100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН   ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 69000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 ... \r\n\r\n   \r\n\r\n СОБСТВЕНИЦИ ... ГЕОРГИЕВ ГЕОРГИЕВ ЕГН 710918 100% 5000лв. ... \r\nУПРАВЛЯВАЩИ ... ГЕОРГИЕВ ГЕОРГИЕВ ЕГН 710918 \r\n\r\n \r\nТова са само малка част от фирмите, които вероятно са използвани за източване на ДДС. Всички усилия положихме да открием Георги Георгиев, за да ни разкаже как е успявал сам самичък да организира  регистрацията на десетки фирми на територията на цялата страна или същия е просто бушон, използван от организирана престъпна група-ОПГ? Интерсното е, че в някои фирми, които сега ще запазим в тайна, лицата Георги Георгиев и г-н К. се пресичат, дори лъсва и името на съпругата на г-н К. А още по-интересно е, че г-н К. е представил ЕГН с разменени цифри - според експерти това е стар номер за невъзможност за откриване при проверка по ЕГН.  \r\n\r\n   За сега смятаме да спрем до тук с надеждата специализираната прокуратура да се заеме с тези така наречени патриоти. А вие, уважаеми читатели, очаквайте следващата седмица интересни видео материали и снимки. \r\n \n\t\t\t\t\t\t", "date": "2018.05.19", "title": "ПатрЕотичен СКАНДАЛ! Депутат на Симеонов замесен в източването на 16 милиарда ДДС! WC-то си трае!"}
{"url": "http://www.bnews.bg/article/242216-alek_bolduin_stana_bashta_za_peti_pat", "text": "\n Холивудската звезда Алек Болдуин стана баща за пети път, след като съпругата му Хилария го дари със син. 60-годишният актьор съобщи щастливата вест в социалните мрежи, като публикува снимка кадър с новороденото бебе. То е четвъртият общ наследник на Болдуин и съпругата му. Звездата от „Пърл Харбър“ има и голяма дъщеря Айрланд от брака си с актрисата Ким Бейсинджър. Заедно с Хилария, Болдуин се разходи до олтара през 2012 г. Година по-късно се роди и първото им дете – Кармен. След нея на бял свят се появиха Рафаел и Леонардо. Хилария, която е йога инструктор, е с 26 години по-млада от съпруга си. \r\n  \r\n \n\t\t\t\t\t\t", "date": "2018.05.19", "title": "Алек Болдуин стана баща за пети път"}
{"url": "http://www.bnews.bg/article/242213-modelkata_veneta_harizanova_stana_kozha_i_kosti", "text": "\n Моделката Венета Харизанова стана кожа и кости. И помен няма от някогашната хубавица с пищни форми, по която мъжете въздишаха. С тях Венета пленяваше хиляди сърца по модните подиуми в Италия. Тогава тя бе сочна и естествена като Моника Белучи, а днес, като че е прекалила с операциите и диетите ... \r\nХаризанова е известна с това, че не излиза от фитнеса, а резултатът е налице. Манията й за отслабване плаши всички. „Когато беше по-пухкава, имаше повече фенове сред мъжете”, съскат злобарки в мрежата. \r\n  \r\n \n\t\t\t\t\t\t", "date": "2018.05.19", "title": "Моделката Венета Харизанова стана кожа и кости"}
{"url": "http://www.bnews.bg/article/242230-kuba_obyavi_natsionalen_traur_za_zhertvite_na_samoletnata_katastrofa", "text": "\nКубинските власти обявиха национален траур за загиналите в самолетната катастрофа край Хавана, съобщи ТАСС, позовавайки се на съобщение на Държавния съвет на карибската страна.\r\n\r\nТраурът е обявен от 6 ч. местно време на 19 май до 00 ч. на 21 май. В цялата страна ще бъдат спуснати наполовина държавните знамена.\r\n\r\n\r\n \r\nКуба обяви национален траур за жертвите на самолетната катастрофа\r\nЧерните кутии на разбилата се машина още не са намерени\r\nbtvnovinite.bg07:15 ч. 19.05.2018 г. - 07:17 ч. 19.05.2018 г.\r\n\r\nСнимка: EPA\r\nКубинските власти обявиха национален траур за загиналите в самолетната катастрофа край Хавана, съобщи ТАСС, позовавайки се на съобщение на Държавния съвет на карибската страна.\r\n\r\nТраурът е обявен от 6 ч. местно време на 19 май до 00 ч. на 21 май. В цялата страна ще бъдат спуснати наполовина държавните знамена.\r\n\r\n„Боинг” с над 100 души на борда се разби в Хавана\r\n„Боинг 737” на кубинската компанията „Кубана де авиасион”, нает от малка мексиканска авиокомпания, се разби вчера малко след излитане от Хаван на път за град Олгин в източната част на Куба. \r\n\r\nСпоред кубински медии са борда е имало 105 души. Според други данни на борда е имало поне 110 души, отбелязва Асошиейтед прес. Повече от сто са загинали. Първоначално бе съобщено за три оцелели жени, които са хоспитализирани в тежко състояние. По-късно се появи информация, че едната от тях е починала.\r\n\r\nПовечето от пътниците са били кубински граждани, а екипажът, пет или шестчленен по неуточнени данни, е бил мексикански. Съобщено бе и за петима чужденци сред пътниците.\r\n\r\nПо-късно аржентинското външно министерство каза, че сред загиналите има двама аржентински граждани, предаде АП, цитирана от БТА.\r\n\r\nЗасега причината за катастрофата не е ясна. Черните кутии още не са намерени, съобщи в „Туитър” агенция „Пренса Латина”. \n\t\t\t\t\t\t", "date": "2018.05.19", "title": "Куба обяви национален траур за жертвите на самолетната катастрофа"}
{"url": "http://www.bnews.bg/article/242236-barziyat_vlak_sofiya_burgas_avarira_na_gara_verinsko", "text": "\n Бързият влак София-Бургас аварира в събота сутрин. Инцидентът е станал на гара Веринско, научи NOVA. \r\n\r\n Локомотивът започнал да дими. Той бил ремонтиран наскоро, разказали машинистите пред наши зрители. \r\n\r\n Само бързата реакция на машинистите предотвратила избухването на пожар.Друга машина дошла от София, за да продължи композицията пътя си към морския град. Това обаче отнело час и 40 минути. \r\n \n\t\t\t\t\t\t", "date": "2018.05.19", "title": "Бързият влак София-Бургас аварира на гара Веринско "}
