{"url": "http://www.bnews.bg/article/253155-ivaylo_moskovski_podade_ostavka_kato_deputat", "text": "\n Ивайло Московски е подал оставка като народен представител от ГЕРБ, предаде БГНЕС. \r\n\r\n Очаква се депутатите да започнат работа в сряда с гласуване като първа точка на прекратяване пълномощията на народния представител Ивайло Московски. Оставката му е подадена в деловодството на парламента на 30 ноември (петък). \r\n\r\n През септември Московски си тръгна от поста на транспортен министър. Причината тогава от кабинета да си тръгнат общо трима министри беше катастрофата с автобус край Своге. \r\n \n\t\t\t\t\t\t", "date": "2018.12.04", "title": "Ивайло Московски подаде оставка като депутат"}
{"url": "http://www.bnews.bg/article/253153-kremal_dialogat_s_vashington_ne_varvi", "text": "\n Кремъл съжалява, че диалогът между Русия и САЩ не потръгва въпреки подготвителната работа, извършена и от двете страни. Това заяви днес Дмитрий Песков, прессекретарят на руския президент, предадоха ТАСС и Ройтерс. \r\n\r\n \"Диалогът наистина не върви, независимо че има известни планове, известна домашна работа, извършена и от двете страни\", каза Песков. \r\n\r\n Той подчерта, че вече неведнъж плановете за двустранни контакти са били променяни \"в последния момент въпреки наличието на комплекс от много важни, стратегически важни въпроси\". Съжаляваме, че се получава така, добави говорителят на Кремъл, пише БТА. \r\n \n\t\t\t\t\t\t", "date": "2018.12.04", "title": "Кремъл: Диалогът с Вашингтон не върви"}
{"url": "http://www.bnews.bg/article/253137-desislava_zagubi_bitkata_s_kilogramite", "text": "\n Десислава няма притеснения относно външния си вид. Макар след раждането на втория си син да не успя да върне предишната си фигура, тя се е научила да се приема и пухкава. А най-важното е, че нейният приятел я харесва и по този начин, което улеснява привикването с наднорменото тегло, писа „Шоу“. \r\n\r\n В началото Деси се опитала да спазва хранителен режим, но бързо установила, че не може да живее без сладко. Нервите покрай грижите за малкия й син, скандалите с младото й гадже и натовареният й график с участия допълнително я карат да търси утеха в шоколада. \r\n\r\n А неговият ефект си личи най-вече в задните й части. Пред колежки споделила, че няма намерение да се подлага на диети и че вече е започнала да се харесва по-пухкава и не разбира кльощавите жени. \r\n \n\t\t\t\t\t\t", "date": "2018.12.04", "title": "Десислава загуби битката с килограмите"}
{"url": "http://www.bnews.bg/article/253154-zhenski_boy_pri_spor_za_krazhba_na_zhivotno", "text": "\n 44-годишна жена е пострадала при сбиване в село Градец. Това съобщиха от ОДМВР - Сливен. \r\n\r\n В РУ - Котел е започнато бързо производство за причиняване на телесна повреда. На 3 декември в центъра на село Градец 32-годишна жена с инициали М. Г. от същото село е причинила телесна повреда на 44-годишна жена от град Шивачево, изразяваща се в загуба на съзнание. \r\n\r\n До конфликта се е стигнало след спор за кражба на домашно животно, извършена преди време от семейството на пострадалата. 44-годишната жена е приета за лечение в МБАЛ - Сливен без опасност за живота. \r\n \n\t\t\t\t\t\t", "date": "2018.12.04", "title": "Женски бой при спор за кражба на животно"}
{"url": "http://www.bnews.bg/article/253150-uchenitsite_se_vazpolzvaha_ot_zhaltite_zhiletki_i_zasiliha_protestite_vav_frantsiya", "text": "\n Днес протестите на учениците във Франция се засилиха. Съобщава се за различни инциденти по време на демонстрации, включително подпалени сгради и сблъсъци с полицията, информира \"Ройтерс\". \r\n\r\n От началото на седмицата учениците постепенно започнаха да се присъединяват към протестите на \"жълтите жилетки\" срещу президента Еманюел Макрон. \r\n\r\n Местните власти съобщиха пред осведомителната агенция, че част от средното училище \"Сент-Екзюпери\" в Бланяк до Тулуза, Югозападна Франция, е подпалено. \r\n\r\n Също има сблъсъци в Лион, Марсилия, Бордо и Орлеан. Няколко училища са блокирани до Париж. \r\n\r\n По-рано днес премиерът на Франция Едуар Филип отмени плана на правителството за увеличение на таксите върху горивата за най-малко шест месеца в отговор на продължаващите вече няколко седмици протести. Според осведомителната агенция това е първият голям обратен завой на Макрон от встъпването му в длъжност преди 18 месеца. \r\n\r\n Припомняме, в събота във френската столица над 100 души бяха ранени, а 287 бяха арестувани при протестите на \"жълтите жилетки\".  \r\n\r\n Атмосфера в Париж бе оприличена на гражданска война. \r\n \n\t\t\t\t\t\t", "date": "2018.12.04", "title": "Учениците се възползваха от „жълтите жилетки” и засилиха протестите във Франция"}
{"url": "http://www.bnews.bg/article/253156-sled_publikuvanite_dokumenti_agent_ivan_pobesnya_rasi_lazhi_pri_rizova", "text": "\n След публикуваните документи агент Иван побесня! Същия започна да ръси лъжи при Ризова, а тя не посмя да зададе нито един нормален въпрос, камо ли да покаже списъците на така наречените македончета с имена Исмет, Ахмет, Мустафа, Мехмед, на които доносникът от ДС е съдействал да получат българско гражданство и български паспорт. \r\n\r\n Както вече писахме голяма част от така наречените македончета са със сериозни криминални досиета, а някои от тях дори \r\nизлежават присъди, но това не пречи на шкмбе войводата чрез протежета- адвокати да ги снабдят с български паспорти. \r\n\r\n Голяма част от тези македончета днес са с постоянен адрес на живеене на ул.\" Пиротска\" № 5, където се помещава и офиса на доносникът от ДС Иван. Едва ли е нужно да ви подсещаме, че от тези така наречени македончета няма и следа, но същите успешно извършват криминални престъпления в цяла Европа, а агент Иван харчи милионите евра получени като награда за предателството на народа си и родината си.  \r\n  \r\n \n\t\t\t\t\t\t", "date": "2018.12.04", "title": " След публикуваните документи агент Иван побесня! Ръси лъжи при Ризова!"}
{"url": "http://www.bnews.bg/article/253148-mrasen_vazduh_i_v_plovdiv", "text": "\n И в Пловдив е отчетено замърсяване на въздуха. Общината тепърва ще обмисля какви мерки да предприеме за следващия отоплителен сезон догодина. \r\n\r\n Рекордно замърсяване с фини прахови частици от близо седем пъти над нормата е регистрирано в станцията в парк „Каменица”. Пиковите стойности са измерени снощи. Това е 22-рия ден от началото на отоплителния сезон с превишение на праховите частици. \r\n\r\n Замърсеността на въздуха се вижда с просто око. Резултатите от лабораторията са стряскащи – само за 24 часа бял филтър става черен. \r\n\r\n Най-уязвими от мръсния въздух са болните хора, възрастните и малките деца. \r\n\r\n До месец общината ще започне проучване каква част от пловдивчани се отопляват на дърва и въглища. Ще им бъде предложен безплатен климатик, свързване към ТЕЦ или отопление на газ. \r\n\r\n Мярката за намаляване на вредните частици във въздуха обаче ще е в сила от следващия отоплителен сезон. \r\n \n\t\t\t\t\t\t", "date": "2018.12.04", "title": "Мръсен въздух и в Пловдив"}
{"url": "http://www.bnews.bg/article/253133-lora_karadzhova_iska_dete_i_ot_noviya_si", "text": "\n Лора Караджова е окрилена от любовта на новия си приятел Марсел. Двамата дори си говорят за възможността да създадат свой наследник. Лора вече има дъщеря от предишната си връзка, но много иска да роди и на сегашния си партньор, писа „Шоу“. \r\n\r\n Двамата се познават от много години, но едва когато скъсали с предишните си гаджета, отношенията им прераснали във връзка. Пред приятелки Лора споделила, че все по-често си се представя като булка. \r\n\r\n И се надява Марсел да й предложи, но ако не стане – няма да страда. Не е най-важното нещо в момента за нея. \r\n \n\t\t\t\t\t\t", "date": "2018.12.04", "title": "Лора Караджова иска дете и от новия си"}
{"url": "http://www.bnews.bg/article/253128-bivshiyat_na_rusata_zlatka_s_nova", "text": "\n С нова победа се хвали бившето гадже на Златка Райкова—Георги Валентинов. Четири ММА срещи се проведоха на Grand Final Arena в събота, а след зрелищните битки на ринга, големите победители от двубоите си спретнаха зрелищен купон. \r\n\r\n Начело на веселбата беше фаворитът на феновете Даниел Илиев, който зарадва почитателите си с нова победа, пише „България днес”. Георги Валентинов, който също бе част от партито, пък бе наобиколен от мацки, които не само нямаха търпение да се снимат с него, но и флиртуваха разгорещено. \r\nКупонът продължи до ранни зори, а мъжката компания видимо ликуваше от победите на ринга \r\n \n\t\t\t\t\t\t", "date": "2018.12.04", "title": "Бившият на Русата Златка с нова... "}
{"url": "http://www.bnews.bg/article/253147-travmatologiyata_v_pirogov_se_napalni_s_patsienti", "text": "\n Напрежение в травматологията в „Пирогов” – заради поледиците десетки потърсиха лекарска помощ, но се наложи да чакат с часове. Коридорите са препълнени, a някои от пациентите чакат на опашка от 8 ч. сутринта.  \r\n\r\n От болницата обявиха, че ще отворят допълнителни кабинети, за да успеят да се погрижат за всички. Постъпилите пациенти най-често са със счупвания на глезените и китките. По данни на спешната помощ само до ранния следобед са станали 15 катастрофи, постъпили са 89 сигнала за травми заради заледяванията. \r\n\r\n Преминалите през травматологията на „Пирогов” са 120. \r\n\r\n Рано сутринта Илияна Ставрева пада след подхлъзване на лед и чупи ръката си. Пристига в „Пирогов” и часове чака пред кабинета. \r\n\r\n „За мен не е нормално, при положение че има 150 души при 2 кабинета, как да се случат нещата по-бързо, няма как . Вътре имаше 3-4 лекари на толкова много пациенти, съвсем недостатъчно”, коментира тя. До нея е синът й Димитър Ставрев. „Болницата няма капацитета да реагира при една минимална криза с лед по улиците, ако стане по-голямо бедствие, какво ли ще стане тук”, пита се той. Двамата си тръгват от спешното след 6 часа. \r\nСпоред лекари ситуацията е овладяна. „Работят 4 кабинета, 14 души, са само лекарите, като сложите и средния персонал сигурно са около 20 души. Според мен нещата вървят съвсем нормално. Пациентите с по-тежка патология, независимо от емоциите, минават преди другите”, заяви проф. Диян Енчев, травматолог. \r\n\r\n Опасност от поледици има и през следващото денонощие. \r\n \n\t\t\t\t\t\t", "date": "2018.12.04", "title": "Травматологията в „Пирогов” се напълни с пациенти"}
{"url": "http://www.bnews.bg/article/253143-tsigani_obraha_vino_i_kompoti_ot_kashtata_v_selo_butan_na_boretsa_sreshtu_romskata_prestapnost_valeri_simeonov", "text": "\n Бащината къща на бившия вицепремиер и лидер на НФСБ Валери Симеонов във врачанското с. Бутан е била обрана от непълнолетни роми. Това станало в събота вечерта, когато двама нахлули в имота с чорапи на главите и задигнали бутилки с вино, буркани със зимнина, лозарска тел и няколко дребни вещи. \r\n\r\n В необитаемия постоянно дом, за който се грижи човек от селото, по няколко дни в годината идва бащата на политика Симеон Балевски. Иначе бившият военен - полковник от резерва, живее постоянно в търговищкото с. Зарево, откъдето е родом съпругата му. \r\n\r\n Самият Валери Симеонов идва рядко в Бутан, най-често през юни, когато в селото се провежда няколкодневен фестивал на любителското творчество или за конните състезания на местния хиподрум. Кметът на селото Ивайло Иванов сподели, че очаквал днес в Бутан да дойде Симеонов да огледа къщата си и да участва в началото на коледните тържества и запалването на елхата на площада. \r\n\r\n Къщата на Валери Симеонов е свързана със СОТ, има и камера, която записала обира. Броени часове след като в козлодуйската полиция прегледали записите , установили крадците, въпреки опита им за маскировка. Те се оказали двама непълнолетни цигани от Бутан и са задържани за разпит в ареста на козлодуйското районно.  \r\n \n\t\t\t\t\t\t", "date": "2018.12.04", "title": "Цигани обраха вино и компоти от къщата в село Бутан на “бореца срещу ромската престъпност” Валери Симеонов"}
{"url": "http://www.bnews.bg/article/253145-mladezh_ostanal_bez_krak_sled_katastrofa_se_nuzhdae_ot_proteza", "text": "\n 63 000 евро – това е цената 17-годишният Крум да проходи отново. Тази сума обаче е непосилна за семейството му. \r\n\r\n През лятото Крум и още двама младежи бяха пометени от дрифтиращ автомобил. Трагедията се разигра на тротоар в Петрич. След инцидента Крум изгуби крака си. \r\n\r\n Сега близките на младежа се опитват да съберат пари за протеза, за да проходи отново. \r\n\r\n Ако искате да помогнете, може да го направите по банков път: \r\n\r\n Титуляр: Сдружение „Заедно можем повече” \r\n\r\n Сметка: BG75FINV91502015874504 \r\n\r\n \r\n \n\t\t\t\t\t\t", "date": "2018.12.04", "title": "Младеж, останал без крак след катастрофа, се нуждае от протеза"}
{"url": "http://www.bnews.bg/article/253132-za_zhalti_stotinki_zlatka_i_dzhizasa_prodavat_nerodenoto_si_bebe_v_big_bradar", "text": "\n Откакто са влезли в риалити формата „Биг Брадър Most Wanted“ Златка Райкова и Благой Георгиев предимно се излагат – с поведение, изказвания, реакции, ситуации. Потвърждение за това са и неспирните реакции в мрежата, която гърми от подигравателни подмятания по техен адрес. Плеймейтката и футболистът нямат ни най-малка представа какво ги очаква навън, когато участието им в шоуто приключи, но поне са сигурни в едно – че ще компенсират усещането от неприятната изненада с 50 бона от формата, които ще си разделят. \r\n\r\n Първоначално Златка се е опитала да изнуди същата сума само за себе си, тъй като на предишното си влизане е взела 60 000 лв. Мераците й били потушени с мотива, че вместо по-голяма цифра, в продукцията плътно до нея ще бъде „голямата й любов“. Благой също опитал да договори по-голяма сума от 25 000, тъй като те ще разделят 50-те бона, но с обяснението, че ще направи голямо шоу, предлагайки брак на Райкова в ефир. Този филм вече сме го гледали, само че в главна роля бе Георги Валентинов и в друго риалити - в „Като две капки вода“, писа „Шоу“. \r\n\r\n В шоуто на Джизъса Златка с малоумна хитрост намесва и евентуална бременност. Снощи Ники Кънчев съобщи, че русокоската е поискала да си направи тест за бременност в Къщата. Това вероятно е част от извратения сценарий на двойката, която е готова да стигне до финала с цената на всичко. Очевидно Райкова не се е подготвяла да бъде майка, тъй като през целия сезон наблюдавахме как пуши като комин и как не ляга да спи, без да сръбне чаша червено вино. За да отмъсти на Никита дори пи шотове с текила. Златка не се пазеше и по време на мисии, а се раздаваше като за последно. \r\n\r\n Бременността е сантиментален момент за двама души, а най-странното е, че до финала остава само седмица, но Златка е решила да използва като коз теста, за да вдигне още шум покрай себе си. Нищо няма да й коства да изчака още няколко дни и да провери дали е бременна извън къщата. Феновете считат играта й за мега извратена и като че ли двамата с Благо няма накъде повече да ударят дъното. \r\n \n\t\t\t\t\t\t", "date": "2018.12.04", "title": "За жълти стотинки Златка и Джизъса продават нероденото си бебе в \"Биг Брадър\""}
{"url": "http://www.bnews.bg/article/253146-intsident_asansyor_s_8_dushi_propadna_vav_varnenska_bolnitsa", "text": "\n Болничен асансьор с 8 души пропадна във Варна, съобщиха от Областната дирекция на МВР. Една жена е пострадала. \r\n\r\n Инцидентът се случил днес около 14.00 часа. Общо осем души пропаднали в шахтата с един от асансьорите в болницата. \r\n\r\n Все още се изяснява състоянието на пострадалата жена - тя се оплаквала от болки в краката. \r\n\r\n На място тече разследване за установяване на обстоятелствата около инцидента. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.12.04", "title": "ИНЦИДЕНТ! Асансьор с 8 души пропадна във варненска болница "}
{"url": "http://www.bnews.bg/article/253131-100_kila_tova_e_balgariya_v_edna_snimka", "text": "\n Популярният варненски рапър 100 кила пусна уникална снимка в личния си профил в \"Инстаграм\". Той реши да я озаглави \"България в една снимка\". На фотоса има кон с каруца, който е \"паркирал\" плътно до \"Форд Мустанг\". \"България в една снимка :) където му викат хората и лисиците Форд Мустанг преди-сега\", е написал рапъра под кадъра, който предизвика фурор от коментари сред почитателите му, пише Блиц. \r\n \n\t\t\t\t\t\t", "date": "2018.12.04", "title": "100 кила: Това е България в една снимка"}
{"url": "http://www.bnews.bg/article/253149-sasht_vizhdat_makedoniya_v_nato_do_proletta_na_2020_a", "text": "\n Високопоставен американски представител обяви, че Македония може да се присъедини към НАТО в началото на 2020 г., ако изпълни споразумението с Гърция да се преименува на Северна Македония, разрешавайки спора за името между двете страни, който продължава от десетилетия, съобщава \"Асошиейтед прес\". \r\n\r\n Заместник-помощник държавният секретар на САЩ Матю Палмър подчерта в Сараево, че Македония би могла стане 30-ият член на НАТО \"до 18 месеца\". \r\n\r\n \"Това е напълно реалистична целева дата\", изтъкна Палмър. \r\n\r\n Палмър обаче изрази загриженост относно \"зловредното влияние\" на Русия в Западните Балкани, включително опитите да подкопае решението на Македония да преследва членство в НАТО. \r\n\r\n \"Кремъл вижда интересите си в региона да отбелязват напредък чрез всяване на недоверие, безредие и недоверие\", коментира Палмър, добавяйки, че Русия е съсредоточена главно върху прокарването на своите \"визии и цели, които са все повече в противоречие с нашите собствени\". \r\n \n\t\t\t\t\t\t", "date": "2018.12.04", "title": "САЩ виждат Македония в НАТО до пролетта на 2020-а"}
{"url": "http://www.bnews.bg/article/253135-avstraliyska_krasavitsa_rodi_desetoto_bebe_na_edi_marfi", "text": "\n Актьорът Еди Мърфи стана баща за десети път. Годеницата му Пейдж Бъчър роди второто им общо дете на 30 ноември, съобщава „Дейли Мейл“. То е момченце и носи името Макс Чарлс. „И майката и бебето са добре“, съобщи представител на семейството. През септември 57-годишният Еди и 39-годишната Пейдж обявиха, че са се сгодили, но така и не съобщиха дата за сватба. Те много искали 2-годишната им дъщеря Изи да си има братче или сестриче. Най-големият син на Еди – 29-годишният Ерик, е от приятелката му Полет Макнийли. Следващият – 28-годишният Крисчън, е от друго гадже – Тамара Худ. Следващите 5 деца са от брака му с Никол Мишел, продължил от 1993 до 2005 година. След това бившата спайска Мел Би му ражда момиченце. След певицата Еди излиза с продуцентката Трейси Едмъндс и едва след това с австралийската моделка Пейдж Бъчър. \r\n  \r\n \n\t\t\t\t\t\t", "date": "2018.12.04", "title": "Австралийска красавица роди десетото бебе на Еди Мърфи"}
{"url": "http://www.bnews.bg/article/253144-zapechataha_hotel_i_restorant_v_burgas", "text": "\n Масови проверки на данъчните в ресторанти и хотели преди Никулден и Студентския празник.  \r\n\r\n Служители на НАП запечатаха хотел и ресторант в центъра на Бургас. Данъчни под прикритието на „таен клиент” не са получили касови бележки нито в хотела, нито в ресторанта към него. Те ще останат затворени 20 дни. \r\n\r\n Собственикът на хотела каза, че ще обжалва. Той твърди, че чиновниците действали некоректно при наемането на стаята. \r\n\r\n „И при наемането на стая, и при консумацията в ресторантската част не бяха издадени фискални бонове. Това наложи налагането на принудителната административна мярка - запечатване на търговски обект. Тази мярка е потвърдена от административния съд в Бургас”, заяви говорителят  ТД НАП-Бургас Христо Узунов. \r\n\r\n „Искат стая за почивка. Служителите им казват, че това не е хотел за почивка. И те казват: „Добре тогава ще видим една стая” и оставят пари. Вземат ключа да видят стаята.Това не трябва да бъде така, защото адресни карти и всичко  влиза в компютъра и се плаща на другия ден, защото може да ползват хладилника. Затвориха ресторанта за 62 стотинки ДДС. Оставиха без работа 6 човека преди Нова  година. Губят ДДС-та, губят всичко”, каза собственикът на хотела Атанас Чиплаков. \r\n \n\t\t\t\t\t\t", "date": "2018.12.04", "title": "Запечатаха хотел и ресторант в Бургас"}
{"url": "http://www.bnews.bg/article/253116-smyah_fotosesiyata_savsem_izpushi_svalyashe_me_maksim_eshkenazi", "text": "\n Прочутият диригент Максим Ешкенази забърсал плеймейтка Десислава Димитрова, известна като Фотосесията, твърди самата тя пред „Телеграф“. \r\n\r\n До колко това отговаря на истината може само да гадаем. Ето какво споделя мацката: \r\n\r\n „Запознахме се същата вечер. Максим бе помолил Любен Дилов да го запознае с мен. До този момент аз само бях чувала за него. Искаше да се снимаме, прекарахме доста време заедно. Опитвахме се да намерим хубава светлина. Ешкенази дори помоли негов приятел да ни снима, Не му отказах, обаче всичко е в неговия телефон. Цяла вечер се забавлявахме и танцувахме. Беше ми забавно с него, имаше какво да си говорим“, похвали се Деси пред „Телеграф“. Тя допълва, че чака снимки от диригента, които ще сподели по-късно.  \r\n\r\n Дали има такива? Ще поживеем, ще видим! \r\n \n\t\t\t\t\t\t", "date": "2018.12.04", "title": "СМЯХ! Фотосесията съвсем изпуши: Сваляше ме Максим Ешкенази! "}
{"url": "http://www.bnews.bg/article/253139-italianskata_politsiya_arestuva_noviya_krastnik_na_mafiyata", "text": "\n \r\nСпоред източници на властта,  Минео е „коронясан” за шеф на мафията на 29 май в Палермо, където са присъствали всички фамилии от Коза Ностра. Подобно събиране не е имало повече от 25 години, когато за кръстник на италианската мафия беше избран Салваторе „Тото” Рина.Арестуваха новия „кръстник” на италианската мафия, съобщава „Ройтерс”. Италианската полиция е арестувала 80-годишният бижутер Сетимо Минео и още 45 души с обвинения за организиране на престъпна група, изнудване, незаконно носене на оръжие, подпалвачество и други престъпления. \r\n\r\n „Арестите са огромен удар срещу мафията. Вече няма място в Италия за тези негодници”, заяви италианският вицепремиер Лиуджи Ди Майо в социалната мрежа „Инстаграм”. \r\n\r\n Рина Почина в затвор миналата година, където излежаваше присъда за поръчването на десетки убийства, сред които и на двама от най-известните прокурори в Италия. \r\n\r\n Арестуваният Сетимо Минео беше осъден на пет години затвор през 1986 г. заради престъпления, свързани с мафията. Доказателствата бяха събрани от прокурорите Джовани Фалконе и Паоло Борселино. И двамата са убити по поръчка на Рина през 1992 г. Оттогава властта в Италия влага всички усилия в борбата срещу мафията и неутрализирането на Коза Ностра. \r\n\r\n   \r\n \n\t\t\t\t\t\t", "date": "2018.12.04", "title": "Италианската полиция арестува новия „кръстник” на мафията"}
{"url": "http://www.bnews.bg/article/253134-kali_se_izvinyava_na_geri_nikol", "text": "\n Фолк изпълнителката Кали се извини на Гери-Никол, която по-рано обвини в кражба. 43-годишната пайнерка сподели, че новото парче на поп певицата прилича на нейна стара песен, озаглавена по същия начин и снимана също на покрив – както се вижда от споделените кадри в официалния профил на варненката, писа „Телеграф“. \r\n\r\n Сега Кали подчера, че не е искала да обиди Гери и творчеството й, а само да направи паралел, подчертавайки, че в края на коментара си е пожелала успех на блондинката.   \r\n \n\t\t\t\t\t\t", "date": "2018.12.04", "title": "Кали се извинява на Гери-Никол"}
{"url": "http://www.bnews.bg/article/253130-uefa_na_pat_da_izhvarli_manchestar_siti_ot_shampionska_liga", "text": "\n Манчестър Сити може и да не играе в Шампионската лига през следващия сезон. Причината според британското издание „Гардиън” е в разследването, което УЕФА започна срещу шампиона на Англия за нарушаване на правилата за финансов феърплей. \r\n\r\n „Дер Шпигел” публикува информация на \"Футбол Лийкс\", според която европейската футболна централа разследва информация, че катарските собственици на Манчестър Сити са налели пари в клуба чрез фиктивен спонсорски договор и по този начин са заобиколили финансовите правила на УЕФА. \r\n\r\n Президентът на европейската футболна централа Александър Чеферин коментира случая и каза, че съвсем скоро се очаква резултат от проверката. От УЕФА смятат, че именно изваждане на Манчестър Сити от Шампионската лига през следващия сезон е най-подходящото наказание за клуба. \r\n\r\n \"Гражданите\" вече бяха глобени за подобни нарушения през 2014 година с 49 млн. паунда. След това обаче 31 млн. от тази сума беше опростена. \r\n\r\n   \r\n \n\t\t\t\t\t\t", "date": "2018.12.04", "title": "УЕФА на път да изхвърли \"Манчестър сити\" от Шампионска лига"}
{"url": "http://www.bnews.bg/article/253125-bliyana_dol_ne_izpuska_bozhinov_ot_pogled_strahuva_se_ot_po_mladi_bramchalki", "text": "\n Биляна Дол не изпуска Валери Божинов от поглед дори и на терена. Половинката на футболиста го придружава на всеки мач и не допуска фенките му да припарят до него нито на стадиона, нито в съблекалнята. \r\n\r\n Биляна не спира да публикува снимки и клипчета с Божигол в социалните мрежи, а голяма част от тях са само от футболното игрище или в компанията на неговите съотборници преди поредния мач. Едрогърдата мацка е неотлъчно до своя любим, защото се притеснява от младите фенки на Божинов, които се опитват да се доберат до него, писа „ТелеграФ“. \r\n\r\n Една от главните причини да се страхува за връзката си с него била, че зад гърба си Валери вече има един развод с Николета Лозанова и една предишна връзка с фолкпевицата Алисия. \r\n\r\n И от двете той има по едно дете, а Биляна се страхувала да не бъде третата майка, която също ще бъде зарязана заради някоя по-млада красавица. \r\n\r\n От споделените клипчета в Инстаграм се вижда, че 43-годишната сръбкиня дори прекарва свободното си време с футболния отбор и не оставя Божинов сам дори и за минута. Тя го снима как говори по телефона, а във видеото той дори показва на камерата с кого провежда разговор. След това тя показва и неговите съотборници, които се смеят и махат на Биляна. \r\n\r\n Феновете пък си шушукат на тема защо 30-годишният Валери няма никаква лична свобода. \r\n \n\t\t\t\t\t\t", "date": "2018.12.04", "title": "Блияна Дол не изпуска Божинов от поглед, страхува се от по-млади бръмчалки"}
{"url": "http://www.bnews.bg/article/253129-borisov_v_koya_darzhava_si_v_momenta_novi_protesti_zapochvat_sreshtu_sistemata_bonus_malus", "text": "\n Протести ще залеят улиците, ако приемат системата за бонус-малус в сегашния му вид. На пътя ще излязат мотористи, инструктори с учебните коли, превозвачи, автобусни компании и сдружението на шофьорите. За това предупредиха пред медиите от бранша на обща пресконференция. \r\n\r\n Недоволните от Комисията за финансов надзор (КФН) твърдят, че наредбата облагодетелства само джоба на застрахователите. Преди протеста от бранша ще напишат писмо до премиера Бойко Борисов. \r\n\r\n \"Бонус-малус е единствено в интерес на застрахователите\", заяви Йонко Иванов. И перифразира жалбата на арестуваните Баневи отпреди години. \r\n\r\n \"Застрахователите ще останат на самолета, няма да им се наложи да слизат от Майбаха. Това са едни фирми, които се изхранват от обезщетенията на шофьорите\". \r\n\r\n Бившият шеф на КАТ Алекси Стратиев цитира стиха на Петко Славейков с намек в името на какво се прави всичко това: \"Все за тебе, о, парице, о всесилная царице\", предаде Канал 3. \r\n \n\t\t\t\t\t\t", "date": "2018.12.04", "title": "Борисов, в коя държава си в момента? Нови протести започват срещу системата \"бонус-малус\"!"}
{"url": "http://www.bnews.bg/article/253126-suzanita_provali_blagotvoritelen_kontsert_kolegite_y_ne_iskat_da_delyat_edna_stsena_s_neya", "text": "\n 15-годишната певица Сузанита Мурад стана причината за отказа на нейната колежка Силвия да се включи в благотворителен концерт. Събитието се организира в подкрепа на 10-годишния Денислав Койчев, който се бори с диагноза ДЦП. \r\n\r\n „Първоначално бях поканена в качеството си на изпълнител със стойностен репертоар, евентуално с още няколко мои колеги, пеещи фолклор, а дни преди провеждането научавам и виждам друго“, пише поп-фолк и народната певица Силвия, цитира „Телеграф“. \r\n\r\n Възмутената изпълнителка на „Пайнер“ споделя, че за 20-годишната й кариера никога не се е случвало да откаже участие в благотворителна инициатива. Във Фейсбук тя обясни, че в нейния отказ стои неправилното рекламиране на събитието и лансирането на дъщерята на Орхан Мурад: „Приятели, този път ще си позволя да съм многословна поради естеството на ситуацията, в която бях и все още съм поставена. Преди месец пиарът на фирма „Пайнер“ Любомир Костадинов ми позвъни със запитването за участието ми в благотворителен концерт. Разбира се, отговорих положително. Впоследствие днес прецених да оттегля участието си в благородната кауза по начина, по който се рекламира и вероятно ще се проведе поради моето морално несъгласие за провеждане (не от фирмата продуцент „Пайнер“, а от „организаторите“ на събитието)“, гласи част от написаното. \r\n\r\n Силвия допълва, че според нея е абсурдно пред Денислав и родителите му събитието да се рекламира с участието на „черешката на тортата“ Сузанита и колежката й Мира. Продължава да обяснява, че репертоарът и посланията в песните на Сузанита са неподходящи за такова събитие. И затова категорично отказва да участва. Певицата се противи и за мястото, на което ще се проведе събитието – ресторант в Раднево, при положение, че градът има и Дом на културата, който е по-подходящ. \r\n \n\t\t\t\t\t\t", "date": "2018.12.04", "title": "Сузанита провали благотворителен концерт, колегите й не искат да делят една сцена с нея"}
{"url": "http://www.bnews.bg/article/253123-petko_sponsorira_gotvachkata_bozhana", "text": "\n Шеметната кулинарка Божана Кацарова призна, че се е обвързала с дискотечния бос Петко Димитров. Поясни, че не става дума за интимни отношения, а бизнес такива. Тя твърди, че ще работи заедно с Петко и с жена му Яна. „Той е мой приятел, Яна също – истински им се възхищавах във формата“, отсича Божана. \r\n\r\n „С Петко имаме идея за общи начинания, той е супер готин човек. Определено е един от малкото съквартиранти, с които се сближих истински. Умни хора сме и знаем как да работим, за да се движим напред. Не искам да издавам подробности, защото много от нещата все още са в процес. Радвам се, че хората около мен винаги мислят как да се издигнат още и още, усилията ни ще бъдат възнаградени“, споделя бившата брадърка пред „ТелеграФ“. \r\n\r\n Според запознати идеята за новия проект е изцяло на готвачката, а Петко е в ролята на спонсор, вероятно е да става дума за хранителни продукти. \r\n\r\n   \r\n \n\t\t\t\t\t\t", "date": "2018.12.04", "title": "Петко спонсорира готвачката Божана"}
{"url": "http://www.bnews.bg/article/253121-spored_mladen_marinov_dyadoto_e_imal_namerenie_da_polzva_pistoleta_v_prezidentstvoto", "text": "\n МВР има добро взаимодействие с НСО и добре охранява сградите на българските институции. Това според вътрешния министър Младен Маринов показва случаят с инцидента от вчера в сградата на президентството, където беше задържан мъж, носещ пистолет. \r\n\r\n Маринов коментира пред медиите, че оръжието не е на мъжа, а на неговата съпруга. Той потвърди информацията, че задържаният е осъждан за непредумишлено убийство. \r\n\r\n Министърът допълни, че все още се изясняват мотивите на задържания, но според данните към момента той е търсел внимание по личен проблем. \r\n\r\n На въпрос дали е открита информация, че мъжът е искал да нарани някого, министър Маринов отговори, че задържаният не е показвал оръжието си и не е заплашвал никого, но най-вероятно е имал такива намерения. \r\n\r\n По темата за условията в арестите и затворите вътрешният министър каза, че арестите в системата на МВР са до голяма степен на добро ниво. По думите му се прави всичко възможно те да отговарят на европейските изисквания и се продължават действията по места, за да отговарят на съответните стандарти. \r\n\r\n   \r\n \n\t\t\t\t\t\t", "date": "2018.12.04", "title": "Според Младен Маринов дядото е имал намерение да ползва пистолета в президентството"}
{"url": "http://www.bnews.bg/article/253112-aneliya_kopie_na_uma_tarman", "text": "\n Фолк певицата Анелия се превърна в копие на актрисата Ума Търман. Изпълнителката смени дългите коси с къса прическа на черта и изглежда невероятно. Пайнерката повече от всякога прилича на звездата от „Криминале”. Единствената разлика е русият цвят на косата, който Анелия избра да запази. \r\nПоп визията на певицата е дело на новия любим фризьор на звездите–младият коафьор Нико Иванов. Той избира русата гласовита певица да краси месец юни от календар за 2019 година, който подготвя. \r\nОт снимката се вижда, че шикозният стил пасва на Анелия много повече от екстеншъните, с които се разхождаше доскоро. Прическата на черта е перфектна за изпълнителката, а освен това направи прочута Сиа. \r\n\r\n Комбинацията с шарено сетре определено прави родната изпълнителка още по-атрактивна, пише „България днес”.Смелата модна визия изненада мнозина, но пък Нико Иванов напоследък се превръща в любимец на дамите от шоубизнеса и е топ 3 на звездните фризьори у нас. \r\nСамият той избра да почете празника си като събере най-любимите си клиентки като Преслава, Анелия, Лора Караджова, Енджи Касабие, Ернестина Шинова, Алекс Сърчаджиева и други в празничния си календар. \r\nВсе по-често към него започват да се обръщат обаче и голяма част от залязващите фолк звезди, които се изплъзват от лапите на поп фолка, решени да се ориентират към по-интелигентни и по-трудни за изпълнение жанрове. \r\n \n\t\t\t\t\t\t", "date": "2018.12.04", "title": "Анелия копие на Ума Търман "}
{"url": "http://www.bnews.bg/article/253117-velikobritaniya_mozhe_da_prekrati_ednostranno_protsedurata_po_brekzit", "text": "\n Великобритания може да прекрати едностранно процедурата по Брекзит. Това заяви генералният адвокат на Съда на ЕС Кампос Санчес-Бордона, цитиран от „Ройтерс”. \r\n\r\n Адвокат Бордона предлага, при задействане член 50 от Договора за Европейския съюз да се позволява едностранно оттегляне на искането за излизане от ЕС. \r\n\r\n Предложенията на генералния адвокат нямат задължителна сила, но съдът обикновено се съобразява с тях при вземането на крайно решение. \r\n\r\n От днес в британския парламент започват дебатите по постигнатото от премиера Тереза Мей споразумение с Брюксел. На 11 декември то трябва официално да бъде гласувано. \r\n \n\t\t\t\t\t\t", "date": "2018.12.04", "title": "Великобритания може да прекрати едностранно процедурата по Брекзит"}
{"url": "http://www.bnews.bg/article/253151-samolet_se_razbi_v_detski_tsentar_vav_florida", "text": "\n Американските телевизии разпространиха драматични кадри от катастрофа на самолет в детски център във Флорида. \r\n\r\n Охранителна камера записала как малкия самолет се забива в сградата и избухва. В момента на катастрофата в центъра за деца със специални нужди бил пълен с хора. \r\n\r\n Никой, освен хората в самолета не е пострадал. Понеже машината се пързаляла дълго по улицата, служител предупредил детегледачките да предпазят децата. Пилотът и един пасажер в самолета са загинали. \r\n \n\t\t\t\t\t\t", "date": "2018.12.04", "title": "Самолет се разби в детски център във Флорида"}
{"url": "http://www.bnews.bg/article/253136-zashto_sa_mu_akuli_na_grafa", "text": "\nИзненадващо сред паветата се появиха стърчащи блокчета със странна форма и остри върхове. Затова и мнозина ги оприличиха на перки на акули.\r\n\r\nКакъв е смисълът от тях е доста трудно да се прецени за случайния минувач. В социалните мрежи обаче едно от допусканията е, че иде реч за \"съвместно изобретение на архитекта и местната ортопедия - като се подхлъзнеш на леда през зимата да може да ти пробие/разбие черепа бързо и качествено, или поне да ти счупи крайниците\".\r\n\r\nНа запитване на OFFNews от Столична община отрекоха подобна идея. \"Перките\" трябвало да играят ролята на ограничител за трамвайното трасе, така че гражданите да не навлизат в опасната за тях зона. Дизайнът им бил на проектанта, а ролята им - на популярните колчета и каменни топки.\r\n\r\nТака или иначе нововъведението стана повод за поредната доза хумор в социалните мрежи, свързана с ремонта на Графа.\r\n\r\nА някои дори смело допуснаха, че това просто са надгробни надписи \n\t\t\t\t\t\t", "date": "2018.12.04", "title": "Защо са му акули на Графа?"}
{"url": "http://www.bnews.bg/article/253152-v_dni_s_mrasen_vazduh_bolnite_detsa_da_ne_hodyat_na_uchilishte_mislyat_ot_mon", "text": "\n Инструктират училищните власти какви мерки да предприемат при рискови нива на фини прахови частици във въздуха, съобщиха от Министерството на образованието и науката (МОН). \r\n\r\n Образователният министър Красимир Вълчев се срещна с представители на Националния институт по метеорология и хидрология (НИМХ) и Регионалната здравна инспекция (РЗИ) в София за провеждането на учебни занятия в дни с високи стойности на фини прахови частици във въздуха. \r\n\r\n От МОН обмислят да създадат и нормативна възможност в дни с рискови нива на фини прахови частици във въздуха децата хронични заболявания на дихателните пътища да могат да се освобождават от училище. Преценката за това ще бъде на родителите. \r\n\r\n При постъпване на предварителна информация за очаквано завишаване на нормите до рискови нива, училищата ще бъдат предупреждавани от РЗИ и МОН за предприемане на конкретни мерки. Сред тях са ограничаване на провеждането на занятия на открито - включително посещения извън училище, както и учестен режим на влажно почистване в сградите. \r\n \n\t\t\t\t\t\t", "date": "2018.12.04", "title": "В дни с мръсен въздух болните деца да не ходят на училище, мислят от МОН"}
{"url": "http://www.bnews.bg/article/253124-izvanredno_zam_kmetat_krusev_podade_ostavka_zaradi_remonta_na_grafa", "text": "\n Зам.-кметът на София Евгени Крусев подава оставка заради ремонта на улица \"Граф Игнатиев\", обяви преди минути той в Общината. \r\n\r\n Вчера Крусев е получил призовка от прокуратурата в качеството си на обвиняем заради ремонта. \r\n\r\n Той коментира, че решението за оставката му е лично. Предстои следващата седмица да се яви в прокуратурата, а засега не знае в какво точно е обвинен, предаде Офнюз \r\n\r\n \"В качеството си на възложител на процедурата нося отговорност и ще продължа да я нося и в хода на проверката на прокуратурата. Ако съм бил подведен от проектант или друг участник в целия процес по направата на проекта, се надявам прокуратурата да го установи\", изтъкна Крусев. \r\n\r\n В края на октомври държавното обвинение започна проверка заради информация за нарушения на Закона за обществените поръчки. Ремонтът на улицата се прави от нашумялата покрай задържането на разследващи журналисти фирма \"Джи Пи Груп\", която е проверявана за нарушения и по други обществени поръчки. \r\n\r\n  „Във вторник ще дам показания на „Г. М. Димитров“ 42“, призна Крусев. \r\n\r\n \r\n \n\t\t\t\t\t\t", "date": "2018.12.04", "title": "Извънредно: Зам.-кметът Крусев подаде оставка заради ремонта на \"Графа\"!"}
{"url": "http://www.bnews.bg/article/253127-sanya_blesti_sled_razdyalata_s_niki_iliev", "text": "\n Раздялата на Саня Борисова с Ники Илиев не й се отразява никак зле. Чаровната актриса изглежда по-прекрасна от всякога. Нежната красавица блестеше на светско събитие във вечерна рокля с голи рамене–истинска радост за окото. \r\nЗа капак, Саня позира така елегантно не пред някоя кофа за смет, а в коридорите на Софийската опера и балет, пише „България днес”. И изглеждаше като истинско видение! \r\n  \r\n \n\t\t\t\t\t\t", "date": "2018.12.04", "title": "Саня блести след раздялата с Ники Илиев"}
{"url": "http://www.bnews.bg/article/253122-vitseprezidentat_popita_mvr_kak_e_vazmozhno_chovek_s_kriminalno_minalo_da_nosi_pistolet", "text": "\n Странно е как човек с криминално досие може да носи законно оръжие, каза в Благоевград вицепрезидентът Илияна Йотова по повод снощния инцидент със задържания в Президентството перничанин, който бе със законно притежаван пистолет и 2 пълнителя. \r\n\r\n \"Изказвам благодарност към НСО, които снощи реагираха адекватно, няма български гражданин, или който и да било, да е потърсил среща с нас, която да му е отказана. За мен е по-странно как един човек с криминално досие може да носи в себе си законно оръжие”, зачуди се вицепрезидентът Илияна Йотова. Според нея снощи е предотвратена по-голяма беля. \r\n\r\n \"Нас (президентството) ни охраняват, но искам да попитам какво става с другите граждани, които нямат такава”, попита риторично госпожа Йотова, съобщи Канал 3. \r\n\r\n Припомняме, че снощи 72-годишният перничанин Сашко Игнатов се опита да нахлуе в сградата на президентството. Той беше задържан на входа на институцията и все още се намира в Първо районно управление. Знае се обаче, че оръжието, което е носел в себе си Игнатов, е било законно притежавано. \r\n\r\n Той е от Перник, криминално проявен. През 2004 г. е бил осъден за убийство при самоотбрана, което е станало през 2002 г. при инцидент на бензиностанция, свързана с неговия бизнес. \r\n\r\n   \r\n \n\t\t\t\t\t\t", "date": "2018.12.04", "title": "Вицепрезидентът попита МВР: Как е възможно човек с криминално минало да носи пистолет?"}
{"url": "http://www.bnews.bg/article/253111-elementarno_razmotavane_sreshtata_pri_tsetska_za_usloviyata_v_arestite_se_otlaga", "text": "\n Във връзка с неотложни ангажименти на главния прокурор на Република България Сотир Цацаров и на министъра на вътрешните работи Младен Маринов насрочената за днес, 4.12.2018 г., от 14.00 часа, среща във връзка с препоръките на омбудсмана Мая Манолова, изпратени до министъра на правосъдието Цецка Цачева, се отменя. Предстои определянето на нова дата. \r\n\r\n Това съобщиха от правосъдното министерство. \r\n\r\n Резонен е въпросът как така тя не синхронизира датата, преди да я обяви гръмко с въпросните отсъстващи лица, и едва днес разбра, че те отсъстват?! \r\n\r\n На предвидената в 14.00 часа днес среща беше поканен и националният омбудсман Мая Манолова, която вече обяви своите препоръки относно условията в ареста на улица „М-р Г. Векилски” №2. Преди дни тя разпространи снимки от килията на подсъдимата бивша кметица на ж.к. \"Младост\" Десислава Иванчева. \r\n\r\n Самата Иванчева и заместничката ѝ Биляна Петрова, които заедно с Петко Дюлгеров, са обвинени във вземане на подкуп, поискаха да участват на срещата. \r\n \n\t\t\t\t\t\t", "date": "2018.12.04", "title": "Елементарно размотаване: Срещата при Цецка за условията в арестите се отлага!"}
{"url": "http://www.bnews.bg/article/253106-ako_patriotite_si_byaha_izpalnili_predizbornite_obeshtaniya_nyamashe_sega_valeri_simeonov_da_reve_che_obrali_kashtata_na_bashta_mu", "text": "\n Кражба била извършена в бащината къща на бившия вицепремиер Валери Симеонов във врачанското село Бутан, съобщава bTV. \r\n\r\n Припомняме само, че това е една от много къщи на бившият вицепремиер. \r\n\r\n Крадците са влезли в имота в събота през нощта. Взети са дребни вещи.  \r\n\r\n Бащата на Валери Симеонов - 89-годишният Симеон Балевски - не е бил там по това време, казаха от полицията във Враца пред \"24 часа\". В къщата обаче е имало камера и тя е заснела крадците. \r\n\r\n Те вече са разпознати и в момента се издирват. \r\n\r\n  Страда ли сега бившето WC вице?! Лично го засегнаха, лично го удариха. Удариха го тези, срещу които той шумно, заедно с ВМРО се удряха в гърдите, че ще се преборят с битовата престъпност. Предизборни приклякания и метани пред електората. Лъжи, които се спукаха като балон, същото като обещаните 300 лева пенсии. \r\n\r\n Поредното доказателство, че нищо от това, което са обещали не са направили, освен за собственото им благополучие и просперитет. \r\n\r\n Боли ли сега, Симеонов, като крадците влязоха у вас, а полиция в селата няма, както обещавахте? \r\n\r\n \"Съвсем скоро във всяко българско село ще се завърне полицейското присъствие.\" \r\n\r\n Такова смело изказване метна пред населението човекът на Каракачанов - Искрен Веселинов на 20 март миналата година в село Тетово, Русенско. \r\n\r\n Той припомни, че от скоро в лицето на ГЕРБ Обединените патриоти имат сподвижници за реализирането на тази идея, която бе предложена в 43 ОНС първо от Патриотичен фронт - НФСБ и ВМРО. \r\n\r\n \"Така ще се върне някогашната практика във всяко малко населено място да има поне по един полицай, който е постоянно там. С течение на времето това ще даде положителен резултат в борбата с циганската битова престъпност, тъй като постепенно служителят на реда ще опознае \"контингента\" си и ще заработи в посока прилагане на мерки за ограничаването на обществено вредното му въздействие.\" \r\n\r\n Нищо не е заработило, освен лъжите на патрЕотите. Валери Симеонов обаче поне лично го усети. \r\n \n\t\t\t\t\t\t", "date": "2018.12.04", "title": "Ако патриотите си бяха изпълнили предизборните обещания, нямаше сега Валери Симеонов да реве, че обрали къщата на баща му!"}
{"url": "http://www.bnews.bg/article/253105-nikoleta_zahvarli_drehite_i_v_zanzibar_snimki", "text": "\n Николета Лозанова къта огромна колекция от снимки от почивки, на които се е фотографирала без дрехи върху горещия пясък на едни от най-екзотичните плажове по света. Изключение не прави и Занзибар. Поради нашествието на африкански дечица около нея на плажа, Ни Ло разумно остана под слънчевите лъчи прикрита в модерни бански костюми. \r\n\r\n Щом обаче се оттегли в луксозната резиденция, в която е отседнала, Лозанова не допуска никакви дрехи да й тежат и бърза да съблече всичко по себе си. Преди няколко минути брюнетката сподели фотос в Инстаграм, на който си лежи гола и необезпокоявана върху спалнята си, наблюдаваща прекрасната гледка отвън през стъклените врати на стаята си. \r\n\r\n Напомняме ви, че поводът за почивката в Танзания е 31-ият й рожден ден. Тъй като любимият й е зает с тренировки в новия си футболен клуб „Левски“, Ни Ло покани сестра си Велина да я придружи до екзотичната дестинация. Снимките вижте  \r\n\r\n Двете си прекарват супер и не пропускат да запечатат времето си заедно в готини снимки. \r\n\r\n   \r\n \n\t\t\t\t\t\t", "date": "2018.12.04", "title": "Николета захвърли дрехите и в Занзибар! (СНИМКИ)\r\n"}
{"url": "http://www.bnews.bg/article/253109-kak_se_bori_mahmurluk", "text": "\n След многогодишни проучвания учените все още не са сигурни какво точно причинява махмурлукa. Най-популярната теория е, че махмурлукът е комбинация от дехидратация и химикали, останали в тялото, след като преработи алкохола. \r\n\r\n Е, и може би малко наказание за това, че не сте спазили принципите на здравословния начин на живот. \r\n\r\n Логично е, че без да се знае точната причина, е доста трудно да се намери ефективно лекарство. \r\n\r\n Днес ще ви представим списък на нещата, които според учените могат, ако не предотвратят махмурлук, най-малкото да намалят изключително неприятните му симптоми. \r\n\r\n Аспержи \r\n\r\n Изследване от 2009 г., публикувано в Food Science, показва, че аминокиселините и минералите в аспержите могат да защитят чернодробните клетки. Консумирането на аспержи преди употреба на алкохол ще увеличи количеството на диетичните фибри и витамините А и С в организма , което ще помогне на тялото да се справи по-ефективно с алкохолните токсини. \r\n\r\n Лек алкохол \r\n\r\n Според проучване по-тъмният алкохол изглежда допринася за по-тежък махмурлук. Разбира се, много тук зависи и от количеството консумиран алкохол. Експериментите показват, че тъмните ликьори например съдържат ферментационни продукти, наречени конгенери, които оказват влияние върху тежестта на махмурлук. Съветът на специалистите е да избягвате тъмният алкохол. \r\n\r\n Витамини \r\n\r\n Учените са доказали, че витамин B помага на черния дроб да разгражда алкохола, и предотвратява увреждането на нервите в процеса на консумация на алкохолни напитки. \r\n\r\n Приемането на добавки от витамин В преди и след употреба на алкохол ви кара да се чувствате по-добре на следващата сутрин. Витаминът се среща в много храни, включително месо, яйца, риба и плодове. \r\n\r\n Спрайт \r\n\r\n Когато нашата храносмилателна система обработва алкохол, той превръща етанола в ацеталдехид. Вредно съединение, което според изследвания е основната причина за главоболие на следващата сутрин. \r\n\r\n Ацеталдехидът след това се превръща в по-безопасен ацетат, но това отнема известно време. Лабораторните тестове, проведени от китайски учени, показаха, че \"спрайт\" увеличава активността на ензима, който унищожава ацеталдехида, което може да намали неприятните симптоми на махмурлука или продължителността им. \r\n\r\n Кислород \r\n\r\n Консумирането на алкохол, съдържащ повече разтворен кислород, може да помогне за по-бързото изтрезняване, тъй като кислородът помага на черния дроб в разграждането на алкохола. Кислородът също така помага и за разграждането на токсини, които причиняват махмурлук. \r\n\r\n Някои корейски алкохолни напитки рекламират високо съдържание на кислород, който може да бъде добавен към огнената течност по същия начин, както се газират напитки. \r\n\r\n Източник: Zdrave.to \r\n\r\n   \r\n\r\n   \r\n \n\t\t\t\t\t\t", "date": "2018.12.04", "title": "Как се бори махмурлук?"}
{"url": "http://www.bnews.bg/article/253110-s_kakvo_da_zamestim_vodata_nova_teoriya_za_hidratatsiyata", "text": "\n \"Водата е много дълбока и тайнствена материя, чието изучаване изисква методи на физиката, химията и биологията. Отскоро започнах да разбирам тази материя. Много е вълнуващо да се занимаваш с науката за водата\". Това каза за предаването \"Закуска на тревата\" антропологът Джина Брия, която участва в международен научен форум по проблемите на водата в София.  \r\n\r\n Ябълка и чаша вода е по-добре от две чаши вода, защото комбинацията им хидратира по-добре, отколкото повече количество вода. Можете да консумирате повече пресни плодове и зеленчуци, например ябълки и краставици, и да бъдете добре хидратирани, без да пиете големи количества вода, съветва Джина Брия. \"Това е много важна констатация ‒ че можем да избегнем приемането на прекалено голямо количество вода, за да си осигурим необходимата хидратация ‒ достатъчно е да консумираме повече пресни градински плодове и зеленчуци.\" \r\n\r\n Съвместно с д-р Джералд Полак Брия е част от екипа на американската Фондация по хидратация, която провежда практически обучения за осигуряването на повече хидратация в свят, в който водата е все по-ценен ресурс - било то заради недостига или поради замърсяването й.  \r\n\r\n \"Слагаме всичките си рецепти и идеи на нашия уебсайт. Моята работа във Фондацията по хидратация в Ню Йорк е да споделям и довеждам научните познания на всички големи умове до широката публика по походящ начин, така че тези познания да влизат в обществена употреба ‒ за да могат хората, които пият вода, а това сме всички ние, да имат нови начини да разбират и ползват водата. Моята работа се състои в това да правя научните резултати ползваеми за обществото, за да може всеки да получава водата за здраве и красота, за силен ум, при застаряване, за добро функциониране и защита. Водата има изключителни свойства като фактор на защита\", разказва Джина Брия пред \"Хоризонт\". \r\n\r\n \"Най-важната новина е фактът, че ние сме 99 % вода като брой молекули. Това е удивителен факт ‒  изградени сме много повече от вода, отколкото от каквото и да е друго.  Това значи, че хидратацията е най-ефикасна, проста, лесна и здравословна дейност, която извършваме ежедневно\", подчертава Джина Брия. \"Тоест, отношението ни към водата е отношение към самите нас и към нашия живот, нашето бъдеще. Какви ще бъдем след 10 години, зависи от това каква вода пием и каква храна ядем\", допълва тя. \r\n\r\n Джина Брия има интерес към симбиозата между наука и изкуство. \"Пристъпих към тази тематика като антрополог. Занимавала съм се с културата на различни народи по света. Проучвала съм начините, по които се учат и препредават знанията за природата. Като пример мога да дам проект, по който работихме в САЩ при индианците алгонка. Традиция в това племе е жените всеки ден да пеят на водата песен, кратка песничка. Те учат и другите жени да пеят тази песен. Чрез нашия проект искаме да разпространим песента по света ‒ за да може всяка жена, когато взима чаша вода, да пее на тази чаша вода, на водата в нея. Когато мие съдовете, жената може да пее, може да пее и когато взима душ. Тази песен или пък друга песничка, която вие сте съчинили, ще предава към водата вашето отношение и водата ще ви връща това отношение като резонанс. Онлайн ще намерите индианската песничка и можете да я научите. Песничката е много лесна и всеки по света може да се научи да я пее.\" \r\n\r\n Брия вярва, че освен корени, към които се връщаме, имаме и клони, с които се протягаме към нови средства и нови форми на изкуство. И връщайки се към темата за науката и изкуството, обяснява как използват вода като вибрираща среда, когато през нея минава звук: \r\n\r\n \"Виждаме звука през леща от воден филм. Това е нещо ново, революционно и много вълнуващо. Иначе отдавна е известно, че звукът резонира във вода. Водата е средство за изкуствата като рисуване и танц, в нея има дух. Тоест, ако повече работим с вода, можем да имаме по-фино изкуство и мислене, защото не бива да забравяме, че сме 99% вода. Животът има нужда от вода, звук, резонанс и вътре в нас, и извън нас ‒ трябва да съчетаваме науката и изкуството.\" \r\n \n\t\t\t\t\t\t", "date": "2018.12.04", "title": "С какво да заместим водата? Нова теория за хидратацията"}
{"url": "http://www.bnews.bg/article/253108-hristo_sirakov_skasa_s_ergenlaka", "text": "\n Христо Сираков избра елегантен начин да отговори на слуховете, че отново е скъсал с ергенлъка. Това се случи на поредното Playboy парти в Bedroom Club, където шоуто на плеймейтки зареди с много коледно настроение гостите. \r\n\r\n Топ звездите от страниците на Мъжката Библия се качиха на сцената, за да превърнат партито в истинска бохемска рапсодия. Изненадата на вечерта стана огромният букет червени рози, които Христо Сираков поднесе на Жанета Осипова. Това развитие на любовната история между тях изглежда напълно логично. За връзката между актуалната носителка на титлата \"Miss Playmate 2018\" и бизнесмена се говори от няколко месеца. В кулминацията на вечерта, Сираков изненада своята нова любима, като се доближи до сцената, докато тя танцува и и подари 101 рози. \r\n\r\n Фактът, че това се случва в присъствието на десетки медии и репортери, говори само за едно – Христо Сираков и Жанета Осипова са официална двойка. Това не беше единствената изненада на вечерта. Пъстра смесица от разнообразни ВИП -гости, беше събрала на едно място привидно несъбираеми величини, като Деси Димитова (Деси Фотосесията) и прочутият ни диригент маестро Максим Ешкенази, които си направиха заедно поне 30 селфита! \r\n \n\t\t\t\t\t\t", "date": "2018.12.04", "title": "Христо Сираков скъса с ергенлъка"}
{"url": "http://www.bnews.bg/article/253113-industrialtsite_pishat_do_premiera_tsenata_na_toka_e_skochila_s_350", "text": "\n Вече получаваме сигнали за преустановяване на производствени режими в енергоинтензивни производствени мощности – ето защо настояваме за навременни енергични и конкретни действия. \r\n\r\n Това заявяват от писмо от Асоциацията на индустриалния капитал в България (АИКБ) до министър-председателя Бойко Борисов във връзка с неаргументирано повишаване на цената на електроенергията в страната. Писмото е адресирано и до КЕВР. В него се твърди за ръст от над 350% на цената на тока. \r\n\r\n \"Вече месеци наред наблюдаваме неаргументирано повишаване на цената на електроенергията в страната\", посочват от АИКБ в писмото. \"Нееднократно сме сигнализирали за абсурдни и видимо непазарни отклонения в търгувани количества и цени на платформите на \"Българска независима енергийна борса“ ЕАД (БНЕБ), включително и при директни сравнения на дългосрочни продукти и резултати от сегмент \"ден напред“ с количества и цени на румънската борса OPCOM и унгарската борса HUPX. \r\n\r\n От асоциацията припомнят решение на КЕВР, с което определи прогнозна годишна пазарна цена за базов товар за периода 01.07.2018 г. – 30.06.2019 г. в размер на 70 лв./MWh след анализ на търговските резултати на гореспоменатите три борси, както и при прогноза за цена на дългосрочните продукти на БНЕБ за периода 01.07.2018 г. - 30.06.2019 г. в интервала 72,00 – 75,00 лв./MWh. Естествено, това беше ясен референтен сигнал за индустриалните потребители в България за очаквани ценови нива. \r\n\r\n От работодателската организация посочват, че на тази база се изготвят програми за развитие във всяко едно дружество у нас – по начина, по който Министерство на финансите прави своите приходни и разходни бюджетни разчети. \r\n\r\n В действителност резултатите след август 2018 г. не само че показват значителен ръст над прогнозираното, но през последните седмици и дни цените на електроенергията за свободен пазар у нас буквално се взривиха, за да достигнат абсурдните нива от 250-275 лв./MWh. Ръст от над 350% е всичко друго, но не и нормален, подчертават от АИКБ. \r\n\r\n \"Твърдения на ресорни управляващи сектора, че това е само резултат от пазара, са или съзнателно изричани неистини, или напълно недопустима некомпетентност\", изтъкват от АИКБ. \"Цените, на които сме свидетели, са резултат и на системна безотговорност по отношение ресорни ангажименти и нихилизъм спрямо индустриалните енергопотребители. \r\n\r\n Без претенции за изчерпателност, като се започне от недалновидно управление на държавната енергетика в частта добив и производство, мине се през непрозрачни интереси при резервиране на мощности и се стигне до елементарното \"хитруване“ за компенсиране на високи цени за емисионни квоти, изземвайки ресурс от крайните индустриални потребители, чрез манипулирано ограничено предлагане на електроенергия. \r\n\r\n Впрочем, въпрос само на време е високите крайни цени на електроенергия да се прехвърлят и към битовите абонати през регулираната цена\", категорични са от АИКБ. \r\n \n\t\t\t\t\t\t", "date": "2018.12.04", "title": "Индустриалците пишат до премиера: Цената на тока е скочила с 350%!"}
{"url": "http://www.bnews.bg/article/253107-barekov_patreotite_poveche_nyama_da_vidyat_parlament_stoyat_s_usmiritelni_rizi_i_papkat_kato_za_posledno", "text": "\n Оглушителна тишина струи от редиците на патриотите, които след редица гафове, наредени на опашка пред прокуратурата, чакат да видят как ще им се радвият случаите, тръпнещи да излязат на сухо от крими далаверите, в които са се оплели. \r\n\r\n Странната им тишина и причините, поради които мълчат, коменитра евродепутатът Николай Бареков, който прогнозира, че те нямат шанс да влязат в следващия парламент и сега стоят и лапат за последно. \r\n\r\n  *Публикуваме без редакторска намеса. \r\n\r\n \"Трети ден откъм психиатрията на Обединените Идиоти “Сините каси” не се чуват обиди, пиянски крясъци и шум. Само мляскане и миши църкания. Явно пациентите си пият редовно медикаментите....Прокуратурата си е свършила добре работата с продадените нелегално паспорти, а МВР са обискирали за по-сигурно пищовите. В момента ПатрЕотите слушкат и папкат, папкат и слушкат....Според агенцията на премиерския началник кабинет Р. Бъчварова те вече са паднали на 2% и понеже повече няма да видят парламент сега са им облекли усмирителните ризи и папкат като за последно.\" \r\n \n\t\t\t\t\t\t", "date": "2018.12.04", "title": "БАРЕКОВ: ПатрЕотите повече няма да видят парламент, стоят с усмирителни ризи и папкат като за последно!"}
{"url": "http://www.bnews.bg/article/253120-arestuvaha_bosa_na_sitsilianskata_mafiya", "text": "\n Италианската полиция арестува човека, за когото се твърди, че е новият бос на сицилианската мафия. Заедно с него са задържани 45 членове на престъпната организация, съобщи БиБиСи (BBC). \r\n\r\n Спецоперация в Палермо застигна 80-годишния бижутер Сетимо Минео (Settimo Mineo). Той бе избран за кръстник на Коза Ностра на мафиотска среща през месец май. \r\n\r\n Италианските медии го описват като наследник на Тото Рийна, който умря през ноември 2017 г. в затвора. \r\n\r\n Задържаните са обвинени в изнудване, саморазправа, при която е използвано огнестрелно оръжие, палежи и други престъпления. \r\n\r\n Сицилианската мафия - Коза Ностра - успя да възстанови своето ръководство, след като не беше провеждала срещи на високо ниво от години, се казва в доклад на спецслужбите. \r\n\r\n Вътрешният министър на Италия Матео Салвини определи операцията, като \"извънредна намеса\" на карабинерите, които са \"изпразнили\" новия \"Купол\" на Коза Ностра (така мафиотите наричат висшето си ръководство). \r\n\r\n През последните години Коза Ностра беше удряна силно от италианската полиция, но се опитва да възстанови своето лидерство, съобщават италиански медии. \r\n\r\n Коза Ностра изпитваше трудности, докато Тото Рийна беше в затвора, но когато умря, мафията започна да възстановява Купола, без да приема заповеди от Кръстник. \r\n\r\n В \"Инстаграм\" вицепремиерът Луиджи Ди Майо заяви, че \"в Италия вече няма място за такъв вид измет\". \r\n\r\n Рийна беше известен с жестокостта си. През 1992 г. двама водещи прокурори - Джовани Фалконе и Паоло Борселино, бяха разстреляни при мафиотски удари. Първият на 23 май, а вторият - на 19 юли. Шест месеца по-късно Рийна беше арестуван. \r\n\r\n Италианският всекидневник \"Република\" писа, че Сетимо Минео вече е попадал в ареста по заповед на Фалконе през 1984 г. и е казал на разпитващия го екип: \"Не знам за кого говорите, аз паднах от облаците\". \r\n \n\t\t\t\t\t\t", "date": "2018.12.04", "title": "Арестуваха боса на сицилианската мафия!"}
{"url": "http://www.bnews.bg/article/253118-karakachanov_dranka_na_edro_ot_imeto_na_vsichki_v_malkata_koalitsiya_za_evroizborite", "text": "\n Красимир Каракачанов отново засънува и заприказва твърдения, които са само в неговата глава. \r\n\r\n Според него трите партии от коалиция Обединени патриоти да се явят заедно на евроизборите. \r\n\r\n Това каза в Русе вицепремиерът и председател на ВМРО Красимир Каракачанов, пред местната кабеларка КИС 13. \r\n\r\n Той бил категоричен, че няма повече да бъде помирител между отделните политически сили. \r\n\r\n Дърнакиниците му не са подплатени  с никакви аргументи до момента от останалите му съкоалиционери и няма взето подобно решение за съвместно явяване на евроизборите.  \r\n\r\n   \r\n \n\t\t\t\t\t\t", "date": "2018.12.04", "title": "Каракачанов дрънка на едро от името на всички в малката коалиция за евроизборите"}
{"url": "http://www.bnews.bg/article/253101-gerbadzhiyata_ot_sudzhukgeyt_oshte_e_chlen_na_partiyata_na_borisov", "text": "\n Живко Мартинов все още е член на ГЕРБ, защото никой не му е казал изрично, че е изключен. Платил съм си членския внос за месеца, увери той пред бТВ.  \r\n\r\n През юли миналата година, когато бе поискан имунитетът му като депутат и той напусна Народното събрание, Мартинов бе освободен и от поста общински координатор на ГЕРБ – Добрич, така оявиха от партията, но не бе гласувано от Изпълнителната комисия да бъде изключен от редиците на партията. \r\n\r\n Думите му са по повод скандала, станал известен като \"Суджукгейт\", който избухна през лятото на миналата година. В него Живко Мартинов стана главно действащо лице. Той беше обвинен, че е искал от местен търговец 4 тона суджук на стойност 45 000 лева. Суджукът той поискал лично за министър-председателя Бойко Борисов. \r\n\r\n Към момента делото продължава. По думи на самия Живко Мартинов не е излизал в ефир, за да не попречи на разследването по случая. Той обясни, че към момента има 5 повдигнати обвинения, от които заплаха за убийство и оказване на натиск. \r\n\r\n По отношение на Антон Проданов - свидетелят, който твърди, че бившият депутат на ГЕРБ му е искал въпросните тонове суджук, Мартинов обясни, че той отдавна му е длъжник. Въпреки това е категоричен, че никога не го е изнудвал за суджука. \"Няма как да искаш от човек, който няма нищо. От умрял писмо не се иска\", отсече Мартинов. \r\n\r\n Той допълни, че обвинението е неоснователно и заради твърдението на самия Проданов, че това е станало през 2012 г., когато Мартинов вече не е поддържал никакви отношения с него. \r\n\r\n Бизнесменът от Добрич Петър Малджиев, който също е обвиняем по делото, заяви, че от 2 години срещу него са започнали системни оплаквания от определена група хора, ръководени от Проданов. Според него към момента бившият му наемател има над 6 млн. лева задължения към различни хора. \r\n\r\n Мартинов изрази съжаление, че скандалът е засегнал и репутацията на ГЕРБ и на премиера Бойко Борисов. Той обаче отрича да е бил некоректен. Мартинов обаче призна, че след случая \"Суджукгейт\" е прекратил отношенията си с министър-председателя. \r\n\r\n Той изтъкна, че смята за абсурдни обвиненията, че е поискал 4 тона суджук, и то специално за премиера. \"Аз суджуците си ги правя сам\", увери бившият депутат. На въпрос дали все пак е черпел премиера с месния деликатес, той уклончиво отвърна, че на трапезата му са сядали много хора. \r\n\r\n По отношение на свидетелите по делото Мартинов заяви, че това са неуспели хора, които по този начин си отмъщават. Бизнесменът Малджиев подкрепи думите му и допълни, че Проданов е ДДС-ар, измамил банки за милиони. Той трябва да си получи заслуженото, категоричен е хотелиерът. \r\n\r\n От своя страна Антон Проданов твърди, че след като бил извикан за разпит, нямало как да отрече, че бившият гербер го е изнудвал за суджуци по специална рецепта. Той обясни, че не е информирал властите по-рано порадистрах от репресии. \r\n\r\n \"Тогава Живко Мартинов беше властимащият. Виждал съм по какъв начин работи, присъствал съм на договорки кой как да бъде смачкан\", увери той и обясни, че е предпочел да мълчи, за да запази бизнеса си. Проданов заяви, че след началото на делото върху него е бил оказан огромен натиск от институциите, които са плод на кадровата политика на Мартинов. По негови думи са намесени и подставени лица, които трябва да дискредитират свидетелите и така да се сложи край на делото. \r\n\r\n Той увери и че е готов да се подложи на детектор на лъжата, за да се провери кой всъщност лъже. От своя страна Мартинов също изрази готовност да седне на полиграфа. \r\n \n\t\t\t\t\t\t", "date": "2018.12.04", "title": "Гербаджията от \"Суджукгейт\" още е член на партията на Борисов"}
{"url": "http://www.bnews.bg/article/253103-za_horata_i_sharanite_kupuvayte_riba_samo_ot_provereni_i_sigurni_targovski_obekti", "text": "\n \r\nКупувайте риба само от проверени и сигурни търговски обекти, не се доверявайте на амбулантни търговци, най-малкото не се знае какво качество е рибата и това би могло да застраши здравето ни. Такъв призив отправи от ефира на БНТ председателят на Комисията за защита на потребителите Димитър Маргаритов по повод наближаващия Никулден. \r\n\r\n ,,От КЗП традиционно извършваме проверки с колегите от БАБХ около Никулден. Разбира се, ще съблюдаваме за това да няма опити за мамене и всичко да е коректно от страна на търговците'', посочи Маргаритов. \r\n\r\n По отношение на предстоящите коледни и новогодишни празници председателят на КЗП заяви, че започват проверки по големите търговски центрове, и по-специално - паркингите на моловете. \r\n\r\n   \r\n\r\n ,,Целта на тези проверки е да се установи кой какви функции има по отношение по сигурността на хората по търговските центрове. Искаме да се уверим, че ще бъдат създадени необходимите организация и ред, които да позволяват нормалното движение на трафика в затворени пространства, т.е. в подземните гаражи на моловете. Знаете, че тогава и температурите падат, поради което повечето хора ще предпочетат моловете, следователно ще има и повече автомобили в тези паркинги'', обясни Маргаритов. \r\n\r\n По думите му, ако се установи, че липсва необходимата организация, платеният паркинг като услуга би могла да се забрани за предоставяне от Агенцията, докато не се подобрят мерките ѝ, касаещи нормалния ред и сигурност. \r\n\r\n Накрая Димитър Маргаритов поясни, че във връзка с кампанията около \"Черния петък\" в КЗП са постъпили едва около 40-50 жалби. \r\n \n\t\t\t\t\t\t", "date": "2018.12.04", "title": "За хората и шараните: Купувайте риба само от проверени и сигурни търговски обекти"}
{"url": "http://www.bnews.bg/article/253119-reformata_v_mezhdunarodnite_patni_prevozi_ne_e_kakvato_iska_balgariya", "text": "\n Страните от ЕС постигнаха тази нощ компромис за реформата в международните пътни превози. \r\n\r\n Това стана след изтощителни 14-часови преговори в Брюксел на заседание на съвета „Транспорт, телекомункации и енергетика“. Те бяха белязани от разногласия между две групи страни, които си размениха взаимни нападки - съответно в социален дъмпинг и в прикрит протекционизъм. Съпротивата бе от страна на България, Полша, Унгария, Хърватия, Малта, Ирландия, Латвия и Литва. Мнозинството обаче бе за другия лагер. \r\n\r\n „Споразумението цели да установи по-справедливи правила за водачите и транспортните компании и да засили ефективността на националните контролни власти\", каза австрийският транспортен министър Норберт Хофер, който бе председател на срещата. \r\n\r\n Приетият компромис ще послужи като основа за преговори с Европарламента преди приемането на нова европейска нормативна уредба. \r\n\r\n Френската министърка Елизабет Борн пък окачестви текста като напредък за хармонизиране на социалните права на работещите в бранша. \r\n\r\n Транспортните министри на Полша и Унгария обаче заклеймиха споразумението като непропорционално, дискриминационно и протекционистично. Те заявиха, че то ще навреди на конкурентоспособността. \r\n\r\n Страни като Франция и Германия, разтревожени от конкуренцията на фирми в държави членки, където пътните разходи са по-ниски, успяха да издействат прилагане в международните превози на статута на командирован работник, т.е. на такъв, на когото се заплаща според условията на страната, в която пътува. \r\n\r\n Мерките засягат не само сухопътния, но и морския транспорт, по-специално каботажния транспорт - плаването между две пристанища в една и съща държава, пише Клуб Z. \r\n\r\n Какво предвижда текстът \r\n\r\n • Седмичната почивка на водачите да бъде извън шофьорската кабина; \r\n\r\n • шофьорите трябва да се връщат в страната, където са базирани фирмите им, най-малко веднъж на 4 седмици, освен в някои особени случаи; \r\n\r\n • превозвачите ще трябва да правят и минимум пет дни пауза между две серии каботажни превози в друга страна. Така ще се избегне възможността тази практика в чужбина да стане почти постоянна. \r\n\r\n Приетите снощи реформи са част от пакета за мобилност, известен още като \"Закона Макрон“. Той предизвика гнева на българските превозвачи, които смятат, че така ще бъде убит браншът у нас. Те организираха национален протест в София през май, когато в столицата се провеждаше срещата „ЕС - Западни Балкани“. \r\n \n\t\t\t\t\t\t", "date": "2018.12.04", "title": "Реформата в международните пътни превози не е каквато иска България"}
{"url": "http://www.bnews.bg/article/253095-rumen_radev_evropa_da_ne_ni_sazdava_prechki_za_patya_na_ruskite_dostavki_na_gaz_kam_balgariya", "text": "\n \"Когато говорим за екологично чиста енергия, нека не забравяме, че е важно да имаме сигурна и предсказуема енергия\". \r\n\r\n Това каза президентът Румен Радев, който представи позицията на България на Конференцията на страните по Рамковата конвенция на ООН за изменението на климата (COP24), която се провежда в полския град Катовице. \r\n\r\n \"В това отношение Европа също може да ни помогне много, ако не създава пречки както в миналото за пътя на руските доставки на газ за България, но и за самия Европейски съюз“, добави държавният глава. \r\n\r\n Румен Радев припомни и предложението, което отправи през май тази година по време на визитата си в Русия към президента Владимир Путин –доставките на природен газ за България и ЕС да бъдат чрез т.нар. „Български поток“. \"Само така България ще може наистина да бъде един независим енергоразпределителен център\", подчерта президентът. \r\n\r\n По думите му България е твърдо решена да подкрепи приемането на правилата за прилагане на Парижкото споразумение за климата, „които да са ясни, достатъчно детайлни, ефективни и приложими за всички“. Според него успешният резултат ще изпрати позитивен сигнал за солидността на споразумението и неговите цели. \r\n\r\n „България продължава да работи с всички партньори в областта на борбата с климатичните промени за пълното прилагане на Парижкото споразумение. В изпълнението на националните си цели ние се ръководим от принципа за последователно и пълно прилагане на договорените правни разпоредби. Последващо преразглеждане или увеличение на амбициите за намаляване на парниковите емисии обаче не отговаря на нашите национални интереси“, заяви президентът. \r\n\r\n Румен Радев каза още, че \"социалният аспект е фактор от изключително значение за запазването на хиляди работни места“ и припомни, че България и ЕС вече изпълняват задълженията си съгласно Протокола от Киото. \r\n\r\n „Ние сме на път да преизпълним нашата съвместна цел за намаляване на емисиите с 20% до 2020 г. спрямо нивата от 1990 г. През 2016 г. парниковите емисии в България намаляха с 49% в сравнение с базовата 1988 г. и с 4.4% в сравнение с предходната 2015 г.“, посочи държавният глава. \r\n\r\n Той е категоричен, че широката ангажираност по проблемите на климата ще допринесе за създаването на повече възможности за нискоемисионно развитие, устойчиво на климатичните промени, което обаче е съобразено със състоянието и перспективите за развитие и запазване на конкурентоспособността на националните енергийни системи. \r\n\r\n Пред участниците в срещата на високо равнище президентът Радев припомни, че за да се справи с последствията от климатичните промени, България вече е разработила своята Национална стратегия за адаптация към изменението на климата и План за действие, предаде Офнюз. \r\n\r\n \"Приспособяването към климатичните промени е въпрос, който засяга всички сектори в обществото, включва органите на регионалната и местни власти, но също така изисква действия и от страна на частния сектор, гражданските организации и самите граждани\", каза още Румен Радев. \r\n\r\n В отговор на журналистически въпрос за способността на страната ни да се справи с амбициозния дневен ред на Европейската комисия за постигане на въглероден неутралитет в Европа до 2050 г. държавният глава заяви, че е на форума, за да отстоява националните ни интереси. \r\n\r\n По думите на президента България трябва да бъде много по-активна и да използва европейските програми и иновационни фондове за преструктуриране на въгледобива, за разработката, приложението и внедряването на нови екологично чисти форми на енергия и екологично чист транспорт и индустрия.  \r\n\r\n Конференцията на страните по Рамковата конвенция на ООН за изменението на климата е висшият орган на Конвенцията и се провежда в края на всяка календарна година. В конференцията участват държавни и правителствени ръководители на страни-членки на ЕС, представители на международни организации, както и на държави от цял свят. Сред целите на форума в Катовице е приемането на насоки за прилагане на Глобалното споразумение за климата от Париж през 2015 г.  \r\nПо време на визитата президентът Румен Радев е придружаван от съпругата си Десислава Радева. \r\n \n\t\t\t\t\t\t", "date": "2018.12.04", "title": "Румен Радев: Европа да не ни създава пречки за пътя на руските доставки на газ към България"}
{"url": "http://www.bnews.bg/article/253114-alisiya_potvardi_razdyalata_s_birmata_sama_sam", "text": "\n Алисия сама потвърди новината, че е разделена с Жоро Бирмата, пише „България Днес“. По време на участие чалгарката призова младите да се радват на свободата си и да не се обвързват на всяка цена, защото другите така правят и даде за пример себе си. \r\n\r\n \"Аз се чувствам много добре сама, ценя свободата си\", призна изпълнителката, за която от няколко месеца упорито се говори, че няма мъж до себе си. \r\n\r\n Алисия изживяваше бурна любов с бизнесмена Георги Станоев, преди полицията да подгони цялата му пернишка фамилия. Предполага се, че Бирмата е в чужбина и затова е абсолютно невъзможно да се вижда с певицата. Алисия е преценила, че критичното положение може да се отрази на кариерата и семейството й е прекъснала всякакви взаимоотношения с младия милионер. \r\n\r\n Докато беше във връзка, фолкаджийката беше доста въздържана по време на участия и не си позволяваше своеволия. Напоследък положението е коренно различно - Алисия се прегръща с мъже, прави си селфита с тях и не дава вид на обвързана жена, чийто мъж я чака вкъщи след работа. В създалата си ситуация младите ухажори придобиват смелост и настъпват към 35-годишната певица, която с усмихва приема напъните им да я впечатлят. Само преди няколко месеца това беше напълно невъзможно, тъй като Станоев е известен с огромната си ревност, която проявяваше на публични места по време и на предишната си връзка - с фолкпевицата Преслава. Скандалите и физическите саморазправи в нощни заведения не са му непознати и приятелките му на няколко пъти пропищяха от него. \r\n\r\n Ася Дойчева, както е истинското име на чалга певицата, и Жоро Бирмата живееха заедно в огромното имение на пернишкия бизнесмен в полите на София. В баровската къща доскоро живееше и малкият Валерко, който е син на футболиста Валери Божинов. Според съседи днес огромната къща е пуста и там вече не се вясва никой. Наскоро се появи информация, че Алисия тъгува по Бирмата и съжалява, че любовта им не е продължила. Но хора в нейното обкръжение разказват, че бързо ще го забрави, ако се появи някой нов джентълмен със сериозни финансови възможности. \r\n \n\t\t\t\t\t\t", "date": "2018.12.04", "title": "Алисия потвърди раздялата с Бирмата: Сама съм!"}
{"url": "http://www.bnews.bg/article/253074-madam_multi_uredi_iliya_pavlov_na_rabota_v_holivud", "text": "\n Синът на Илия Павлов и Дарина – Илия, започна работа в Холивуд, научи HotArena. Самият той се похвали, че вече ще се занимава с кинобизнес. \r\nТова е първата работа на младия Илия Павлов, след като завърши колеж в Кенектикър, а след това и бизнес и финанси в Американския колец в Швейцария, Няколко години той търсеше себе си. Обикаляше света и натрупа много контакти с влиятелни хора. Сега майка му, Дарина Павлова, която става все по-влиятелна в Холивуд, му е уредила работа по специалността.  \r\nТой е консултант по продажби на творбите на „Милениум мидиа“, една от най-големите т.нар. независими компании в бранша. Тя прави по-голямата част от филмите на холивудските звезди снимани у нас, в това число и актуалния екшън „Унищожителят“ с Джерард Бътлър и Гари Олдман. Илия Павлов ще продава на Америка и света едни от най-очакваните кинохитове за следващата година, като „Рамбо 5“ със Силвестър Сталоун, който все още се снима и вече заснетия „Хелбой“ с Мила Йовович. \r\nСинът на Павлова се е установил в Лос Анджелис. Той се казва Илия Калоян, но на бизнес клиентите си се представя само с първата част на името си. \r\nВ светските среди името му се свързва с няколко красавици, сред тях и доведената дъщеря на Маджо- Мелина. След това бе свързан последователно с две американки, като в края на лятото имаше слух, че се е разделил с втората. Въпреки че няколко пъти бе сгодяван от медиите, самият той не е потвърдил официално този факт. Занимава се с различни видове спорт, сред тях и борба, която бе любима на баща му, пише „Телеграф“ \r\n\r\n \r\n  \r\n \n\t\t\t\t\t\t", "date": "2018.12.04", "title": "Мадам Мулти уреди Илия Павлов на работа в Холивуд"}
{"url": "http://www.bnews.bg/article/253097-60_godishna_se_hvarli_ot_10_iya_etazh_na_hotel_riga_v_ruse", "text": "\n Жена загина след падане от висок етаж на хотел \"Рига\" в Русе, по първоначална информация инцидентът е станал преди 20:15 часа снощи. Тя е на около 60 години и нейната стая е била на 10-ия етаж, като е паднала върху козирката на входа. Регистрирала се е в хотела днес следобед. \r\n\r\n Открита е от служител на хотела. \r\n\r\n По непотвърдени към този момент данни става въпрос за самоубийство. Самоличността на жертвата е все още неустановена, къобщи Канал 3. \r\n\r\n На мястото на трагичния инцидент има екипи на пожарната, Спешна помощ и полицията. Следствените действия предстоят. \r\n \n\t\t\t\t\t\t", "date": "2018.12.04", "title": "60-годишна се хвърли от 10-ия етаж на хотел \"Рига\" в Русе"}
{"url": "http://www.bnews.bg/article/253099-advokat_po_choveshki_prava_arestite_se_izpolzvat_za_izvanprotsesualna_prinuda", "text": "\n \r\nТова е част от цялото имитационно поведение, че възприемаме европейски принципи и ценности. Арестите се използват като извънпроцесуален инструмент за процесуална принуда. За изтръгване на показания. Това каза адвокат Михаил Екимджиев по Нова ТВ по повод състоянието на арестите. \r\n\r\n В затворите, където са рецидивистите с доказани тежки престъпения, условията са много по-добри от условията, където пребивават лица, невинни по презумпция. Виждал съм хора, които плачат, за да бъдат преместени от арестите в затворите. Много невинни хора месеци наред пребивават при средновековни условия. И след това всички ние плащаме за ефирната слава на Цветанов и Гешев, както ще стане сега. \r\n\r\n За делото Иванчева е впечатляващо усърдието,  с което прокуратурата малтретира тези жени. За показността, за прангите. Тук има паралелна цел, има внушение, че дори да не ви осъдим, ние ще ви покажем какво се случва на човек, който мисли за градинки. \r\n\r\n Повече от 25 години работя като адвокат в наказателното право. Знам кака се стига до самопризнания. В много случаи арестантите признават, за да се спасят от изтезанията.  Арести има под земята. Там има епидемии, туберкулоза, гризачи. Ние всички пращаме за това. За управляващите арестът е едно място за мъчения, където предварително да изтезават невинни хора.   \r\n \n\t\t\t\t\t\t", "date": "2018.12.04", "title": "Адвокат по човешки права: Арестите се използват за извънпроцесуална принуда!"}
{"url": "http://www.bnews.bg/article/253104-hodataystval_li_e_karakachanov_za_balgarsko_grazhdanstvo_na_islyamisti_dokumenti", "text": "\n \r\nСлед вчерашната ни публикация , изведнъж вицепремиерът Каракачанов започна да се превръща в борец срещу радикалния ислямизъм. \r\n\r\n Ние обаче днес задаваме следния въпрос: \"Ходатайствал ли е Каракачанов за българско гражданство на ислямисти?\" \r\n\r\n За да не бъдем голословни, днес ще публикуваме и няколко интересни документа и се надяваме прокуратурата да започне с арестите. Наши източници от министерството на правосъдието ни разказаха за тези интересни случаи, когато са затрупани от документи на лица с мюсюлмански имена и издадени удостоверения от ДАБЧ за български произход. \r\n\r\n Служителите на министерството на правосъдието изпадат в истински шок, когато едри мъже с големи бради и запасани ножове на кръста започват да  посещават министерството за интервюта за получаване на българско гражданство. Служителите са в шок, тъй като  въпросните лица владеят перфектно албански език, но не знаят и думичка български език. \r\n\r\n При проявените съмнения за техния произход, брадатите мъже предоставят и кръщелни свидетелства от Македонската православна църква. Интересна подробност, че в офиса на едно от проверяваните лица с инициали П.К. по досъдебно производство 28/2016 г. на ГДБОП-МВР са открити цели кочани с подписани и подпечатани удостоверения за български произход. \r\n\r\n Когато е прибирало парите от \"новите българи\" П.К. не е пропускал да отбележи, че една част са за шефа Каракачанов, така ли е наистина трябва да каже прокуратурата. По-интересното е, че без протекция на високо политическо ниво лицата Даут, Саид,Мустафа и така нататък са нямали никакъв шанс да получат българско гражданство и български паспорт, който им отваря пътя за цяла Европа. \r\n\r\n Както вече ви запознахме голяма част от тези лица са били криминално проявени, а някои дори са изтърпявали присъди в затвора докато нашенската паспортна мафия контролирана от МВРО им е изготвяла българските документи. Днес вероятно голяма част от тези брадати мъже извършват своите криминални дела в ЕС с любезното съдействие на МВРО и неговия шеф агент Иван. Вижте сами удостоверенията и молбите на някои от тези брадати мъже, както и огромните списъци с техни колеги, чакали за заветния български паспорт. А сега помислете трезво дали Каракачанов не се бори срещу ислямисти, които е уредил с българско гражданство и паспорт? \r\n\r\n \r\n  \r\n \n\t\t\t\t\t\t", "date": "2018.12.04", "title": "Ходатайствал ли е Каракачанов за българско гражданство на ислямисти? (ДОКУМЕНТИ)"}
{"url": "http://www.bnews.bg/article/253100-samo_dvama_demonstranti_poluchiha_prisadi_sled_sblasatsite_vav_frantsiya", "text": "\n Двама демонстранти бяха осъдени вчера във Франция на три месеца затвор. Те са били задържани по време на протест на \"жълтите жилетки\" в град Пюи ан Веле, при който е била подпалена сградата на местната префектура. Единият бе осъден на 12 месеца затвор, от които 9 условно, а другият на 6 месеца затвор, от които три условно.  \r\n\r\n Френският вътрешен министър Кристоф Кастанер осъди актовете на насилие срещу полицията по време на протестите срещу повишаването на данъците върху горивата във Франция. Той бе изслушан в Националното събрание на Франция, съобщи Дир.бг. \r\n\r\n \"Става дума за метежници с неморални и финансови подбуди, които се възползваха от хаоса, за да чупят и да крадат от магазините. Това са различни категории. В центъра на насилието не бяха крайнодесни или крайнолеви активисти, а радикализирани \"жълти жилетки\", които в рамките на съботния ден станаха крайно агресивни\", каза министърът. \r\n\r\n  Задържани са общо над 200 души и повечето от тях ще бъдат съдени за вандализъм, съобщават френски медии. Протестите във Франция ескалираха през уикенда и се стигна до сериозни сблъсъци между \"жълти жилетки\" и силите на реда.  \r\n \n\t\t\t\t\t\t", "date": "2018.12.04", "title": "Само двама демонстранти получиха присъди след сблъсъците във Франция"}
{"url": "http://www.bnews.bg/article/253115-frantsiya_shte_se_otkazhe_ot_povishavaneto_na_danatsite_varhu_gorivata", "text": "\n Френското правителство се готви да временно да се откаже от повишаването на данъците върху горивата, съобщи днес правителствен източник след придружените с насилие протести срещу вдигането на тези налози, предаде Ройтерс, като се позова на правителствен източник. \r\n\r\n Френското правителство ще готви да спре увеличаването на данъка върху горивата, което доведе до седмици протести, които прераснаха в открито насилие, съобщиха местните медии, на които се позова и БиБиСи. През последните три уикенда протестите удариха големи френски градове, като причиниха значителни щети. \r\n\r\n Премиерът на Франция Едуар Филип се очаква да обяви отлагането на повишението по-късно днес, уточни източникът на Ройтерс. \r\n\r\n Тази стъпка ще бъде първият значим \"обратен завой\" на президента Еманюел Макрон по толкова съществена мярка, откакто пое властта през 2017 година. \r\n\r\n Преди време френските власти съобщиха, че от 1 януари 2019 година цената на бензина ще се повиши с 3 евроцента, а на дизеловото гориво - с 6,5 евроцента. Един от компонентите на по-високите цени е въвежданият от правителството екологичен данък за отделяните газове с парников ефект. \r\n\r\n Протестите на \"жълтите жилетки\", които започнаха на 17 ноември, са главно срещу данъците върху дизела, които според Макрон са необходими в борбата срещу климатичните промени и за защита на околната среда. \r\n\r\n Оттогава обаче демонстрациите разшириха обхвата си и вече са като цяло срещу Макрон, като мнозина критикуват президента за мерки, които според тях, са в полза на най-богатите членове на френското общество. \r\n\r\n Протестите в Париж в събота бяха белязани от много прояви на насилие, като щети бяха нанесени на Триумфалната арка и по булевард \"Шан-з-Елизе\". \r\n\r\n Трима души загинаха от началото на размириците и произтичащите от тях насилие и вандализъм, особено когато гневът се изсипа върху монумента Триумфалната арка миналата събота, напомня БиБиСи. \r\n\r\n \"Жълти жилетки\" - името на протеста идва от жълтото светлоотразително облекло, което демонстрантите носят на улицата и каквото трябва да има във всяко превозно средство според френския закон. \r\n\r\n Демонстрациите струват на икономиката милиони евро, отбелязва Ройтерс. \r\n\r\n   \r\n \n\t\t\t\t\t\t", "date": "2018.12.04", "title": "Франция ще се откаже от повишаването на данъците върху горивата"}
{"url": "http://www.bnews.bg/article/253070-mariya_ilieva_prizna_s_bashtata_na_sina_mi_ne_sme_zaedno", "text": "\n Снощи навършилата преди дни 40 години певица Мария Илиева бе гост на Венета Райкова в „Папараци“ и открехна завесата около случващото се в личния й живот. Най-важните акценти от разговора между двете красавици бяха казуса с изтритите песни на Атанас Колев, който Мария продуцираше, отношенията на певицата с продуцентката Саня Армутлиева и дали с бащата на сина й са още заедно. \r\n\r\n Ето какво разказа Илиева за професионалните си отношения с Наско Колев: \r\n\r\n „Аз публично не съм говорила никога по този казус. Може би сега е моментът да кажа следното, понеже много се спекулира с тази тема… Малко вече се прекали и ми дотегна. Освен това тя е твърде изтъркана и стара. Не знам защо някой има нужда да я дъвче още, може би това носи някакви дивиденти на някого. Атанас беше в „Стерео стая“, в продуцентската компания, която аз управлявам, като артист. Той беше изключително професионално и добре, по моя и от колегите ми оценка, продуциран. В един момент не бяха спазени уговорки, професионалната отговорност в някакви моменти се разми и изчезна. \r\n\r\n Това създаде немалко проблеми на компанията. В момент, в който той трябваше да се ангажира с подписване на договор, по силата на който всъщност ние работим от доста време, той отказа без дори да има коментар за това или желание за диалог. Ние приехме, разбира се, нищо не се случва насила. Но създадената интелектуална собственост – тези песни, за които става въпрос, видеоклипове и аудиозаписи, по преценка на екипа на „Стерео стая“ бяха свалени и от ротация, и от Интернет. Защото ние счетохме, че направената инвестиция по тези проекти няма как да бъде възвърната, след като ние вече не работим заедно и е абсолютно ненужна“. \r\n\r\n В публичното пространство се говореше, че именно заради Атанас Колев Мария е в кофти отношения със Саня Армутлиева. Оказа се, че няма нищо подобно, поне към сегашна дата: „Със Саня сме в чудесни отношения. Не само това. Нейната компания е издател и разпространител на моя албум. Това беше мое решение. Целият ми опит, който имам, и доверието, което личността и труда на Саня предизвикват у мен, ме направиха категорична, че аз искам точно нейната компания да издаде и разпространи моя албум. Тя е безкрайно интелигентна жена, вдъхновяваща, силна, с много категоричен характер. От нея може много да се учи. Уважение и възхищение имам за нея“. \r\n\r\n А колкото до това дали с бащата на сина й Александър – Георги Михайлов, са още заедно, певицата заяви, че ревностно пази личния си живот, но все пак сподели истината: \r\n\r\n „Ще споделя, че с бащата на Александър не живеем заедно и не сме заедно. За щастие – се справяме чудесно. И аз, освен че се чувствам на мястото си като родител, това ме вдъхновява и окрилява да творя. Успявам да работя, да имам моите концерти и участия и успях да се справя с подготовката на новия ми албум. Така че всичко е наред“. \r\n \n\t\t\t\t\t\t", "date": "2018.12.04", "title": "Мария Илиева призна: С бащата на сина ми не сме заедно!"}
{"url": "http://www.bnews.bg/article/253094-stolichna_obshtina_pak_v_izdanka_puska_zelen_bilet_s_dva_dni_zakasnenie", "text": "\n \"В момента концентрацията на прахови частици е 122 микрограма. Тя не може да се сравнява със средно денонощната норма. Това е моментна стойност\", заяви за \"Здравей, България\" главният експерт към отдел \"Мониторинг на въздуха\" Тодорка Петкова. \r\n\r\n Количество прахови частици в пъти над нормата беше измерено в Горна Оряховица, Шумен, Русе и други населени места. Нормата е 50 микрограма за кубичен метър. Петкова каза, че това замърсяване има сезонен характер и се повишава с настъпването на отоплителния период. Изгарянето на повече твърди горива, в съчетание с мъглата и температурната инверсия, спомагат за задържването и натрупване на прахови частици. Според главния експерт автомобилите също замърсяват, но в по-малки количества.  \r\n\r\n \"Извършват се проверки на място. Въведохме зелен билет за 4 декемрви - еднодневна абонаментна карта, която струва 1 лв. за цялата градска мрежа за целия ден. Призовавам всички днес да използват градския транспорт\", каза директорът на дирекция \"Климат, вода и въздух\" към Столична община Теодора Полимерова. Но не отговори на неколкократно задавания въпрос защо едва днес се въвежда зеленият билет, след като по правилник това трябва да стане на вторя ден от установеното замърсяване, а днес е 4-ия ден. За пореден път Столична община демонстрира говорене на празни приказки без конкретика и без решения за справяне с мръсния въздух. \r\n\r\n Тя добави, че се правят проверки за нерегламентирано изгаряне на отпадъци на открито. В понеделник в квартал \"Факултета\" не са открити нарушители. От общо 93 семейства, които живеят във виетнамските общежития, 65 се отопляват чрез електричество. От началото на годината са проверени много сторителни обекти, автосервизи. Съставени за актове съгласно наредбите на Столична община. За последните два уикенда са направени 140 проверки.  \r\n\r\n Ясен Джабиров от гражданската инициатива \"Air Sofia\" каза данните на инициативата показват в пъти повече замърсяване от официалната информация. Причина за това е влажността на въздуха. Джабиров информира, че средните стойности съвпадат с държавните. Според него инверсията е само повод за по-сериозното разглеждане на проблема. Трябва да има адекватен план за подобни критични ситуации, както и политика за ограничаване на произвеждането на замърсяване, добави Джабиров.  \r\n\r\n Над 55 000 домакинства се отопляват неекологично. Специални електростатични филтри улавят праховите частици в атмосферата, като намаляват нивата на замърсяването. Осем филтри са поставени на територията на квартал \"Факултета\", две са на административни сгради. Кметът на Красна поляна Иван Чакъров заяви, че е нужен по-голям брой филтри, за да се постигне нужния ефект. Необходимо е да се обхванат повече домакинства.   \r\n \n\t\t\t\t\t\t", "date": "2018.12.04", "title": "Столична община пак в издънка  -  пуска зелен билет с два дни закъснение!"}
{"url": "http://www.bnews.bg/article/253096-shte_ostane_li_v_aresta_72_godishniyat_agresor_opital_se_da_vleze_s_orazhie_v_prezidentstvoto", "text": "\n Днес ще бъде решено дали да бъде повдигнато обвинение на 72-годишния мъж, който вчера нахлу в президентството и дали да остане в ареста-. \r\n\r\n Припомняме, че  въоръжен мъж нахлу в приемната на президентството на столичния булевард \"Дондуков\" 2 вчера. \r\n\r\n Той искал президентът Румен Радев да му обърне внимание по негов проблем, но не казал какъв. Около 16.30 часа е поискал среща с държавния глава на служебния вход на президентската институция, съобщиха от НСО за \"Фокус\". \r\n\r\n Оттам съобщават, че той се е държал агресивно. Бил е проверен и у него е било открито оръжие. Пистолетът му е иззет. Мъжът е задържан и предаден на полицията. В момента той се намира в Първо районно полицейско управление. \r\n\r\n По-късно от МВР също потвърдиха за случая. Образувано е досъдебно производство, изясняват се всички обстоятелства за станалото. \r\n\r\n По информация на \"24 часа\" мъжът е криминално проявен, бил е въоръжен с пистолет с два пълнителя и е показал огнестрелното оръжие. \r\n\r\n Според БТВ  все още не са ясни мотивите на 72-годишния Сашко Игнатов. \r\n\r\n Знае се обаче, че оръжието, което е носел в себе си Игнатов, е било законно притежавано. Той е от Перник, криминално проявен. През 2004 г. е бил осъден за убийство при самоотбрана, което е станало през 2002 г. при инцидент на бензиностанция, свързана с неговия бизнес. \r\n \n\t\t\t\t\t\t", "date": "2018.12.04", "title": "Ще остане ли в ареста 72-годишният агресор, опитал се да влезе с оръжие в президентството?"}
{"url": "http://www.bnews.bg/article/253102-wc_ministarat_napusna_no_horata_mu_prodalzhavat_da_obizhdat_maykite_na_detsa_s_uvrezhdaniya", "text": "\n Депутатът от партията на Валери Симеонов - Петър Петров отново разбуни духовете в социалните мрежи с непремерено и откровено обидно изявление, в което продължава като шефа си Валери Симеонов да нарича майките на деца с увреждания \"кресли\" и \"обезумели\". \r\n\r\n В поста си Петров обяснява, че домовете за медико-социални грижи са прекалено малко и \"приемат малко деца от нормални семейства, за да освободят майките им\". \r\n\r\n Припомняме, че в средата на ноември в интервю за \"Дарик\" народният представител от НФСБ заяви, че децата с увреждания трябвало да бъдат дадени в домове, за да могат майките им да работят и ги нарече ненормални. \r\n\r\n Вчера, по повод Международния ден на хората с увреждания, Петър Петров обрисува протестите на майките на деца с увреждания като \"\"протестите\" на няколко кресли срещу Валери Симеонов\" и допълва: \r\n\r\n \"Защото истинските мъченички, затворени за цял живот в жилищата си с децата си с увреждания не биха крещяли като обезумели срещу други като тях. Не биха ги гонили с полиция по улиците на София. Нека помислим всички за тези затворнички до живот, за техните деца, изолирани от света. \r\n\r\n Нека помислим защо ДОМОВЕТЕ за медико-социални грижи, бившите Майчини домове, са толкова малко и приемат малко деца от нормални семейства (с което ги задължава законът), за да освободят майките им. Защо тези ДОМОВЕ са толкова малко? Защо в България, единствена в Европейския съюз няма ДОМ за деца със синдрома на Даун, а те са 20-30 на 100 000 раждания?\" \r\n \n\t\t\t\t\t\t", "date": "2018.12.04", "title": "WC министърът напусна, но хората му продължават да обиждат майките на деца с увреждания!"}
{"url": "http://www.bnews.bg/article/253098-10_avtomobila_popadnaha_vav_verizhna_katastrofa_na_lomsko_shose", "text": "\n Верижна катастрофа в столицата е станала тази сутрин в района на околовръстния път над пътния възел с бул. „Ломско шосе“. \r\n\r\n Минути след 7 часа е станал пътен инцидент посока към бул. \"Рожен“, съобщиха от МВР. По първоначални данни, около 10 автомобила са се ударили, няма жертви. \r\n\r\n Към момента информацията е за четирима пострадали, които вече са транспортирани към столични болници за прегледи. Пътна полиция – СДВР създава организация за подпомагане на движението в района, което е силно затруднено.  \r\n\r\n Шофьорите да се движат с повишено внимание по околовръстния път на София (път II-18) при надлеза на бул. „Ломско шосе“ поради пътнотранспортно произшествие. Това съобщиха от пресцентъра на Агенция „Пътна инфраструктура“ \r\n \n\t\t\t\t\t\t", "date": "2018.12.04", "title": "10 автомобила попаднаха във верижна катастрофа на \"Ломско шосе\""}
{"url": "http://www.bnews.bg/article/253093-v_10_oblasti_zhalt_kod_za_magla", "text": "\n В 10 области на страната е обявен жълт код за мъгла, a в 7 от тях и за ниски температури за 4 декември. Това сочи справка на сайта на Националния институт по метеорология и хидрология (НИМХ) към Българската академия на науките (БАН).  Жълтият код за мъгла и ниски температури важи за областите: Видин, Монтана, Враца, Плевен, Велико Търново, Русе, Силистра. Жълт код за мъгла е обявен в Кюстендил, Перник. София, Видин, Монтана, Враца, Плевен, Велико Търново, Русе, Силистра.  \r\nМетеоролозите съветват гражданите да бъдат внимателни, тъй като се очакват дневните температури да останат отрицателни.  Възможни са здравни проблеми за чувствителни и болни хора, възрастни, деца и бездомници.  \r\n\r\n  Днес над страната ще има значителна средна и висока облачност, а в низините и котловините ще има мъгли или ниска облачност, които в Дунавската равнина ще се задържат отново през целия ден и там ще остане най-студено. Ще бъде тихо. Атмосферното налягане в сутрешните часове ще бъде малко по-ниско от средното за декември. През деня бавно ще се повишава. Максималните температури ще са между 4° и 9°, в Дунавската равнина минус 3°-0°.  Такава е прогнозата за времето на НИМХ, съобщава дежурният синоптик Боряна Маркова. \r\n\r\n По Черноморието ще има мъгли или ниска облачност. В следобедните часове ще има временно подобрение на видимостта и намаление на облачността. Ще духа слаб до умерен вятър предимно от север. Максимални температури на въздуха: 7°-10°. Температурата на морската вода е 9°-10°. Вълнението на морето ще бъде 1-2 бала. В планините ще има значителна средна и висока облачност. Само на отделни места е възможно да превали слаб сняг. Ще духа слаб до умерен северозападен вятър. Максимална температура на височина 1200 метра около 6°, на 2000 метра – около 2°.  \r\n  \r\n \n\t\t\t\t\t\t", "date": "2018.12.04", "title": "В 10 области жълт код за мъгла"}
