{"url": "http://www.bnews.bg/article/243307-turtsiya_se_yadosa_na_gartsiya_i_otryaza_sporazumenieto_za_migranti", "text": "\n Турция спира изпълнението на споразумението с Гърция за реадмисия на мигранти, заяви днес външният министър Мевлют Чавушоглу, цитиран от държавната Анадолска агенция, предаде Ройтерс. \r\n\r\n Това става дни, след като Гърция освободи от затвора 4-има турски военнослужещи, избягали там след преврата през лятото на 2016 г. \r\n\r\n „Имаме двустранно споразумение за реадмисия. Замразяваме го“, заявил Чавушоглу, но добавил, че другото споразумение между Турция и ЕС за мигрантите от март 2016 г. остава в сила. \r\n\r\n Според двустранното споразумение от 2001 г. 1209 чужденци са били депортирани в Турция от Гърция през последните две години, сочат данните на гръцкото министерство за защита на гражданите. \r\n\r\n Чавушоглу бе цитиран да казва, че според него гръцкото правителство искало да разреши проблема с турските военни, но гръцките съдии били под подложени от Запада на натиск. \r\n \n\t\t\t\t\t\t", "date": "2018.06.07", "title": "Турция се ядоса на Гърция и отряза споразумението за мигранти"}
{"url": "http://www.bnews.bg/article/243308-sadat_opravda_bivshiya_rektor_na_meditsinskiya_universitet", "text": "\n Бившият ректор на Медицинския университет в София Ваньо Митев да бъде признат за виновен по 3 обвинения и да му бъде наложено наказание около средния размер, който е 6 години затвор. Това поиска прокурор от Софийската градска прокуратура от съда на финала на делото срещу Митев и бившия главен секретар на висшето училище Алексей Алексеев, информира в. \"24 часа\". Двамата са подсъдими за серия злоупотреби, с които ощетили Медицинския университет с над 1 милион лева. \r\n\r\n Състав на Софийски градски съд обаче отсече, че обвиненията са недоказани и оправда Митев, както и за Алексеев. Мотивите на магистратите се очаква да бъдат оповестени в законовия срок. \r\nОбвиненията срещу Митев са за сключване на неизгодна сделка, допустителство и безстопанственост. Според прокуратурата най-общо зад тях се крият сключване на ненужни договори за покупка на коли, контракти с юрисконсулти и харчене на пари за международни форуми за прием на студенти, които били в разрез със Закона за висшето образование. Според обвинението престъпленията, които е извършил Митев, го правят обществено опасен. \r\nЗа Алексей Алексеев от прокуратурата поискаха условна присъда от 3 години с 5-годишен изпитателен срок. \"Не съм видял никакъв умисъл да е доказан по делото\", каза адвокатът на Митев Димитър Вълчев. \r\n  \r\n \n\t\t\t\t\t\t", "date": "2018.06.07", "title": "Съдът оправда бившия ректор на Медицинския университет"}
{"url": "http://www.bnews.bg/article/243305-ananiev_si_izmi_ratsete_pred_deputatite_prof_plochev_e_dostoen_lekar_ne_mu_iskam_ostavkata_vie_reshete", "text": "\n По време на изслушване от страна на парламентарната здравна комисия, министър Кирил Ананиев увери депутатите, че управителят на здравноосигурителната институция проф. Камен Плочев е достоен лекар и човек и негативни настроения към него няма.  \r\n  \r\nТова се случва четири месеца по-късно, след като през февруари здравният министър поиска оставката на проф. Плочев, с мотива, че управителят на касата поискал актуализация на бюджета на институцията. Плочев бе обвинен в лъжа за това, че съобщи, че касата има 133 млн. лв. просрочени дългове към чужди фондове. Твърденията му обаче бяха потвърдени след проверка. Тогава обаче здравословното му състояние се влоши и той постъпи в болница. \r\n  \r\nОт думите обаче днес на Кирил Ананиев друго станя ясно, че вече не иска оставката на Плочев: \"Проф. Плочев е достоен лекар и човек. Никой в Министерството на здравеопазването, нито в НЗОК има някакви негативни настроения към него. Ние си оставаме с най-добри чувства и ако вие прецените, че той трябва да продължи, с най-голямо удоволствие ще продължим да работим да работим\". \r\n  \r\nПреди дни Плочев информира, че лечението му продължава повече от три месеца, което дава законовото право на властите да го освободят от поста. \r\n  \r\nУтре надзорният съвет на здравната каса ще информира за това Народното събрание, което трябва да реши бъдещето на Плочев в ролята си на управител. \r\n \n\t\t\t\t\t\t", "date": "2018.06.07", "title": "Ананиев си изми ръцете пред депутатите: Проф. Плочев е достоен лекар, не му искам оставката, Вие решете!"}
{"url": "http://www.bnews.bg/article/243292-zhasi_ot_sdelka_ili_ne_zahvarli_drehi_i_zadrazhki_goreshti_snimki", "text": "\n Помните ли чаровната мадама от \"Сделка или не\"? Предаването вървеше по Нова тв с водещ Румен Луканов, а негова помощничка бе красивата Жаси. Към днешна дата тя е женена и майка на три деца, но това по нищо не личи. \r\n\r\n Русото изкушение с всяка изминала година изглежда все по-зашеметяващо, а последователите и феновете й в социалните мрежи се множат с всеки изминал ден. Тя пък от своя страна ги радва с уникални снимки, някои от които разкриват много от нея. \r\n\r\n Видно майчинството, годините и семейния живот й се отразяват повече от страхотно. Жасмина се радва на уникано и стегнато тяло, което без срам показва из интернет. В профила й могат да бъдат забелязани много провокативни кадри по бански, заради които ще влезе в сънищата на много мъже, а жените просто ще завиждат и мечтаят поне малко да приличат на нея след раждането на 3 деца. Снимките вижте \r\n \n\t\t\t\t\t\t", "date": "2018.06.07", "title": "Жаси от \"Сделка или не\" захвърли дрехи и задръжки (Горещи снимки)"}
{"url": "http://www.bnews.bg/article/243312-osem_chasa_zasedanie_uvolnena_v_zalata_zam_kmetitsa_i_nakraya_ivancheva_shte", "text": "\n След почти инфарктно осемчасово заседание, спецсъдът реши да отстрани от длъжност Десислава Иванчева от поста й на кметица на район \"Младост\". \r\n\r\n Решението е на тричленен съдебен състав с председател съдия Галя Георгиева. \r\n\r\n Отстраняването на Иванчева е според нормите на НПК и то е може да бъде най-много година и шест месеца, ако дотогава разследването за подкуп не е приключило. \r\n\r\n По време на заседанието заместник-кметът на столичния район \"Младост\" Биляна Петрова беше уволнена в съдебна зала.  \r\n  \r\nПред съда бе представена заповед на временния кмет Румен Русев от 4 юни, с която освобождава Петрова от длъжност. Заповедта влезе в сила от момента на връчването й в съдебната зала. По този начин производството срещу Петрова бе прекратено и тя бе изведена.  \r\n  \r\nПреди днешното заседание двете обвиняеми заявиха, че СРС-тата по делото били манипулирани от прокуратурата. Преди два дни Иванчева и Петрова казаха, че в СРС-тата по делото присъствали инициалите Б.Б и Ц.Ц, както и разговори между бизнесмена Александър Ваклин и друг инвеститор. Според двете обвиняеми оттогава до днес текстове и страници от разговорите били преправени.  \r\n \n\t\t\t\t\t\t", "date": "2018.06.07", "title": "Осем часа заседание, уволнена в залата зам.-кметица и накрая - Иванчева ще..."}
{"url": "http://www.bnews.bg/article/243281-nikoleta_lozanova_se_sravni_s_kleopatra_goreshti_snimki_ot_vanata", "text": "\n Николета Лозанова неведнъж се е самопровъзгласявала за кралица на красотата, а този път се сравни с най-известната египетска владетелка Клеопатра \r\n\r\n Възлюбената на Михайлов потопи силикон във вана с мляко досущ като фараонката на Египет и призна: \"Дори най-горещите жени имат нужда да защитят кожата си от огненото слънце\". \r\n\r\n Ваната с мляко е най-известната рецепта за красота, предавана през вековете. \r\nПрясното мляко е един от най-добрите и богати източници на овлажняващи съставки и историята твърди, че изкусителната Клеопатра често нанасяла върху лицето и шията си смес от мляко и розова вода. Снимките вижте \r\n \n\t\t\t\t\t\t", "date": "2018.06.07", "title": "Николета Лозанова се сравни с Клеопатра (Горещи снимки от ваната)"}
{"url": "http://www.bnews.bg/article/243310-zagina_izvesten_plovdivski_dirigent", "text": "\n Диригентът на Духов оркестър - Пловдив Христо Костов издъхна днес на място, след като собствената му каравана го е затиснала. От полицията уточниха, че инцидентът е станал по обяд.  \r\n\r\n 59-годишният музикант е ремонтирал караваната. Не е ясно по какви причини тя го е затиснала. \r\n\r\n Трагедията се е разиграла на улица \"Скопие\" в квартал \"Кючук Париж\", уточнява \"Марица\".  \r\n\r\n Христо Костов е известно име в града на тепетата. Освен диригент на духовия оркестър, той е преподавател в Академията за музикално и танцово изкуство, където се ползва с авторитет сред колегите и студентите.  \r\n\r\n Във вуза са в шок от загубата на уважавания музикант. \r\n \n\t\t\t\t\t\t", "date": "2018.06.07", "title": "Загина известен пловдивски диригент"}
{"url": "http://www.bnews.bg/article/243300-i_smolyan_posledva_varna_gradat_se_prevarna_v_reka", "text": "\n Пороен дъжд, продължил половин час, наводни улиците на Смолян. \r\n\r\n Шахтите не смогваха да поемат придошлите води, а на много места се образуваха и наноси от пясък и камъни. \r\n\r\n От службата за Пожарна безопасност и защита на населението обаче успокоиха, че при тях няма сигнали за проблеми от дъжда. \r\n\r\n В общината в Смолян пък са постъпили сигнали за наводнена асансьорна шахта на ул. „Бузлуджа“, и наводнено помещение на къща на улица „Младост“. \r\n \n\t\t\t\t\t\t", "date": "2018.06.07", "title": "И Смолян последва Варна: Градът се превърна в река"}
{"url": "http://www.bnews.bg/article/243304-vremenniyat_kmet_na_mladost_koyto_ne_e_savsem_kmet_uvolni_bilyana_petrova_direktno_v_sadebnata_zala", "text": "\n \r\nЗаместник-кметът на столичния район \"Младост\" Биляна Петрова беше уволнена в съдебна зала. В момента Специализираният апелативен съд решава дали да отстрани от поста нея и кмета на района Десислава Иванчева. \r\n  \r\nПред съда обаче бе представена заповед на временния кмет Румен Русев от 4 юни, с която освобождава Петрова от длъжност. Заповедта влезе в сила от момента на връчването й в съдебната зала. По този начин производството срещу Петрова бе прекратено и тя бе изведена.  \r\n  \r\nПредстои по-късно съдът да се произнесе и дали отстранява и Иванчева от длъжност. \r\n  \r\nПреди днешното заседание двете обвиняеми заявиха, че СРС-тата по делото били манипулирани от прокуратурата. Преди два дни Иванчева и Петрова казаха, че в СРС-тата по делото присъствали инициалите Б.Б и Ц.Ц, както и разговори между бизнесмена Александър Ваклин и друг инвеститор. Според двете обвиняеми оттогава до днес текстове и страници от разговорите били преправени, предаде \"Дарик\". \r\n  \r\n \n\t\t\t\t\t\t", "date": "2018.06.07", "title": "Временният кмет на \"Младост\", който не е съвсем кмет, уволни Биляна Петрова директно в съдебната зала"}
{"url": "http://www.bnews.bg/article/243286-dubay_ni_vrashta_bradara_daniel_v_sredata_na_yuli_podrobnosti", "text": "\n Злополучният участник в „Биг Брадър” 4 Даниел Делчев, който изчезна безследно в Дубай, а по-късно се оказа тикнат в арабски затвор, след около месец вече може би ще си е в България. Почти 10 месеца изкараха Даниел, Вилиана Янкова и Юрий Байрактаров в централния затвор на Абу Даби, преди това в пандел от частен тип със строг режим на контрол. На 30 юни е последното съдебно дело срещу тримата българи, задържани по неизвестни за сега причини в дубайски хотел, броени часове след пристигане в емирството в началото на октомври 2017 г. Очаква се те да бъдат освободени заради недостатъчна информация за извършване на престъпление, писа „Уикенд“. \r\n\r\n Миналата седмица стана ясно, че Делчев най-сетне се е съгласил на преводач в залата. Когато органите на реда го извели за разпит, той крещял на български език: „Моля ви, върнете ми дюшека. Не искам да спя директно върху мишките и плъховете”. Младият мъж настоявал за по-човешки условия за живот в килиите. Той и търновецът Юрий Байрактаров обитавали килии, в които липсвали елементарни хигиенни условия. Често пъти дори нямало възглавници и завивки, с които да се завиват нощем. Компания им правили гризачи, а момчетата се притеснявали, че като нищо могат да пипнат заразна болест.  \r\n\r\n Човек от консулството ни в Дубай разговарял с всеки един от задържаните, но за какво точно са задържани, се пази в тайна. У нас все още тече процес по издирването на тримата и вероятно това е причината за мълчанието. Запознати с подобен вид истории издават, че вероятно на 30 юни ще бъдат освободени, а до две седмици по-късно докарани в България.  \r\n\r\n Въпреки това Даниел Делчев е  настоявал за нова среща с човек от консулството, пред когото да се сподели за условията в килията. Той не разполага с финансови средства и това е единствената причина до сега да не се свърже с приятели в родината си, чиито телефонни номера отдавна е запаметил наизуст. Притеснявал се, че може да получи здравословен проблем, ако продължава да живее в мизерия, изтезания и различен тип унижения. За него и Юрий дюшекът бил истински лукс. Психически се чувствал добре. \r\n\r\n Байрактаров също нямал връзка със сестра си по финансови причини. За разлика от Даниел той и друг път бил пътувал до Дубай по бизнес, без да бъде уточнено в какво точно се е изразявал бизнеса му. Вилиана Янкова е с най-голям опит в живота на емирствата. Почти 20 години тя работела като преводач и екскурзовод на руски групи, продавала яхти и била щастливо омъжена за ливанец, от когото има две деца. Тя решава да подаде ръка на Дидо, който е убеден, че баща му е арабски шейх, за кратко пребивавал в социалистическата ни родина в началото на 80-те години на миналия век. \r\n\r\n Дидо, чиито прякор е Шейха, заради детската му мечта един ден да стисне ръка на заможния си баща, и Вилиана отпътували за Дубай на 7 октомври 2017 г., а ден по-късно се изпарили. В продължение на 5 месеца от нашенците нямаше ни вест, ни кост. Версиите за неизвестността им бяха десетки – като се почне от това, че може да са станали жертва на трафик на органи, та до бачкане по строежи с отнети лични карти и всякакъв вид документи. В крайна сметка след усилено издирване на полицаи от столично РПУ и по информация на Интерпол брадърът и другарите му бяха намерени в място за лишаване от свобода, при строг тъмничен режим. Сградата била от „частен” тип и се намирала край Абу Даби. Тримата били на строг режим. Държани ги с дни в изолатор.  \r\n\r\n Вилиана обявила гладна стачка в знак на протест  за условията на пребиваването им в ареста. Няколко дни не сложила залък в устата си и била пред припадък, когато в килията я навестил лекар, извикан от съкилийничките й. Тя разказала, че няма да престане да гладува, ако не ги преместят в нормален затвор. Дни по-късно тримата се озовали в централния затвор на Абу Даби, където вече се чувствали по-добре и им била дадена възможност да се свържат с близките си при условие, че имат пари, с които да заплатят телефонните разговори от панделата.  \r\n \n\t\t\t\t\t\t", "date": "2018.06.07", "title": "Дубай ни връща брадъра Даниел в средата на юли (Подробности)"}
{"url": "http://www.bnews.bg/article/243302-sadat_ostavi_v_aresta_ubietsa_na_prostitutka_v_kyustendil_koyto_kri_trupa_y_dve_sedmitsi", "text": "\n Състав на Софийски апелативен съд е потвърдил мярката за неотклонение „задържане под стража“ спрямо Б.С., привлечен към наказателна отговорност за извършено от него убийство на жена, съобщиха от прокуратурата. \r\n\r\n На 13.05.2018 г., в гр. Кюстендил, обвиняемият С. имал среща с пострадалата М.Д., с която поддържали близки отношения. Двамата изпили голямо количество алкохол и между тях възникнал скандал. Мъжът пребил с юмруци М.Д., след което й нанесъл удари с нож, в резултат на което жената починала. \r\n\r\n Обвиняемият направил опит да укрие трупа на М.Д. в мазето на къщата, където го държал повече от две седмици – до 28.05.2018 г. \r\n\r\n Б.С. сам се предал в полицията, направил самопризнания и изразил съжаление за стореното. \r\n\r\n Към настоящия момент са събрани достатъчно доказателства за вината на обвиняемия, извършено е освидетелстване и разпит на свидетели. \r\n\r\n В днешното съдебно заседание съдът е приел доводите на прокурора от Софийската апелативна прокуратура, че има опасност обвиняемият да се укрие, предвид, че е осъждан за други престъпления против личността. Наказанието за престъпното деяние, което е извършил, е от десет до двадесет години „лишаване от свобода“. \r\n \n\t\t\t\t\t\t", "date": "2018.06.07", "title": "Съдът остави в ареста убиеца на проститутка в Кюстендил, който кри трупа й две седмици"}
{"url": "http://www.bnews.bg/article/243303-eto_novite_pravila_za_izbor_na_evrodeputati", "text": "\n Съветът на ЕС постигна консенсус по промените в Акта относно изборите за членове на Европейския парламент. Това се случи след компромисното предложение, представено от българското председателство, съобщи пресцентърът на Министерството на външните работи. \r\nТова става за първи път от 1976 г. Промените са в девет области, които българското председателство представи в т. нар. компромисен пакет 7 плюс 2. \r\nЕто и промените: \r\n1.Въвежда се минимален задължителен праг от 2 до 5 % за избирателни райони, излъчващи над 35 членове на ЕП. Формулировката е основана на идеята по-високият брой места в избирателен район, предмет на праговете, да бъде компенсиран с минимален задължителен праг, с цел избягване на дискриминационното третиране. Мярката ще важи за държави, които на изборите за ЕП представляват цял едномандатен избирателен район и излъчват над 35 евродепутати. \r\n2. В съответствие със своите национални изборни процедури държавите членки могат да предприемат необходимите мерки, за да дадат възможност на своите граждани, пребиваващи в трети държави, да гласуват на изборите за Европейски парламент. \r\n3. Въвежда се краен срок от поне три седмици преди изборите за представяне на кандидатурите. \r\n\r\n 4. Дава се възможност държавите членки да позволят показването на името и логото на европейските политически партии върху изборните бюлетини. \r\n5. Приета е разпоредба, хармонизираща разпространението на изборни материали за европейските избори с практиката при националните избори. \r\n6. Възможност за предварително гласуване, гласуване по пощата, електронно и интернет гласуване. \r\n7. Задължение за държавите членки да осигурят ефективни, пропорционални и възпиращи санкциив случаи на двойно гласуване \r\n8. Определяне на орган за контакт за обмен на данни относно гласоподавателите и кандидатите. \r\n9. Добавяне на текст, с който членовете на Европарламента ще се дефинират като представители на всички граждани на Евросъюза. \r\nСъветът работи вече повече от 2 години по предложенията на ЕП за изменения на изборното законодателство, приети през ноември 2015 г. \r\nБългарското председателство на Съвета под ръководството на вицепремиера и министър на външните работи Екатерина Захариева продължи работата по досието, като представи компромисно предложение, който взема предвид различните позиции и националните интереси. \r\n \n\t\t\t\t\t\t", "date": "2018.06.07", "title": "Ето новите правила за избор на евродепутати!"}
{"url": "http://www.bnews.bg/article/243306-izvanredno_pelov_e_bil_pod_nosa_na_politsiyata_v_botevgrad_40_dni_sigurno_bradata_go_e_prikrila_dobre", "text": "\n Жената укривала в апартамента си избягалите затворници Радослав Колев и Владимир Пелов е разпитана в полицията. Става дума за апартамента който полицията претърси вчера. Материалите от разпита са предадени на прокуратурата и сега държавното обвинение трябва да прецени да ли ще и повдигне обвинение за укриване на издирвани престъпници. Владимир Пелов се е крил 40 дни в апартамента в Ботевград. \r\n\r\n Той е обитавал жилището заедно с другия избягал от Централния софийски затвор Радослав Колев, от когото и до момента няма следа. Разследващите са установили още, че в обискирания вчера апартамент в Ботевград избягалите затворници Владимир Пелов и Радослав Колев са се укривали до края на април. Жената, която ги е укривала казала, че е мълчала защото се страхувала от двамата да не направят нещо лошо на децата ѝ. \r\n\r\n Данните на полицията сочат, че след това двамата са се разделили. В апартамента останал само Пелов. Разследващите са иззели записите от всички охранителни камери в района около мястото на стрелбата. В момента записите от тях се анализират, предава БНТ. Готова е и аутопсията на Пелов. \r\n\r\n Резултатите сочат, че раната в лицето е причина за смъртта му. Експерти ще анализират и ъгъла, под който са влезли куршумите, за да установят позициите на двамата при стрелбата. „ \r\n\r\n Според бившия шеф на ГДБОП Румен Миланов, е странно как само няколко часа след престрелката службите са успели да установят коя е жената собственик на апартамента, където Пелов се е укривал. \r\n\r\n Проблемите в МВР според Румен Миланов се крият не в непрофесионализма на един или друг началник, а в неподдържането именно на системите във вътрешното министерство, обучението на състава и липсата на приемственост. \r\n\r\n В Ботевград продължава засиленото полицейско присъствие, но според кмета полицаите в местното районно са крайно недостатъчно. Той е настоявал многократно за решаване на проблема пред няколко поред министри на вътрешните работи. По думите му, в Ботевград нивото на престъпленията като лихварство, сводничество, наркоразспространение и проституция са изключително много. В районното в Ботевград работят около 25 униформени полицаи за община от 35 хиляди жители. \r\n  \r\n \n\t\t\t\t\t\t", "date": "2018.06.07", "title": "ИЗВЪНРЕДНО! Пелов е бил под носа на полицията в Ботевград 40 дни! Сигурно брадата го е прикрила добре..."}
{"url": "http://www.bnews.bg/article/243282-i_vse_pak_ukrainskiyat_tiradzhiya_bil_nadrusan_kato_pomlyal_hubavata_simona_i_mazha_y", "text": "\n Под въздействието на марихуана е бил 28-годишният украински тираджия Станислав Пислар, който уби на магистрала \"Тракия\" бременната Северина Коралска и мъжа й Ивайло Минчев. Това стана ясно в пловдивския апелативен съд, където прокурорът Андрей Атанасов предостави резултатите от съдебно-химическата и токсикологична експертиза. Тя е отчела, че в кръвта и урината на тираджията има наличие на тетрахидроканабинол (марихуана). \r\n\r\n Задържаният реагира като чу за заключението. Той твърди, че това не може да бъде. Защитничката му заяви, че липсвали данни какво е количеството наркотик. \r\n\r\n Пислар с насълзени очи повтори, че много съжалявал и ако можел, би дал своя живот , за да върне загиналите съпрузи. Северина издъхна бременна в 7-ия месец. Украинецът настояваше съдът да го пусне под домашен арест. Адвокатката му представи договор, според който клиентът й е наел жилище в Пловдив, предаде \"24 часа\". \r\n\r\n Второинстанционният съд го остави в ареста с мотива, че са налице всички законови основания  той да не бъде пуснат с по-лека мярка от ареста. \r\n\r\n Тирът преминал през мантинелата в насрещното платно и се сблъскал с ауди, в което са пътували бременната Северина Коралска и съпругът й Ивайло Минчев. Преди да се вреже в лекия автомобил на Ивайло и Северина, камионът е блъснал аварийна количка за ремонт. След удара преминал през мантинелата и така се стигнало до фаталния сблъсък. На място загиват шофьора и девойката, а водача на ТИР-а е откаран в болница.  \r\n \n\t\t\t\t\t\t", "date": "2018.06.07", "title": "И все пак: Украинският тираджия бил надрусан, като помлял хубавата Симона и мъжа й!"}
{"url": "http://www.bnews.bg/article/243283-putin_tsitira_aynshtayn_i_razkri_kakva_shte_e_chetvartata_svetovna_voyna", "text": "\n \r\nНе зная с какви средства ще се води третата световна война, но четвъртата ще се води с камъни и дървета. Така президентът на Русия Владимир Путин отговори на въпрос за третата световна война по време на превърналата се в традиция тв \"Пряка линия с Путин\". Тя трае няколко часа и продължава и в момента. Бяха заявени над 1,7 милиона въпроса към Путин. \r\n  \r\nРуският президент всъщност цитира знаменито изказване на Алберт Айнщайн. Той добави, че трета световна война ще бъде пагубна за човечеството. \r\n  \r\n\"Нямаше глобални конфликти, защото в света между водещите държави бе установен стратегически паритет\", каза още Путин. \"Колкото и неприятно може да прозвучи, аз ще кажа, че страхът от взаимното унищожение играеше сдържаща роля и заставяше военните държави да се уважават една друга\". \r\n  \r\nТой увери, че с разработваните в момента бойни системи в Русия ще бъде гарантиран такъв паритет и в бъдеще. \r\n  \r\nПо повод риска от начало на активни  бойни действия от украинската армия срещу Русия по време на световното първенство по футбол, изтъкнат от писателя Захар Прилепин, Путин заяви: \"Надявам се, че такива провокации няма да има, но ако това стане, то ще има много сериозни последици изобщо за украинската държавност\". \r\n  \r\nЗапитан за рязкото влошаване на отношенията мужду Русия и Великобритания покрай \"случая Скрипал\", Путин сподели: \"Ако срещу семейство Скрипал бе приложено бойното отровно вещество Новичок, те щяха да бъдат мъртви. Слава Богу, това не се случи\". Той допълни, че докато руските власти не бъдат допуснати до разследването на инцидента, този случай \"трудно може да се коментира\". \r\n  \r\n\"Много бихме искали да ни дадат възможност за достъп минимум до нашите граждани, и до Юлия (Юлия Скрипал е руска гражданка) в конкретния случай, и да ни дадат възможност пълноценно да участваме в разследването\". \r\n   \r\nВладимир Путин посъветва милиардера Роман Абрамович, на когото засега отказват виза за Великобритания, и другите руски бизнесмени в чужбина \"да съхраняват доходите си в Русия и да ги насочват към развитието на руската икономика\".  \r\n  \r\n\"Какво правите, когато не знаете какво да се прави\", бе първият от серия кратки въпроси. \"Старая се да намеря решение\", отвърна Путин и добави, че цената на грешките е много висока, предаде Канал 3. \r\n  \r\nЗапитан за най-добрия съвет, получен от баща му, който би предал на внуците си, Путин каза: \"Не лъжи\". \r\n  \r\nНа питането кога е повярвал в Бог, президентът посочи, че за него това е много личен въпрос, като изрази мнението, че \"всеки човек се ражда с вяра в Бог, просто различните хора започват да разбират това в различен момент\". \r\n  \r\nПутин посочи, че като държавен глава му се налага да жертва личния си живот. И добави: \"Което се компенсира от това, че помагаш на милиони хора да живеят по-добре\". \r\n  \r\nВ отговор на молба да посочи най-сполучливата шега, която е чул напоследък, Путин припомни как миналата седмица голямо издание от Германия пусна в заглавие \"Тръмп тика Европа в ръцете на Путин\". \r\n  \r\n\"Ако свържем това с предишната шега как Русия била повлияла на изборите в САЩ, то тогава всичко изглежда достатъчно смешно: ние уж сме повлияли за избора на президент на САЩ, за което той (Тръмп) ни е \"подарил\" Европа\", каза Путин. \r\n  \r\n \n\t\t\t\t\t\t", "date": "2018.06.07", "title": "Путин цитира Айнщайн и разкри каква ще е четвъртата световна война"}
{"url": "http://www.bnews.bg/article/243285-olaf_prez_balgariya_sa_minavali_prestapni_tranzitni_operatsii", "text": "\n Европейската служба за борба с измамите (ОЛАФ) приключи мащабни разследвания, с които за пореден път демонстрира капацитета си за разкриването и разследването на сложни схеми за измама в Европа и извън нея, съобщиха от дирекция \"Защита на финансовите интереси на ЕС\" (АФКОС). Разследванията на ОЛАФ варираха от мащабни случаи на измама, при които измамниците извличат печалби от декларирането на по-ниски стойности от действителните за стоки, внесени в ЕС, до разкриването на организирани престъпни групи, извършващи измами със средства, предназначени за селското стопанство, или на измами при големи инфраструктурни проекти. \r\nТенденциите в разследванията на измами както и конкретни случаи и операции, ръководени от ОЛАФ, са представени в публикувания днес (7 юни) годишен доклад. В него се сочи, че по време на едно специално разследване, ОЛАФ е проверила 110 транзитни операции, докладвани от Агенция \"Митници\" в България. Агенцията установила, че операциите са били неправомерно изчистени. \r\n\r\n Транзитните операции са започнали през 2006 година в различни държави-членки като Полша, Унгария, Германия, Франция, Литва и Словакия. За всички тези операции два български митнически офиса са посочени като офис-дестинации за крайни получатели в Сърбия и Турция. Въпреки това, проверка на тези български митници, където трябва да са били обработвани транзитните операции, установила, че нито превозните средства, нито стоката някога е била физически представена на митницата. Допълнителни проверки разкрили, че в някои от случаите измамните електронни разрешения на операциите заемат място няколко часа след като те са инициирани, което е физически невъзможно поради необходимото за транспорт време. \r\n\r\n Българските митници били информирани както от сръбските, така и от турските им колеги, че въпросните превози никога не са влизали физически на територията на тези две страни. Измамните разрешения на операциите са осъществени чрез зловреден софтуер, който дава възможност да се проникне в българската система за транзит от разстояние, се сочи още в доклада. \r\n  \r\n \n\t\t\t\t\t\t", "date": "2018.06.07", "title": "ОЛАФ: През България са минавали престъпни транзитни операции "}
{"url": "http://www.bnews.bg/article/243287-ne_mozhe_da_bade_avtokratat_vse_pak_shte_blagovoli_da_doyde_v_parlamenta_i_da_razkazhe_za_sreshtata_si_s_putin", "text": "\n Все пак премиерът Бойко Борисов ще пристигне в парламента, за да разкаже за срещите си в Москва в края на май. \r\n\r\n След около година отсъствие от парламентарния контрол, Борисов ще отговаря на депутатски въпрос този петък, първи в министерския дневен ред. \r\n\r\n И въпреки че от ДПС го подканиха още преди дни да дойде в НС и да разкаже какво са си говорили по енергетиката с Путин, Борисов ще се отзове, но за да отговаря на актуалния въпрос на социалиста Антон Кутев. \r\n\r\n Кутев е поискал устен отговор от Борисов на въпроса какви са договореностите, които е постигнал с руския президент по отношение на доставките на природен газ. \r\n\r\n Борисов често е упрекван от опозицията, че неглижира с отсъствието си парламента, за което го атакува миналата седмица и президентът Румен Радев, обвинил го в автокрация. Тогава го защити шефът на ПГ на ГЕРБ Цветан Цветанов, който заяви, че депутатите от групата си вземат решенията сами, а Борисов е нямало как да идва в НС заради натоварената си международна програма през последните месеци. \r\n\r\n За последно министър-председателят се появи в Народното събрание в края на февруари по време на скандала с ЧЕЗ, но тогава участва в брифинг в кулоарите, а в пленарната зала не е влизал от миналата година, припомня Канал 3. \r\n \n\t\t\t\t\t\t", "date": "2018.06.07", "title": "Не може да бъде: Автократът все пак ще благоволи да дойде в парламента и да разкаже за срещата си с Путин"}
{"url": "http://www.bnews.bg/article/243288-darzhavnata_administratsiya_sprya_rabota_sluzhitelite_po_tsyal_den", "text": "\n От един месец държавните служители не могат да си вършат работата, защото се борят с попълването на обемисти документи, разказаха засегнати. Под страх от глоба от 300 до 1000 лв. всички служители в държавната администрация - до най-дребния чиновник, включително полицаи и военни, назначени като държавни служители, се оказаха задължени да подават имотни декларации всяка година.  \r\nТова задължение им се стовари от новия антикорупционен закон, като крайният срок изтича в петък, 8 юни. Засегнати са около 130 хил. души по данни на бивш ръководен кадър в новата мегакомисия. Потърпевшите недоумяват защо е необходимо да попълват всичката тази информация, при положение че не са по високите етажи на властта, където би трябвало да се търси голямата корупция. Комичното е, че дори нисшите длъжности са принудени да попълват графите, създадени за министрите и висшия управленски етаж - те трябва да посочват имат ли яхти и самолети.  \r\nХаосът с декларациите е голям, тъй като хората не знаят дали да декларират придобитото само за 2017 г. или всичко, което притежават до този момент. Тъй като няма единна практика, всеки инспекторат си измисля собствени правила. На страницата на комисията има линк \"Указания за попълване\", но той съдържа само навигация за електронната декларация, описана сложно, и нищо по същество за самите графи.  \r\nСкандалното е, че голяма част от данните са такива, които е-правителството вече притежава или може да установи само. Абсурдното е, че чиновниците са длъжни да декларират имуществото дори на съпрузите си, с които се намират в развод или фактическа раздяла от години, както и на любовниците си. Идеята, че могат да прехвърлят на тях вещи и имоти, придобити като подкуп, е налудничава - по-вероятно е за това да се използват родители, братя и сестри, братовчеди. Те обаче не подлежат на проверка.  \r\nТази подробна и чувствителна информация - извънбрачните връзки и малолетните деца, няма да бъде събирана централно от антикорупционната комисия, а от инспекторатите по месторабота или от упълномощени служители. Така хората ще изгубят всякаква анонимност в работата си и ще трябва да понесат риска всеки един колега да се рови в личния им живот.  \r\nАнтикорупционният закон беше приет ударно от парламента в края на миналата година. Навсякъде в него се говори за деклариране на имуществото и интересите на лицата, заемащи висши публични длъжности, и свързаните с тях лица. В някакъв момент обаче в параграф 2 в Допълнителните разпоредби на закона е добавено, че декларации се подават и от: \"служителите в администрацията на президента, в администрацията на органите на законодателната и съдебната власт, на Висшия съдебен съвет, на Инспектората към Висшия съдебен съвет и на Националния институт на правосъдието, в администрацията на органите на изпълнителната власт, в това число на териториалните звена, служителите в местната администрация, служителите в администрацията на органи, създадени със закон\". Изключение е направено само за служителите, които заемат технически длъжности.  \r\nЗадължени са също и \"представителите на държавата или на общините в органите на управление или контрол на търговски дружества с държавно или общинско участие или на юридически лица с нестопанска цел, управителите и членовете на органите на управление или контрол на общински или държавни предприятия и ръководителите на техните териториални поделения, както и на други юридически лица, които са бюджетни организации, членовете на политическите кабинети, съветниците и експертите към политическите кабинети, кметовете, кметските наместници и секретарите на общините, нотариусите, съдиите по вписванията и държавните и частните съдебни изпълнители\". \r\nПрофесионалното обединение на държавните служители (ПОДС) вече се възмути, че редови чиновници са принудени да декларират притежават ли яхти и самолети, както и други чувствителни лични данни в неоправдано голям обем, за които няма предвидена защита.  \r\nСъдебните служители също се изненадаха, че секретарите и деловодителите са включени към високите етажи на властта и че проверката на тяхното и на семействата им имущество ще допринесе за борбата с корупцията сред заемащите висши публични постове. Сдружението им изпрати специално становище до правната комисия на Народното събрание, до комисията за противодействие на корупцията, до премиера Бойко Борисов и министъра на правосъдието Цецка Цачева. Никой обаче не обърна внимание на двете организации, съобщава \"Сега\". \r\n \n\t\t\t\t\t\t", "date": "2018.06.07", "title": "Държавната администрация спря работа -  служителите по цял ден..."}
{"url": "http://www.bnews.bg/article/243266-shterkata_na_gloriya_se_nashari_s_tatusi", "text": "\n Щерката на фолкдивата Глория – Симона Загорова, се нашари с татуси \r\n\r\n Това стана ясно от снимка на младата певица в личния й профил в социалната мрежа Инстаграм. \r\n\r\n Загорова качи фотос, на който се е потопила в морето и е с гръб към камерата, а татусите й се подават от кръста и ръцете, писа „Телеграф“. \r\n\r\n На кръста си наследницата на Глория е нарисувала крила и числото 21 с римски цифри, а по ръката й виждаме надписи. Не е ясно откога Симона е фанка на татусите, но по всичко личи, че са се превърнали в нейна страст.Снимката вижте  \r\n \n\t\t\t\t\t\t", "date": "2018.06.07", "title": "Щерката на Глория се нашари с татуси "}
{"url": "http://www.bnews.bg/article/243290-golyamata_primadona_ronaldo_iska_zaplata_kato_na_mesi_i_neymar_inache_napuska", "text": "\n Кристиано Роналдо иска да напусне \"Реал\" Мадрид заради чувствително по-малката заплата, която получава в сравнение с нападателите на \"Барселона\" и \"Пари Сен Жермен\" Лионел Меси и Неймар, съобщават медиите в Португалия. \r\n\r\n В момента Кристиано получава годишно 62 млн. лири от \"Реал\" от заплати и рекламни права и има договор до 2021 година, но изисква увеличение на годишното си възнаграждение до 88 млн. лири или ще напусне. Ръководството на \"Реал\" обаче няма намерение да предлага нов контракт на Роналдо. \r\n\r\n Португалецът е недоволен и от отношението на клуба към проблемите му с властите. Испанските данъчни твърдят, че Роналдо е укрил 14 млн. евро в данъци, а португалският ас се надяваше на подкрепа от \"Реал\", каквато обаче до момента така и не е получил. \r\n\r\n Ако Роналдо, който 450 гола за \"Реал\" в 438 мача, реши да напусне, фаворити за подписа му се очаква да бъдат бившият му клуб \"Манчестър Юнайтед\" и шампионът на Франция \"Пари Сен Жермен\". \r\n \n\t\t\t\t\t\t", "date": "2018.06.07", "title": "Голямата примадона: Роналдо иска заплата като на Меси и Неймар, иначе напуска"}
{"url": "http://www.bnews.bg/article/243291-rafa_se_klasira_za_polufinal_dvuboyat_shte_e_s_del_potro", "text": "\n Световният номер 1 Рафаел Надал се класира за полуфиналите на Ролан Гарос, след като спечели доиграването на мача му срещу Диего Шварцман с 4-6, 6-3, 6-2, 6-2.  \r\n\r\n Той ще се срещне с  Дел Потро  в битка за място на финала.Предстоящият двубой между двамата ще е под номер 14, като Рафа води в преките сблъсъци с 9-5 победи. В другия полуфинал пък ще спорят сензацията в турнира Марко Чекинато от Италия и Доминик Тийм. \r\n \n\t\t\t\t\t\t", "date": "2018.06.07", "title": "Рафа се класира за полуфинал, двубоят ще е с Дел Потро"}
{"url": "http://www.bnews.bg/article/243294-katar_se_prosti_s_nato_geografski_ne_podhozhdal", "text": "\n НАТО отхвърли предложение на Катар да се присъедини към западния алианс, информира АФП. \r\n\r\n Алиансът отговори на коментар на военния министър на Катар, че дългосрочната \"амбиция\" на страната му е да се присъедини към НАТО. \r\n\r\n \"Според Член 10 от Вашингтонския договор само европейски страни могат да се присъединят към НАТО\", обяви представител на 29-членния алианс. \r\n\r\n \"Катар е ценен и дългогодишен партньор на НАТО\", поясни източникът. \r\n\r\n Преди година Саудитска Арабия, Египет, Бахрейн и Обединените арабски емирства (ОАЕ) прекъснаха дипломатическите и икономическите си отношения с Катар, обвинявайки Доха в подкрепа на тероризма. Катар отрича обвиненията и твърди, че бойкотът е опит за посегателство върху неговия суверенитет. \r\n\r\n Оттогава Катар търси по-тясно сътрудничество с НАТО.  \r\n \n\t\t\t\t\t\t", "date": "2018.06.07", "title": "Катар се прости с НАТО, географски не подхождал"}
{"url": "http://www.bnews.bg/article/243309-prezidentat_za_razlika_ot_drugi_az_nyamam_nachalnitsi_nito_v_balgariya_nito_v_chuzhbina", "text": "\n „За разлика от други аз нямам началници нито в България, нито в чужбина. Разбира се имам само един началник и това е българският народ, който ме е избрал и на когото съм се заклел да служа.“ Това заяви президентът Румен Радев пред журналисти днес в Трявна, помолен да коментира думите на министър-председателя Бойко Борисов, че критикува само управляващите, а не и опозицията и че опозиционният лидер Корнелия Нинова е негов „шеф“, съобщиха от прессекретариата на държавния глава. \r\n\r\n „Критикувам там, където се вземат решения и се разпределят финансови средства. Ако започне и опозицията да го прави, тогава ще критикувам нея“, добави държавният глава. Попитан за обявеното от българското правителство намерение да се поднови работата по отношение на АЕЦ „Белене“ и дали темата е била дискутирана при посещението му в Русия, държавният глава посочи, че реализацията на проекта няма как да се случи без участието на руските  конструктори, които са произвели реакторите и гарантират ядрената безопасност и че въпросът е бил обсъден по време на работната му визита в Москва и Сочи. \r\n\r\n „Що се отнася до вдигането на мораториума, приветствам го. Има заявен инвеститорски интерес и българското правителство има своите варианти и рационални идеи и нека да го оставим да събере необходимата информация, да проведе съответните преговори, да направи разчети, да ги представи и едва тогава да съдим рационален ли е проектът, безопасен ли е, изгоден ли е финансово за България и т.н. Затова призовавам да оставим правителството спокойно да си свърши работата“, посочи още Румен Радев. \r\n  \r\n \n\t\t\t\t\t\t", "date": "2018.06.07", "title": "Президентът: За разлика от други, аз нямам началници нито в България, нито в чужбина"}
{"url": "http://www.bnews.bg/article/243311-politsiyata_e_znaela_kade_sa_pelov_i_kolev_no_otlozhila_s_den_izdirvaneto_sluchaynost_borisov_i_valentin_radev_kakvo_stava_s_ostavkite", "text": "\n Все по-ясен става и пътят на бегълците Владимир Пелов и Радослав Колев в последните два месеца. След бягството от затвора двамата рецивидисти са успели да се придвижват без проблем до различни места. \r\n\r\n Последно двамата са се крили в апартамент в Ботевград, който е на няколко пресечки от мястото, където Владимир Пелов беше убит. Следите на Радослав Колев засега се губят. \r\n\r\n Преди да отидат в апартамента обаче, по информация на bTV, двамата затворници се крият в старото крило на болницата в града. \r\n\r\n Убежище за бегълците, според източниците ни, е било и село Огоя, община Своге. Няколко дни след бягството излезе информацията, че затворниците може да са именно там, но полицията тогава не ги откри. \r\n\r\n Първото скривалище на двамата бегълци, за което има информация, е постройка високо в планината край село Ябланица, отново в община Своге. \r\n\r\n Там са ги видели двама младежи, които забелязали, че от барачката, собственост на баща им, излиза дим. Именно този дим е издал бегълците. \r\n\r\n „Отваряме вратата и двамата бегълци срещу нас! И питат: „Момчета, какво правите тука?” Ние обясняваме: „Отиваме за див чесън” „А, добре, добре, не се бойте!”, казват ни. Ние им казахме, че не се притесняваме, при което затворихме вратата. Почервеняха и двамата, като отворихме... при което си мръднаха ръцете и ние помислихме да не е нещо пистолет, но нищо не стана”, разказва едно от момчетата. \r\n\r\n Момчетата успяват да отидат при баща си и звънят в МВР. Два часа по-късно за проверка на сигнала идват полицаи, но се качват в планината едва на следващия ден. \r\n\r\n „Показахме им къде трябва да се качат, но нямаше възможност – не бяха облечени подходящо, нямаха джип и седяха с нас и чакахме полицията...”, разказва момчето. \r\n\r\n По същото време до колибата пристига джип, в който вероятно се качват Пелов и Колев и бягат. \r\n\r\n Какъв точно е бил пътят на Пелов и Колев след това не е съвсем ясно. \r\n\r\n Колев се издирва и сега.   \r\n \n\t\t\t\t\t\t", "date": "2018.06.07", "title": "Полицията е знаела къде са Пелов и Колев, но отложила с ден издирването. Случайност?!!! Борисов и Валентин Радев, какво става с оставките?"}
{"url": "http://www.bnews.bg/article/243272-svidetel_vladimir_pelov_me_zaplashvashe_tryabvashe_da_hodya_vsyaka_sabota_da_mu", "text": "\n Свидетел е бил заплашван от застреляния затворник Владимир Пелов, за да му помага в укриването в Ботевград. По думите му Владимир Пелов е насочил пистолет срещу него и не е имал избор освен да си мълчи за местонахождението на престъпника. \r\n\r\n „Той ми каза, че всяка събота между два и три часа трябва да бъда там, заплаши ме. Каза ми да ходя всяка събота да пазарувам страшно много неща, за 200-300 лв., запасяваше хладилника”, разказа свидетелят пред БТВ. \r\n\r\n По думите му Пелов излизал нощем, но нямал представа къде е ходил и какво е правил. \r\n\r\n Междувременно стана ясно, че в апартамента в Ботевград, в който е живял Владимир Пелов, заедно с него се е укривал и другият престъпник, избягал от Софийския затвор – Радослав Колев. В жилището бяха открити и експлозиви. \r\n \n\t\t\t\t\t\t", "date": "2018.06.07", "title": "СВИДЕТЕЛ: Владимир Пелов ме заплашваше, трябваше да ходя всяка събота да му....\r\n"}
{"url": "http://www.bnews.bg/article/243264-pusnaha_predsrochno_gringo_na_sofka_za_dobro_povedenie", "text": "\n Софийският градски съд освободи предсрочни от затвора за добро поведение любимия на фолк певицата Софи Маринова – Тодор Рашков Давидов – Гринго. \r\nЗвездата пропусна лично да чуе прочитането на присъдата от съдията, тъй като имала час при зъболекар. „Ще го посрещна с нова усмивка“, разкрива пред „Телеграф“ тя.  Певицата ще трябва да остане на сухо още само седмица, тъй като трябва да минат 7 дни, колкото е срокът за обжалване, който се дава по закон. \r\nГринго беше в затвора 9 месеца и 13 дни, като му оставаха да прекара там още 17 дни. Давидов бе осъден на 10 месеца лишаване от свобода за това, че заплашвал и изнудвал айтовски бизнесмен. \r\nПредсрочното му освобождаване с 10 дни е благодарение на доброто поведение на Гринго, който бил затворник за пример – спазвал режима, полагал е доброволен неплатен труд, престоят му в затвора довел и до промяна в поведението му. \r\n  \r\n \n\t\t\t\t\t\t", "date": "2018.06.07", "title": "Пуснаха предсрочно Гринго на Софка за добро поведение "}
{"url": "http://www.bnews.bg/article/243274-shterkata_na_abramovich_piruva_v_angliya", "text": "\n Докато собственикът на „Челси” Роман Абрамович продължава да има проблеми с английските власти, дъщеря му София си живее като принцеса в Лондон. Третата наследничка на магната жули шампанско и обикаля света, особено когато не купонясва с приятели на частните яхти на баща си. \r\n\r\n 23-годишната красавица тези дни завърши престижния колеж „Ройъл Халуей” в Лондон и се отдаде на живот. В профила й в инстаграм по нищо не личи да е притеснена за проблемите на баща си, пише „България днес”. \r\n\r\n София е трето дете на милиардера и е от втория му брак с Ирина. От 2003 година живее в Англия, но за разлика от баща си, тя няма никакви проблеми с миграционните служби. \r\n\r\n София все още живее заедно със сестра си Анна и брат си Аркадий в семейното имение в Съсекс, което е на стойност 18 милиона паунда. То бе оставено от Абрамович на втората му съпруга след развода им през 2007 година, заедно със 150 млн. паунда кеш. \r\nСофия винаги е живяла обкръжена от бодигардове, а папараците редовно я хващат в един от двата семейни апартамента в Лондон. Британските таблоиди изчислиха, че за 18-я рожден ден на милиардерското отроче е вдигнат купон на стойност 300 000 паунда в най-тузарския клуб в Лондон. \r\n  \r\n \n\t\t\t\t\t\t", "date": "2018.06.07", "title": "Щерката на Абрамович пирува в Англия "}
{"url": "http://www.bnews.bg/article/243299-shterkata_na_gala_ne_se_e_razdelyala_sas_sina_na_dzhudzhi", "text": "\n Щерката на Гала Мари не се е разделила с гаджето си Константин, обявиха близки до двойката пред Hotnews.bg. В последния си брой много жълт седмичник твърди, че двамата не поддържат връзка от Нова година, позовавайки се на социалните медии. Явно обаче недостигът на кадри в изданието се е отразил на проверката на фактите, защото едно кликване на мишката и влизане във Фейсбук профила на красавицата опровергава писанията. Мари продължава да се обявява като обвързана със сина на Джуджи, а двете й снимки на корицата са пак с него. Самата водеща разказа преди броени дни на гостуващата й в „На кафе” Кичка Бодурова, че дъщеря й е вярна на едно-единствено момче, докато двете обсъждаха наследничките си. \r\n  \r\n \n\t\t\t\t\t\t", "date": "2018.06.07", "title": "Щерката на Гала не се е разделяла със сина на Джуджи"}
{"url": "http://www.bnews.bg/article/243278-shok_v_holandiya_otkriha_martva_sestrata_na_kralitsata", "text": "\n По-малката сестра на кралицата на Холандия Максима е била открита мъртва в аржентинската столица Буенос Айрес. \r\n\r\n Вестта за смъртта на 33-годишната Инес Сорегета бе потвърдена от кралското семейство, а според медиите в Аржентина става въпрос за очевидно самоубийство. Тя е намерена в дома си в сряда вечерта. По информация в медиите младата дама е страдала от депресия и психични проблеми. В Буенос Айрес тя е работила за правителството. \r\n\r\n Инес Сорегета е кръстница на най-малката дъщеря на 47-годишната Максима - Ариане. Инес е най-малкото дете в семейството си.  \r\n\r\n Кралица Максима е родом от Буенос Айрес. Омъжена е за краля на Холандия Вилем-Александър. \r\n \n\t\t\t\t\t\t", "date": "2018.06.07", "title": "Шок в Холандия: Откриха мъртва сестрата на кралицата!"}
{"url": "http://www.bnews.bg/article/243279-eto_ya_fatalnata_doznatelka_zaradi_koyato_zagina_politsay_a_komandos_go_chaka_zatvor", "text": "\n Дознателката от РУ Карлово Люба Алексова извикала във фаталния ден полицая Добромир Лазаров в Пловдив. Той е тръгнал от Сопот по своя инициатива, за да говори с убиеца си - военния от 61 бригада „Специални сили“ Ангел Желязков“ и да си изясняват отношенията. \r\n\r\n Истината е съвсем друга, твърдят пред БЛИЦ хора от обкръжението на Лазаров. В момента се работи по основната версия, че в деня на убийството Люба е извикала Добромир в Пловдив, потвърдиха и разследващи.В този момент полицаят бил при учителката в Карлово. Това е жената, с която до преди 2-3 месеца Лазаров живеел на семейни начала. Връзката му с Люба обаче била сериозна, той е споделял с близки хора, че е влюбен в дознателката, имали сериозни планове за бъдещето. Тя му е обещавала, че ще се раздели с командоса Ангел Желязков, с когото живеела в Пловдив. \r\nХодила е в Сопот, в дома на полицая, крила се е от външни хора, но близки на Лазаров са знаели за тази тайна връзка. Именно заради любовта си към Люба Добромир казал на учителката, с която живеел на семейни начала от няколко години, че иска да продължи живота си с друга жена. Разделили се, но той посещавал учителката. Люба Алексова обаче е манипулирала и Добромир, и Ангел. \r\n\r\n Лъгала ги е и двамата, имала е паралелна връзка с тях.  В деня, в който Люба го извикала в Пловдив, Добромир казал на бившата си изгора, че отива да къщата си в Сопот и заминал за града под тепетата. За съжаление това е било последното му пътуване в живота. По непотвърдена информация на БЛИЦ, Люба и Лазаров са пили кафе в Пловдив, говорили са. \r\n\r\n Ангел Желязков се е обадил на любимата си, накарал я да го вземе отнякъде. Именно тук се разминават твърденията и на разследващи, и на защита. По време на мярката се твърдеше, че Добромир е причакал пред входа командоса и Люба. Сега твърденията пред БЛИЦ са съвсем други. Това предстои да изясни разследването. Не е ясно след като Люба е взела с кола военния, къде е бил Лазаров, как точно е възникнал скандала.  \r\n\r\n Припомняме, че командосът бе арестуван на 21 май затова, че намушка полицая в Пловдив. На 30 май т.г.  ”. Мъжът бе задържан за убийството на полицая Добромир Лазаров, с когото имали спор за дознателката Люба Алексова. \r\n  \r\n \n\t\t\t\t\t\t", "date": "2018.06.07", "title": "Ето я фаталната дознателка, заради която загина полицай, а командос го чака затвор"}
{"url": "http://www.bnews.bg/article/243280-strategicheska_greshka_e_che_ne_uchastvame_v_izbora_na_ime_za_makedoniya", "text": "\n Не е ясно дали Гърция и Македония ще стигнат до споразумение за името на Македония. Това заяви в предаването „12+3“ Велизар Енчев – бивш посланик на България в Хърватия.   \r\n\r\n „Вече 26 години продължава тази сага. Натискът върху гръцкия министър-председател Алексис Ципрас не е само от НАТО и ЕС, а и от гръцката опозиция, в лицето на лидера на „Нова демокрация“ Кириакос Мицотакис, който направи серия от изявления, които мога да ги характеризирам като пробългарски. Той настоява да не се споменава изобщо в това споразумение и да бъдат елиминирани термини като „македонска националност“ и „македонски език“ – нещо, което нашите политици в сегашното правителство не смеят и да помислят да кажат“. \r\n\r\n „В случая говорим за едно левичарство в СИРИЗА, което ще им „изяде главата“, заради което не съм толкова сигурен, че ще стигне до това споразумение. Ципрас трябва да е политически самоубиец, за да не се съобрази поне отчасти със забележките на Мицотакис“, коментира Енчев и припомни, че вчера в 24 града в Гърция имаше големи спонтанни протести. \r\n\r\n Велизар Енчев определи като стратегическа грешка, че не сме поискали в самото начало да участваме като трета страна в преговорите за името на Македония. Ако се приеме името „Северна Македония“, това ще е насочено срещу България, категоричен е той и добавя: \r\n\r\n „Както и ако се казва Охридска архиепископия – това ще е жесток удар по българските исторически национални интереси. Двоен удар – Северна Македония включва в състава си Вардарска и Пиринска Македония. Още по-предизвикателно и провокативно беше искането на Зоран Заев за Република Илиндеска Македония – това беше директен удар по сърцевината на българската национална идея“. \r\n\r\n Велизар Енчев направи равносметка след подписването на договора за добросъседство между България и Македония. Според него България е понесла много удари в гърба. Един от тях е съставът на македонската част от смесената българско-македонска комисия. По думите му и тримата представители от Македония са открити антибългаристи в експертно-исторически план. \r\n\r\n „Аз разчитам на състава на българската комисия, но се страхувам да не би тази българска комисия да последва примера на българското правителство, което капитулира пред НАТО. Заради НАТО-вското членство на Македония вдигнахме бялото знаме и предадохме на македонистите всичко, за разлика от гърците. \r\n\r\n “Не се страхувам толкова от споразумението между Гърция и Македония, макар че ще е много неприятно, ако се приеме името Северна Македония, повече се страхувам от споразумението между Вселенската патриаршия и Македонската православна църква с посредничеството на премиера Заев. Това ще бъде кинжален удар в сърцето на българската история“. \r\n \n\t\t\t\t\t\t", "date": "2018.06.07", "title": "Стратегическа грешка е, че не участваме в избора на име за Македония"}
{"url": "http://www.bnews.bg/article/243269-pretsedent_arestuvaha_sobstvenik_na_starozagorski_sayt_opetnil_balgarskoto_zname", "text": "\n Специализираният наказателен съд наложи мярка за неотклонение „Задържане под стража“ на собственика на сайта „Гласът на Стара Загора“, който на 29 май 2018 г. опетни българското знаме недалеч от столичната Съдебна палата. На 2 юни 2018 г. той разпространи клип с гаврата и с други свои непристойни действия в интернет, съобщават от съда. \r\n\r\n В деня на публикуването Специализираната прокуратура се самосезира и образува досъдебно производство. \r\n\r\n Със съдействието на органите на МВР извършителят бе задържан в Стара Загора за 24 часа и му бяха повдигнати обвинения за престъпление срещу Републиката и за хулиганство с изключителен цинизъм и дързост. Съдът уважи искането на Специализираната прокуратура за задържане заради наличие на опасност да извърши друго престъпление. \r\n \n\t\t\t\t\t\t", "date": "2018.06.07", "title": "ПРЕЦЕДЕНТ! Арестуваха собственик на старозагорски сайт - опетнил българското знаме"}
{"url": "http://www.bnews.bg/article/243295-ananiev_obeshta_elektronni_retsepti_plyus_plashtane_dalgovete_na_zdravnata_kasa_kam_chuzhdite_fondove", "text": "\n Електронната рецепта може да бъде факт до края на годината. Това каза министърът на здравеопазването Кирил Ананиев по време на заседанието на парламентарната Комисия по здравеопазване. По думите му в средата на 2019 год. се очаква да има електронно здравеопазване, предаде БТА. \r\n\r\n В отговор на въпрос, свързан с дължимите от НЗОК суми към чуждите здравни фондове, министър Ананиев подчерта, че до края на годината ще бъдат платени 73 млн.лв., а до края на следващата година ще бъдат разплатени всички дължими суми, за които е изтекъл 18-месечният безлихвен срок за плащане. \r\n\r\n За липсата на лекари в различни специалности и специализацията на медиците министър Ананиев каза, че наредбата има нужда от промяна и е направен пълен анализ на човешките ресурси в системата. По думите му МЗ трябва да защити пред павителството предложение, според което обучението и придобиването на специалност, както и продължаващото обучение да бъдат за сметка на държавния бюджет. За това трябва да убедим и Министерството на финансите, допълни още той. Министър Ананиев добави, че ако това предложение бъде прието, лекарите ще имат ангажимент да работят определен период от време в България. \r\n \n\t\t\t\t\t\t", "date": "2018.06.07", "title": "Ананиев обеща електронни рецепти плюс плащане дълговете на Здравната каса към чуждите фондове"}
{"url": "http://www.bnews.bg/article/243259-v_sarbiya_poludyaha_po_preslava_zasipaha_ya_s_komplimenti", "text": "\n Поп-фолк дивата Преслава гостува в Белград, за да представи дуетното си парче със сръбската звезда Драган Коич – Кеба, съобщава „Монитор“. Двамата промотирах песента Bogovi zemljom hode в няколко медии, които останаха очаровани от миньончето от Добрич и стигнаха до заключението, че „Преслава е колкото красива, толкова и талантлива“. „Преслава е изключителен артист и прекрасен човек. Тя е много скромна, независимо че е една от най-големите звезди на България. Впечатлен съм от нея и се радвам, че имаме съвместна песен“, сподели мнението си и Кеба. Песента Bogovi zemljom hode се радва на голям интерес и в социалните мрежи, където феновете изказват комплименти за това, че Преслава разгръща вокалния си потенциал и на чужд език. Сръбският певец издаде, че обмисля проект със звездата на „Пайнер“ още преди година, по време на първия Балкански бал в „Арена Армеец“. Тогава той похвали творчеството и на други родни поп-фолк изпълнители, сред които Азис, Тони Стораро и Глория. \r\n \n\t\t\t\t\t\t", "date": "2018.06.07", "title": "В Сърбия полудяха по Преслава, засипаха я с комплименти"}
{"url": "http://www.bnews.bg/article/243298-rabotnik_padna_ot_skele_vav_vratsa", "text": "\n Работник от фирмата, която санира блокове в идеалния център на Враца, е паднал от скеле по време на работа днес. Злополуката е станала пред първия блок от пешеходната зона, позната като \"Пробива“. \r\n\r\n Ръководителят на групата работел на височина около 2 метра. По неизвестни към момента причини той паднал на асфалта пред златарското ателие на Тони Гаргата, уточнява bulnews.bg. \r\n\r\n От падането работникът е със счупен крак. Той е вдигнат незабавно с линейка и е откаран във врачанската болница. \r\n \n\t\t\t\t\t\t", "date": "2018.06.07", "title": "Работник падна от скеле във Враца"}
{"url": "http://www.bnews.bg/article/243240-bivshata_na_godzhi_si_hvana_politsay_20_godini_stoyala_na_suho_sled_razdyalata_s_muzikanta", "text": "\n Бившата съпруга на басиста Георги Милчев – Годжи е влюбена до ушите. Цели 20 години след раздялата с голямата си любов, Даниела отново е намерила щастието. По непотвърдена информация новият мъж до нея е от системата на МВР и двамата вече планирали сватба. \r\n\r\n С благоверния й се познават от няколко години, но едва наскоро отношенията им започнали да придобиват по-сериозен вид след предложение за брак, което брюнетката получила от половинката си. Това се случило малко след като Годжи и новото му гадже Надежда решиха да се сгодят, съобщи „Галерия“. Бившата съпруга на басиста приела годежния пръстен с огромно вълнение и оттогава се носи на крилете на любовта. \r\n\r\n Нейните синове Волен и Цветомил реагирали нормално на новината. Момчетата дори се зарадвали, тъй като най-накрая е спряла да страда заради новата жена на баща им. \r\n\r\n „Дани, цъфтиш от любов!“, „Миличка, защо ти светкат очичките? Дано да е заради това, което си мисля. Нямам търпение да получа поканата“, подхвърлят приятели на Даниела в социалната мрежа. За да не предизвика излишни клюки, тя не издавала самоличността на мъжа до себе си и грижливо го изрязва от всяка снимка така, че да не се вижда лицето му. А и тя самата никога не е харесвала да се открива по страниците на светските издания и винаги е избягвала да провокира внимание към себе си. Неслучайно държи само една снимка в профила си с Годжи – от сватбата им преди 30 години, за да не бие на очи, че именно тя е жена му, по-скоро -  бившата му такава. \r\n\r\n А може би причината да не държи съвместни фотоси с музиканта е друга – разочарование и горчиви спомени. Откакто е постъпил на работа при Слави, басистът е започнал системно да й изневерява по време на брака им. Първоначално кръшнал с една балерина, след което му станало навик и минал още няколко. Докато той се забавлявал, тя сама отглеждала двете им деца, като нито веднъж не е понечила да му върне „жестта“  да му забие и тя нож в гърба. Именно заради прелюбодействията му с Даниела стигнаха до развод.  Новият й е първият й мъж, който не си е позволявала да има дори и по време на 20-те години, в които е без Годжи. \r\n \n\t\t\t\t\t\t", "date": "2018.06.07", "title": "Бившата на Годжи си хвана полицай! 20 години стояла на сухо след раздялата с музиканта "}
{"url": "http://www.bnews.bg/article/243262-mihaela_marinova_publichno_se_obyasni_v_lyubov_na_futbolist", "text": "\n Певицата Михаела Маринова за първи път говори за новата си любов-футболиста от ЦСКА Александър Дюлгеров. Младата красавица и спортистът дълго време криха връзката си, но вчера изпълнителката реши да разкрие сърцето си. Пред Слави Трифонов тя призна, че е много щастлива, въпреки че не назова поименно Дюлгеров. \r\n\r\n Мишето обаче с широка усмивка разказа, че се вижда с футболист от ЦСКА-предпочитания отбор на водещия на Шоуто, към който сантимент изпитвал и баща му Тодор. Михаела, която спечели предишния сезон на като „Две капки вода” буквално сияеше в секси тоалет, а доброто й настроение зарази дори Трифонов. Тя представи последния си хит”Очи в очи”, който пък е рекламиран в социалните мрежи от Дюлгеров. Ето как го представи той във Фейсбук: Преди година Михаела имаше сериозна връзка с Иво Добрев, неин колега. В края на 2017 година обаче тя сама обяви, че двамата са се разделили, а малко след това започна и връзката и с Дюлгеров. \r\n  \r\n \n\t\t\t\t\t\t", "date": "2018.06.07", "title": "Михаела Маринова публично се обясни в любов на футболист"}
{"url": "http://www.bnews.bg/article/243267-ot_bolnitsata_saobshtiha_prostrelyanata_v_slanchev_bryag_simona", "text": "\n Симона Тодорова, простреляната в главата млада жена, излезе от кома, съобщи \"24 часа\". \r\n\r\n Припомняме, 22-годишната Симона от Дряново бе простреляна в \"Слънчев бряг\" на 2 юни от 37-годишния Михаил Станков, който от ревност уби хазартния бос Коста Николов-Миджурина. \r\n\r\n Симона вече диша самостоятелно, тя е била извадена от медикаментозната кома. Лекарите от УМБАЛ Бургас информират, че 22-годишната има и двигателна активност. Все още не е ясно обаче дали Симона ще се възстанови напълно. Куршумът е засегнал важни центрове в мозъка на Тодорова. \r\n\r\n Не е ясно дали тя ще може да води пълноценен живот. Състоянието на 22-годишната Симона е стабилизирано, но остава много тежко. \r\n\r\n Припомняме, прокуратурата повдигна обвинение спрямо 37-годишния Михаил, който беше задържан за показния разстрел на бизнесмен в Слънчев бряг. По думите на окръжния прокурор на Бургас Георги Чинев престъплението е извършено от ревност. \r\n\r\n Според прокурора обвиненият е призналпред държавното обвинение за извършеното от него убийство. Михаил няма спомен как е извършил престъплението. \r\n \n\t\t\t\t\t\t", "date": "2018.06.07", "title": "ОТ БОЛНИЦАТА СЪОБЩИХА: Простреляната в Слънчев бряг Симона..."}
{"url": "http://www.bnews.bg/article/243268-ot_poslednite_mintuti_parlamentat_vpregna_petkova_da_tarsi_nachini_za_postroyavaneto_na_aets_belene", "text": "\n Парламентът прие предложението на ГЕРБ и „Обединени патриоти“ за възобновяване на търсенето на възможности за изграждане на АЕЦ „Белене“. „За“ гласуваха 172 народни представители, 14 бяха „против“, а двама се въздържаха. \r\n\r\n Според решението парламентът възлага на енергийния министър да търси възможности за реализация на проекта, съвместно със стратегически инвеститор, на пазарен принцип, без държавна гаранция, чрез отделяне на активите и пасивите за проекта в отделно дружество, информира \"Фокус\".  \r\n\r\n С приемането на решението депутатите възложиха на министъра да организира и контролира провеждането на преговори с потенциални инвеститори. А до 31 октомври- да предприеме действия за разработване на процедура за избор на стратегически инвеститор и да предложи възможности за структурирането на проекта. Теменужка Петкова ще бъде задължена да информира депутатите периодично за предприетите действия и резултатите от преговорите. От ГЕРБ препоръчват МС да предприеме действия по отмяна на решението за спирането на „Белене“ при поставените в решението условия. Проекторешението беше прието от Комисията по енергетика вчера.  \r\n  \r\n \n\t\t\t\t\t\t", "date": "2018.06.07", "title": "OT ПОСЛЕДНИТЕ МИНТУТИ! Парламентът впрегна Петкова да търси начини за построяването на АЕЦ \"Белене\""}
{"url": "http://www.bnews.bg/article/243276-eksshef_na_od_zemedelie_dal_orehite_na_zhena_si_nezakonno", "text": "\n Комисията за противодействие на корупцията и за отнемане на незаконно придобитото имущество (КПКОНПИ) установи конфликт на интереси по отношение на бивш директор на Областна дирекция \"Земеделие\" в Варна, съобщиха от Комисията, които не упоменават обаче името на ексшефа. Според Lex.bg това е Георги Борисов, кой е и бивш депутат от БСП. \r\n\r\n Проверката е образувана по сигнал, постъпил в Комисията. В хода на проверката е установено, че пет месеца след назначаването си като директор на ОД \"Земеделие\"-Варна, в качеството си на лице, заемащо публична длъжност по смисъла за закона, той е упражнил правомощията си в частен интерес. В условия на конфликт на интереси е подписал договор за аренда с фирмата, в която е бил управител преди назначението си и където към настоящия момент съдружник е жената, с която се намира във фактическо съжителство. Договорът е за срок от 50 години за безвъзмездно ползване на земя от Държавния поземлен фонд (общо в размер на 754,193 декара) с цел създаване и отглеждане на трайни насаждения - орехи, съобщиха от Комисията. \r\n\r\n Наред с това нарушение е допуснал и още едно - не е изпълнил задължението си да депозира декларация за конфликт на интереси при обявяване на класирането на участниците в търга, когато става ясно, че същата фирма заема първо място. Такава възможност е предвидена в закона (отм.) - при наличие на частен интерес по конкретен повод лицето да направи самоотвод от упражняване на правомощията си по служба. \r\n\r\n Според Lex.bg, до 2013 г. съдружници във фирмата на жената, с която живеел Борисов - Камелия Пархова са били Георгиев и областният шеф на БСП във Варна Цонко Цонев, а след това са прехвърлили своите дялове на съпругите си. \r\n\r\n В производството пред Комисията за противодействие на корупцията и за отнемане на незаконно придобитото имущество (КПКОНПИ), Георгиев обяснил, че е разведен от 1995 г. и срещите му с Пархова са свързани само с двете им деца. Докладна записка от МВР и по сведения от домоуправител обаче показали, че през цялата 2013 г. Георгиев, Пархова и децата им са живеели на един адрес. \r\n\r\n В решението на КПКОНПИ се казва, че за да има осъществен конфликт на интереси за нарушения по отменения закон, по който е производството, са нужни три предпоставки: лицето да заема публична длъжност, да има частен интерес, който може да повлияе върху безпристрастното изпълнение на правомощията или задълженията му по служба и действията му да са повлияни от частния интерес. \r\n\r\n Комисията е установила, че пет месеца след назначаването си като директор, Борисов е бил в конфликт на интереси, като е подписал договора за аренда с фирма \"Нептун-2\", защото е бил неин управител, а при сключването на договора, съдружник в дружеството е жена му. Освен това Георгиев не е подал декларация за конфликт на интереси при обявяване на класирането на участниците в търга, когато става ясно, че същата фирма заема първо място. \r\n \n\t\t\t\t\t\t", "date": "2018.06.07", "title": "Ексшеф на ОД \"Земеделие\" дал орехите на жена си...незаконно"}
{"url": "http://www.bnews.bg/article/243237-snahata_na_halvadzhiyan_vee_tsitsi_samo_po_prashki_v_skandalno_video", "text": "\n И докато днес се вживява като видна хореографка, зад чийто гръб стои влиятелна в телевизионните среди фамилия, то в миналото Алекс Енева е обожавала провокацията и не се е навила да снима фотосесия без дрехи, а е склонила да се появи дибидюс в цяло видео,пише HotZona. \r\n\r\n Става дума за клипа към песента на Руши Виденлиев от 2004 година „Things are simple”. По онова време певецът беше тотален хит и блян за тийнейджърите. По сценарий в лентата към парчето Алекс е трябвало да е почти през цялото време полугола пред камерите. Това ни най-малко не я притеснило, тъй като била танцьорка, чиято дързост била известна на мнозина. \r\n\r\n Действието се развива на пуст морски плаж, а Алекс и Руши влизат в кожите на безгрижни влюбени. Енева прави изкусителни движения пред камерата по къси панталони и наперено развява непокрития си с нищо бюст. Тя се натиска с изпълнителя и двамата се впускат в страстни интимности, ласки и целувки. \r\n\r\n Изведнъж на екрана Алекс остава само по прашки, и гордо пъчи заднциа, докато прави стриптийз на Виденлиев. Сяда му предизвикателно в скута и какво ли още не. Тъкмо когато човек очаква, че ще остане съвсем гола, сюжетът преминава напред и бившата адреналинка на „Господари на ефира“ взе, че си покри срамотиите… \r\n\r\n По това време Руши не е започнал връзката си с манекенката Таня Илиева, а Алекс не е завъртяла главата на сина на Маги Халваджиян – Бедрос. ВИДЕОТО ВИЖТЕ \r\n \n\t\t\t\t\t\t", "date": "2018.06.07", "title": "Снахата на Халваджиян вее цици само по прашки в СКАНДАЛНО ВИДЕО "}
{"url": "http://www.bnews.bg/article/243252-kakvo_vreme_ni_ochakva_dnes", "text": "\n Днс преди обяд в повечето райони ще преобладава слънчево време. Около обяд отново ще се развива купеста и купесто-дъждовна облачност и на много места ще има краткотрайни валежи от дъжд и гръмотевични бури, главно в Централна България ще са интензивни и значителни по количество. Има условия за градушки. През нощта срещу петък явленията ще затихват. Максималните температури ще са между 27° и 32°. \r\n\r\n Над планините преди обяд облачността ще е незначителна, но около обяд бързо ще се развие купесто-дъждовна облачност. На много места ще има краткотрайни, временно интензивни валежи и гръмотевични бури. Ще духа слаб до умерен югоизточен вятър. Максимална температура на височина 1200 метра около 20°, на 2000 метра – около 13°. \r\n \n\t\t\t\t\t\t", "date": "2018.06.07", "title": "Какво време ни очаква днес?"}
{"url": "http://www.bnews.bg/article/243253-stana_yasno_vizhte_kade_sa_se_ukrivali_pelov_i_drugiyat_retsidivist", "text": "\n Продължава разследването на престрелката и убийството в Ботевград. Установено е, че освен застреляният във вторник късно вечерта Владимир Пелов в жилището с експлозивите в Ботевград се е укривал и другият избягал рецидивист от Централния софийски затвор Радослав Колев.  \r\n\r\n В апартамента в блока на бул. „България\" в града е намерена раница с експлозиви и граната, информира Нова тв. Жената, чийто блок в Ботевград вчера бе отцепен от полицията, е на 40 години и се казва Весела. Тя била омъжена за най-добрия приятел на убития снощи Владимир Пелов – Мико, който преди години бил задържан за двойно убийство в ботевградското село Рогозен и се обесил в затвора. Когато е бил на свобода, Пелов помагал на вдовицата с две деца с пари. Когато избягал от затвора, вероятно е била първият човек, когото потърсил, за да му помага да се крие \r\n\r\n . Според новата версия Пелов и Колев заплашили жената и детето на Нико Петков, за да се грижат за тях и да ги укриват близ 40 дни.  Във вторник след 23 часа в центъра на Ботевград, зад музея, беше застрелян Владимир Пелов, избягал от затвора в началото на април. Криминално проявеният Марио Панчев и издирваният опасен рецидивист Владимир Пелов откриват стрелба един срещу друг. Марио Панчев оцелява с куршум в тялото и е настанен в „Пирогов” в тежко състояние.  Основната версия са неуредени финансови отношения. \r\n\r\n Според техни съграждани пък спорът бил за жена. Панчев свидетелствал срещу него за убийството на двама роми и затова Пелов искал да отмъсти - е друга версия. Панчев е в много тежко състояние.  Властите са разполагали оперативна информация, че от около месец Пелов се намира на територията на Ботевград. Всеки получен сигнал е бил проверяван. \r\n\r\n Владимир Пелов е бил с променена външност – с брада, облечен със суитшърт с качулка и шапка. Владимир Пелов избяга заедно със съучастника си Радослав Колев през централния вход на Софийския затвор, след като стреля с пистолет по охраната. А на 2-ри юни в Ботевград бе проведена полицейска акция в търсене на избягалия затворник. Последният сигнал, че Пелов се крие в Ботевград, е подаден преди  \r\n \n\t\t\t\t\t\t", "date": "2018.06.07", "title": "СТАНА ЯСНО! Вижте къде са се укривали Пелов и другият рецидивист"}
{"url": "http://www.bnews.bg/article/243239-kukata_shashka_fenkite_si_veche_e_blondin", "text": "\n Актьорът Мариан Вълев, който се превърна във всенароден любимец с ролята си на Куката в хитовия сериал „Под прикритие”, стана блондин. Вълев си пусна снимки в социалните мрежи, на които косата му е руса. Пред него пък лежат пачки долари, а феновете моментално предположиха, че става дума за роля в нов сериал. От видяното можем да предположим, че Куката пак ще играе лошо момче, пише „Телеграф”. Припомняне ви, че преди година Мариан Вълев се скри от прожекторите и доста време не се появяваше никъде. Сега обаче е зареден с енергия, която да вложи в новия си проект. Близки до актьора издадоха, че Вълев е подготвил и още няколко проекта, които ще видят бял свят.ю \r\n  \r\n \n\t\t\t\t\t\t", "date": "2018.06.07", "title": "Куката шашка фенките си, вече е блондин"}
{"url": "http://www.bnews.bg/article/243254-brutalno_mele_v_stolichniya_gradski_transport_tazi_nosht_patnik_e_izvadil_nozh_i_e", "text": "\n Двама души пострадаха при инцидент в столичния градски транспорт снощи. \r\n\r\n Трима пътници в трамвай, в района на \"Подуене\", стигат до конфликт в превозното средство. \r\n\r\n По неофициална информация на Bulgaria ON AIR в резултат на свадата единият от пътуващите е ранен с нож, а другият е ударен с бутилка. \r\n\r\n Нападателят успява да избяга от местопроизшествието с друг травмай, а ранените са откарани в болница. \r\n\r\n Столичната полиция изяснява причините за среднощната свата. \r\n  \r\n \n\t\t\t\t\t\t", "date": "2018.06.07", "title": "БРУТАЛНО МЕЛЕ В СТОЛИЧНИЯ ГРАДСКИ ТРАНСПОРТ ТАЗИ НОЩ! Пътник е извадил нож и е..."}
{"url": "http://www.bnews.bg/article/243232-niki_iliev_zhivyal_v_istinski_koshmar_po_vreme_na_braka_si_sas_sanya_borisova", "text": "\n Режисьорът Ники Илиев е живял в истински кошмар по време на връзката си със Саня Борисова \r\n\r\n И все пак той събра кураж да сложи окончателен край на брака им след бурно съжителство. Причината за сложните им отношения било истеричното поведение на актрисата. Емоционална нестабилност и разочарования от предишни връзки я превърнали в неуравновесена жена, която непрестанно иска внимание, писа „Галерия“. \r\n\r\n В арт гилдията отдавна се говори за грозни скандали помежду им, чийто главен инициатор бил Саня. Тя го ревнувала неконтролируемо и когато пътувал, му звъняла по телефона десетки пъти. Позволявала си да му крещи, да го псува, да прави сцени в хотелите, където отсядали по време на снимки. Още в началото на връзката им Ники се чудил дали ще успее да издържи на нечовешкия тормоз. \r\n\r\n Лежал на кълката, че Саня ще постигне постепенно емоционален баланс. За съжаление това не се случва и едва след година семеен живот той осъзнава, че връзката им е обречена. \r\n\r\n В арт гилдията се спекулира с причината за „откачането“ на красавицата. Истината била, че тя губи контрол над неврите си след раздялата с актьора Деян Донков, с когото изживяват 7-годишна бурна любов. Тогава Саня е била едва на 17. Докато  били заедно те ту се разделяли, ту се разделяли, докато не стигнали до окончателен край, който оставя тежки поражения върху и без това неуверената в себе си Саня. \r\n\r\n Преглътва горчивината едва когато се запознава с Ники по време на снимките на сериала „Забранена любов“, в който двамата играеха брат и сестра. Актрисата трудно му се доверявала, тъй като нон-стоп правела аналогии с предишните си разочарования. Ненаситната й нужда от постоянно внимание и желанието й да се налага на всяка цена, постепенно обаче рушат любовта й с Илиев. \r\n\r\n Наскоро Ники сподели в интервю, че се буди депресиран и му трябва време да се настрои, че животът не е чак толкова лош. Приятелите му са убедени, че състоянието му е резултат от изтощителната 10-годишна връзка с блондинката. \r\n\r\n  Аверите му се надяват, че новата му връзка с Даяна Ханджиева да му се отрази като рехабилитация след ада със Саня. \r\n \n\t\t\t\t\t\t", "date": "2018.06.07", "title": "Ники Илиев  живял в истински кошмар по време на брака си със Саня Борисова"}
{"url": "http://www.bnews.bg/article/243255-nova_goreshta_versiya_zashto_pelov_e_padnal_pokosen_ot_kurshumite_na_mario_panchev", "text": "\n Изплува нова сензационна версия за убийството на затворника Владимир Пелов. Според бивш затворник, който е лежал в пандиза заедно с Пелов, той е бил убит, защото пистолетът му е засякъл, съобщава Нова тв. \r\n\r\n Припомняме, че във вторник след 23 часа в центъра на Ботевград, зад музея, беше застрелян Владимир Пелов, избягал от затвора в началото на април. Криминално проявеният Марио Панчев и издирваният опасен рецидивист Владимир Пелов откриват стрелба един срещу друг. \r\n\r\n Марио Панчев оцелява с куршум в тялото и е настанен в „Пирогов” в тежко състояние.  Преди минути пък стана ясно, че в жилището с експлозивите в Ботевград се е укривал и другият избягал рецидивист от Централния софийски затвор Радослав Колев.  \r\n\r\n Двамата с Пелов са отишли там около 25-26 април и са останали допреди около десетина дни. След това са напуснали жилището и в деня на стрелбата се е върнал само Пелов, а Колев все още не се знае къде е и дали е жив. И двамата избягали затворници са били с променен външен вид – не са се подстригвали и са носели дълги бради. \r\n\r\n Апартаментът е собственост на най-добрия приятел на Пелов – Нико Петков. Той е двоен убиец, осъден е, но се е самоубил в следствения арест. Последно в апартамента са живели съпругата на Петков и двете им деца. Жената на Нико Петков и Пелов са имали някога любовна връзка. Не е ясно къде са били Пелов и Колев от деня на бягството от затвора, 3 април, до 25-26 април, когато са се скрили в апартамента в Ботевград. \r\n\r\n Когато са отишли обаче там са се грижили доста добре с тях, но най-вероятно принудително. Не са ги издали, защото са се чувствали заплашени. Знае се още, че синът на Пелов е знаел, че са там. В апартамента е намерен сак с граната и тротилови пресовки. Никой от съседите не е виждал двамата бегълци. Не е имало сигнали. \r\n  \r\n \n\t\t\t\t\t\t", "date": "2018.06.07", "title": "НОВА ГОРЕЩА ВЕРСИЯ! Защо Пелов е паднал покосен от куршумите на Марио Панчев "}
{"url": "http://www.bnews.bg/article/243256-samo_v_bnews_agent_ivan_iska_miliardi_za_boyna_tehnika_tochi_zabi_za_tlasti_stimuli_dokument", "text": "\n След като доклад доказа некадърното управление на армията ни от агент Иван, сега същият иска милиарди за бойна техника. Интересното е, че докладът, в който е описано некадърното управление на агент Иван, е точка 9 от седмичната програма, а под точка 8 депутатите ще трябва да гласуват милиардите за бойна техника. \r\n\r\n В проекта за решение се предвижда да бъдат отпуснати 1,464 милиарда лева за закупуването на 150 единици бойна и специална техника. Интересното е, че тази техника , която ще поръча агент Иван, ще я получим през 2029 година, когато същата вече ще е морално остаряла, имайки предвид темповете на развитие на технологиите. \r\n\r\n Още 1,8 милиарда лева агент Иван иска за закупуване на бойни изтребители, които трябва да бъдат закупени на два етапа от по 8 броя. Първите 8 броя трябва да бъдат доставени най-рано след 5 години. \r\n\r\n Специалисти споделят, че този разход е вече спорен, тъй като дисбаланса с нашите съседи Турция и  Гърция е огромен. Двете страни притежават стотици изтребители, които няма как да бъдат спрени от една ескадрила изтребители, които не е ясно дали ще са нови или втора ръка. \r\n\r\n Експертите твърдят, че много по-целесъобразно при този дисбаланс да бъдат вложени средствата за закупуване на зенитно-ракетни комплекси за противовъздушната ни отбрана. \r\n\r\n В настоящия момент под вещото управление на агент Иван ВВС разполага с 19 изтребителя МиГ-29, от които три броя са учебни, а четири броя са извън \r\nстроя, а на останалите, както стана известно преди време, бойните ни пилоти се страхуват да летят по  разбираеми причини. \r\n\r\n С цялата информация можете да се запознаете чрез този линк: \r\n  \r\n \n\t\t\t\t\t\t", "date": "2018.06.07", "title": "САМО В BNEWS! Агент Иван иска милиарди за бойна техника! Точи зъби за тлъсти стимули! (ДОКУМЕНТ)"}
{"url": "http://www.bnews.bg/article/243257-galya_ot_saten_progovori_za_vrazkata_si_s_rumen_ovcharov", "text": "\n „Не ме издържа Румен Овчаров и не сме интимни“. Това споделя Галя от бившия балет „Сатен\". \r\nСамо преди дни тръгна слух, че двамата са били забелязани на рандеву в елитен ресторант във Виена. Според запознати до сатенката двамата с Овчаров станали близки покрай съпруга на Галя, чийто татко милиционерът Кирил Манов, бил дясната ръка на Овчаров. Оказва се, че балерината дори не познава политика. \r\nТя споделя, че в момента се издържа сама, като продава дизайнерски дрехи. Бившата балерина на Слави едва свързваше двата края като инструкторка на танци в скромен клуб в „Редута“. По това време тя бе напуснала „Шоуто на Слави“ и бе в началото на връзката със съпруга си Смилен. Благодарение на богатия си мъж Галя успя да си стъпи на краката, дори му роди момиче, което днес е на 11 години, пише „България днес“. \r\n  \r\n \n\t\t\t\t\t\t", "date": "2018.06.07", "title": "Галя от Сатен проговори за връзката си с Румен Овчаров"}
{"url": "http://www.bnews.bg/article/243258-tramp_pomilva_zatvornichkata_za_koyato_se_zastapi_kardashiyan", "text": "\n Президентът на САЩ Доналд Тръмп помилва 63-годишната Алис Мари Джонсън, излежаваща доживотна присъда за наркотрафик и пране на пари, след като за нея миналата седмица се застъпи телевизионната риалити звезда Ким Кардашиян, предаде Асошиейтед прес. \r\n\r\n Джонсън, която вече е прабаба, е в затвора от 22 г. за първо наркопрестъпление. Тя е поела отговорност за миналите си прегрешения и е примерен затворник през последните две десетилетия, се казва в съобщението на Белия дом. \r\n\r\n В отговор на това решение Кардашиян незабавно откликна в Тwitter, като написа: \"Най-добрата новина, която съм чувала!\". \r\n\r\n Президентското решение всъщност е опрощаване на присъдата, а не отмяна, и означава, че тя веднага ще излезе от затвора, т.е. няма да излежи остатъка от нея, отбелязва АП, цитирайки един от адвокатите на Джонсън, който бе на път за затвора в Алисвил, щата Алабама, заради предстоящото й освобождаване. \r\n\r\n Това е поредното решение на Тръмп за помилване, породено от застъпничеството на една знаменитост. Напоследък той обяви редица такива помилвания, като например консервативния автор и филмов продуцент Динеш Д'Соуза, осъден за незаконно спонсорство на предизборна кампания. Той отмени посмъртно след повече от 100 години присъдата на боксьора боксьора Джак Джонсън и изчисти името му с аргумента, че тя е основана на расово пристрастие. \r\n\r\n ОЩЕ ПО ТЕМАТА \r\nПрезидентът Тръмп се срещна с Ким, но... Кардашиян \r\n\r\n Самият президент посочи, че обсъжда цял списък от набелязани за помилване затворници - повече или по-малко известни. Сред тях бил и бившият губернатор на Илинойс Род Благоевич, излежаващ 14-годишна присъда за корупция, както и друга тв звезда - Марта Стюарт, излежаваща присъда за незаконни финансови операции. \r\n\r\n Тръмп действа отделно от традиционния процес на помилване, който обикновено е прерогатив на правосъдното министерство, и предпочита да се насочва към случаи, привлекли вниманието му по различни поводи - защото за тях са се застъпили негови приятели, знаменитости или консервативни медии, отбелязва АП, цитирана от БТА. \r\n\r\n Правозащитната организация \"Америкън Сивил Либъртиз Юниън\" приветства вчерашното решение на президента и го призова да направи същото и относно други затворници, излежаващи присъди за ненасилствени престъпления. \r\n \n\t\t\t\t\t\t", "date": "2018.06.07", "title": "Тръмп помилва затворничката, за която се застъпи Кардашиян"}
{"url": "http://www.bnews.bg/article/243270-institutat_za_patna_bezopasnost_razmaza_upravlyavashtite_darzhavata_ne_e_sveshtena_krava", "text": "\n След серия от инициативи от страна на Институтът за пътна безопасност за подобряване на безопасността на гражданите, гражданското сдружение се сблъска със стена от безхаберие демонстрирано от страна на държавата в лицето на ресорните институции. ИПБ многократно подаваше ръка за партньорство, предлагайки висока експертиза и решения за спряване с войната по пътищата, но сякаш подаваше тази ръка на бездушен държавен организъм управляван от самозабравили се хора. На ИПБ не му остана нищо друго освен да излезе с отворено обръщение към гржданите, които утре може да бъдем поредната жертва на безхаберието и безотговорността на управляващите! Публикуваме обръщението без редакторска намеса. \r\n\r\n Обръщение на Института за пътна безопасност към българските граждани \r\n\r\n   \r\n\r\n За съжаление всяка среща на института с представители на държавата се превръща в сблъсък на различно мислещи хора, а не на разговор със съмишленици. При толкова значима тема, засягаща пряко националната ни сигурност, тези т.нар. „представители на държавата” се държат като махленски скандалджии. Този тип поведение показва само едно - лична неувереност в собствената си некомпетентност, изразяваща се в откровена агресия. \r\n\r\n В системата на сигурността има хора, които искат и могат не само да чуят нашите думи, а и да ги разберат. За това обобщаващите думи на зам. министър Ципов, че „новите закони могат да влязат в сила най-рано в края на 2019 година” звучат скандално. \r\n\r\n \r\n\r\n Уважаеми управляващи , държавата не е свещена крава не е идол в краката на които да полагаме жертвите от пътнотранспортни произшествия. Държавата е и трябва да бъде инструмент в ръцете на грамотни и добронамерени хора. Когато едно правителство не служи на народа си рано или късно народа го променя. \r\n \n\t\t\t\t\t\t", "date": "2018.06.07", "title": "Институтът за пътна безопасност размаза управляващите: Държавата не е свещена крава!"}
{"url": "http://www.bnews.bg/article/243234-gadzheto_na_naum_shopov_ne_iska_bebe", "text": "\n Приятелката на актьора Наум Шопов Теа не иска бебе, пише Галерия. \r\nКрасавицата била вманиачена по тялото си и не можела да си представи как ще развали съвършената си фигура с бременно коремче. \r\nНаум вече мечтаел за семейство и бебе, но толкова обичал Теа, че се примирил с нейното решение. Именно Теа запалва Наум по фитнеса. Когато започват връзката си преди 5 години, Шопов изглежда коренно различно. Той е слаб, дори и хилав и никога не е влизал във фитнеса. \r\n  \r\n \n\t\t\t\t\t\t", "date": "2018.06.07", "title": "Гаджето на Наум Шопов не иска бебе"}
{"url": "http://www.bnews.bg/article/243261-konchita_vurst_se_poyavi_po_dzhendar_ot_vsyakoga", "text": "\n Ако някога сте смятали, че „брадатата жена“ Кончита Вурст е показала на сцената всичко от себе си, явно сте се лъгали. Победителката в конкурса Евровизия 2014 шокира всички с участието си на благотворителен бал във Виена за събиране на средства за ХИВ проекти. Кончита, под какъвто артистичен псевдоним се изявява Том Нойвирт, се появи с изцяло нова визия – с изрусена брада и коса, облечена в бяла рокля с апликации. Изпълнителят имаше и сценичен партньор, с когото си раздаваха ласки пред публиката, съобщава \"Дарик\". Нещо повече – Кончита облече и булчинска рокля с голям воал и симулира сватба на сцената. През април изпълнителката призна, че е ХИВ позитивна, а причината за изявлението беше бившият й партньор, който заплаши да обяви тази тайна на обществеността. Аз се лекувам в продължение на много години без прекъсване и поддържам нива, на които не мога да предам вируса, сподели тогава Кончита. \r\n  \r\n \n\t\t\t\t\t\t", "date": "2018.06.07", "title": "Кончита Вурст се появи по-джендър от всякога"}
{"url": "http://www.bnews.bg/article/243263-priyatelite_na_ubietsa_na_pelov_zhiveyat_v_uzhas_i_strah_ochakvat_otmashtenie", "text": "\n \"Ще има отмъщение, Пелов има наследници\", каза пред камерата на Bulgaria ON AIR Георги, по-известен като \"Мусата\", приятел на тежко ранения по време на вчерашната престрелка в Ботевград Марио Панчев. Най-вероятно Панчев е убил избягалия от Софийския затвор рецидивист Владимир Пелов в родния му град. \r\n\r\n \"Хората се страхуват, защото от \"Групата\" те \"чистят\", когато не си удобен. В Ботевград има конфликт между българи и цигани, пребиват циганчета в дискотеките\", каза още той. Георги изрази увереност, че Пелов е можел да живее необезпокоявано в Ботевград, дегизиран с брада. \r\n\r\n \"Полицията тук не обикаля като в София, тук полицаите идват само при инциденти\", обясни Георги. \"Марио много помагаше на циганите, той беше вярващ и набожен. От него знам, че Владимир го дебне отдавна.  Не е заради жена, може да е за пари или имот. Сега ще живеем по-спокойно\", каза Георги \"Мусата\" в ефира на \"България сутрин\". \r\n  \r\n \n\t\t\t\t\t\t", "date": "2018.06.07", "title": "ПРИЯТЕЛИТЕ НА УБИЕЦА НА ПЕЛОВ ЖИВЕЯТ В УЖАС И СТРАХ! Очакват ОТМЪЩЕНИЕ! "}
{"url": "http://www.bnews.bg/article/243301-audi_se_prevartya_i_zabi_v_mantinelata_na_struma", "text": "\n Преди броени минути на автомагистрала \"Струма\" е станала жестока катастрофа. \"Ауди\" се е забило в мантинелата и се е преобърнало близо до 35-тия километър на магистралата в посока Благоевград, което най-вероятно се е случило след като водачът е карал с превишена скорост и е загубил контрол над автомобила. \r\n\r\n На място на инцидента има полиция и пътна помощ, пътува и линейка.  Все още не е ясно дали има тежко пострадали и жертви, съобщава БЛИЦ. \r\n  \r\n \n\t\t\t\t\t\t", "date": "2018.06.07", "title": "Ауди се превъртя и заби в мантинелата на \"Струма\"!"}
{"url": "http://www.bnews.bg/article/243265-mvr_progovori_vizhte_podrobnosti_za_srednoshtniya_ekshan_v_tsentara_na_stolitsata", "text": "\n Задържан е водач в нетрезво състояние, опитал да осуети полицейска проверка в столицата. Това съобщиха от пресцентъра на МВР, като потвърдиха  за среднощния екшън в центъра на столицата.  \r\n\r\n Около 23.00 часа снощи екип на СДВР е подал знак за спиране на лек автомобил. Водачът не се е подчинил на полицейските разпореждания и е продължил движението си. След предприето незабавно преследване по южната дъга на Околовръстния път на столицата, нарушителят е спрян. \r\n\r\n От извършената справка е установено, че 36-годишният мъж не притежава шофьорска книжка и управлява с концентрация на алкохол 1.4 промила, отчетено с техническо средство. При проведените действия по спирането и задържането му са нанесени материални щети по два патрулни автомобила. Двама полицейски служители са получили леки наранявания, прегледани са и освободени. Извършителят, многократно регистриран в полицията, е задържан за срок до 24 часа.  \r\n  \r\n \n\t\t\t\t\t\t", "date": "2018.06.07", "title": " МВР ПРОГОВОРИ! Вижте подробности за среднощния екшън в центъра на столицата!"}
{"url": "http://www.bnews.bg/article/243271-ekskluzivno_i_parvo_v_blife_dashteryata_na_ubitiya_pelov_rodi_tretoto_si_dete_v_malta_den_sled_sled_razstrela_mu", "text": "\n Ден след убийството на избягалия затворник Васил Пелов, дъщеря му Вероника роди третото си дете, научи BLife, ексклузивно от свои източници в Малта. \r\n\r\n 23-годишната Вероника узнала от медиите, че баща й е бил е застрелян в късните часове на 5 юни. Няколко часа след това – на 6 юни, от преживения шок получава контракции и е приета по спешност в болница в Малта. На островната държава тя живее от години със съпруга си и майка си. \r\n\r\n Тази сутрин (7 юни), Вероника роди третото си дете – момче, със секцио. Майката и бебето са добре, разкриват информатори на BLife. \r\n\r\n Рони има две деца от съпруга си Георги (момче и момиче), който е строителен работник в Малта. Майка й също от години се подвизава там, където живее на семейни начала с по-млад от нея сърбин, научи от сигурни източници BLife. \r\n\r\n Припомняме, че при престрелка в центъра на Ботевград късно през нощта на 5 юни беше убит избягалият затворник Владимир Пелов. Друг криминално проявен – Марио Панчев, е с опасност за живота. Двамата мъже са стреляли един срещу друг. \r\n\r\n Беглецът Пелов е убит на място. Основната версия на разследващите към този момент е неуредени финансови взаимоотношения. \r\n\r\n Престрелката стана 63 дни след като Пелов и негов съучастник предприеха безпрецедентно бягство от Централния софийски затвор. Радослав Колев още се издирва. \r\n \n\t\t\t\t\t\t", "date": "2018.06.07", "title": "ЕКСКЛУЗИВНО И ПЪРВО В BLife: Дъщерята на убития Пелов роди третото си дете в Малта, ден след след разстрела му "}
{"url": "http://www.bnews.bg/article/243275-prokuraturata_skochi_na_sada_pusnal_lekar_narkotrafikant_ot_aresta", "text": "\n Окръжната прокуратура в Разград внася протест в Апелативния съд във Варна срещу определената мярка за неотклонение „Парична гаранция“ в размер на 4000 лева на лекар-хирург. \r\n\r\n Специалистът Б.М. бил привлечен като обвиняем за придобиване и държане с цел разпространение без надлежно разрешение на публично място високорискови наркотични вещества – морфин и оксикодон, на обща стойност 13 803 лева. Престъплението по член 354а, ал. 2, т. 2, във връзка с ал. 1 от НК е извършено като продължавано деяние в периода от 7 януари 2016 до 8 март 2017 г., съобщиха от държавното обвинение. \r\n\r\n На 5 юни лекарят бил привлечен като обвиняем и разпитан. На 6 юни Окръжната прокуратура в Разград внесла искане в Разградския окръжен съд за  вземане на постоянна мярка „Задържане под стража“ на Б.М. След продължило 6 часа съдебно заседание вчера съдът определил обвиняемият лекар да остане на свобода срещу  парична гаранция от 4000 лева, която прокуратурата ще протестира. Лекарят е осъждан, срещу него се водят още няколко дела, които са на производство. \r\n\r\n Обвиняемият използвал личните данни на свои пациенти. На тяхно име и без тяхно знание Б.М. попълвал жълти рецепти и бланки, които подписвал лично. С тях изписвал наркотичните лекарствени препарати. След това отивал в аптеката и купувал лекарствата, като отново се подписвал при получаването им. \r\n\r\n За 1 година и 3 месеца той успял да придобие  10 670 ампули морфин, 2 опаковки морфин по 50 таблетки, 3 опаковки оксикодон по 50 таблетки. \r\n\r\n   \r\n \n\t\t\t\t\t\t", "date": "2018.06.07", "title": "Прокуратурата скочи на съда -  пуснал лекар наркотрафикант от ареста!"}
{"url": "http://www.bnews.bg/article/243260-gartsi_se_biha_zaradi_makedoniya_video", "text": "\n До сблъсъци се стигна на митинг в град Ханя, на гръцкия остров Крит, вчера, предаде РИА Новости. \r\n\r\n Няколко десетки души излязоха по улиците на селището, за да изразят протеста си срещу това думата \"Македония\" да присъства в името на бившата югославска република. Няколко анархисти се приближиха към демонстрантите и започнаха да обиждат участниците в акцията и да ги замерват с камъни и други предмети. Нападнатите отговориха със сила и мястото на провеждането на събитието се превърна в бойно поле. Двата лагера бяха разделени от полицията. Благодарение на бързата намеса на служителите на реда не се стигна до голям брой пострадали. \r\n\r\n Проявата в Крит бе част от демонстрации в 23 града, организирани от Комитета за гръцка Македония. Членовете на групата се обявяват категорично против северозападната съседка на членката на Европейския съюз да се казва Македония. В Северна Гърция има провинция със същото име и заради това Атина смята, че Скопие има териториални претенции към Гърция. \r\n\r\n Гърция и Македония започнаха в началото на 2018 г. инициативи за решаването на спора за името на балканската страна, започнал с отделянето на републиката от Белград през 1991 г. Атина не признава името на северозападната си съседка, защото в Гърция има провинция Македония. Заради блокадата държавата със столица Скопие фигурира в международни организации като Бивша югославска република Македония (БЮРМ). \r\n\r\n \r\n\r\n   \r\n \n\t\t\t\t\t\t", "date": "2018.06.07", "title": "Гърци се биха заради \"Македония\" (ВИДЕО)\r\n"}
{"url": "http://www.bnews.bg/article/243273-vasil_naydenov_otkazah_na_vip_bradar_tova_koeto_se_pishe_e_lazha", "text": "\n Продуцентите на „ВИП Брадър“ се свързали с Васко Найденов и го кандърдисвали да влезе в Къщата, но в крайна сметка не успели да получат съгласието му. \r\n\r\n „Отказах им и повече не сме имали разговори. Сега гледам, че пак се пише за евентуално мое участие в предаването наесен, но съм категоричен - нищо такова няма да се случи. Дано само някой де не се опитва да си прави реклама на мой гръб. Ако реша да участвам някога в подобен формат, лично аз първи ще го обявя в пресата и ще съобщя хонорара си на българския народ“, заяви пред „Уикенд“ певец №1 на републиката. \r\n\r\n От „Като две капки вода“ също са канили Кеца. Лично Магърдич Халваджиян му звъннал, за да му предложи да се изяви в шоуто, но Васил отхвърлил и тази оферта. \r\n\r\n „Не си спомням точно за какво ме искаше – за жури или за участник. На за каквото и да ме молят, просто нямам възможност да откликна. Преди години бях председател на журиращата комисия в „Байландо” и три месеца бях плътно ангажиран, та знам какво е. Изглежда лека работа, но не е, а трябва да си непрекъснато на снимки. Имам екип, с който работя по концерти и участия, и който трябва да се прехранва. Дори, когато на мен не ми се пътува и не са ми нужни пари, аз съм длъжен да осигурявам хляб на тези 12 души със семейства и деца. Какво ще правят те, докато аз имам ангажимент в телевизионен формат?“, пита реторично Васил.   \r\n \n\t\t\t\t\t\t", "date": "2018.06.07", "title": "Васил Найденов: Отказах на ВИП Брадър, това, което се пише е лъжа"}
