{"url": "http://www.bnews.bg/article/265608-barekov_za_iztarkanite_miliard_biletcheta_samo_godina_uzhasyavashta_diagnoza_za_nas_kato_natsiya", "text": "\n 1 милиард - изтъркани в талончета само за 1 година и то основно от най- бедните!... Ако е вярно, това е национална катастрофа, защото подчертава демографския срив и упадъка на ценностите. Бедните, подмамени от лъскавите реклами с филмови звезди по големите телевизии, са лишили с изтърканите стотинки децата си и себе си от по-качествена храна, по-добри лекарства, по-добре отоплени стаи, нови обувки и дори дрехи. Ужасяваща диагноза за нас като нация са тези прахосани пари в долнопробната лъжа с търкането на талончета. От една страна са лишенията, на които подлагаме децата и себе си в търсенето на бързата, лесна, но утопична печалба, от другата страна е бедността ни, а най-трагичното в омагьосания кръг е наивността, невежеството, липсата на капацитет за разумна преценка, лековерието и изпростяването на народа.....най-лошата новина е, че богатите, политиците и техните медийни слуги цинично са експлоатирали схемата с грабежа чрез обидното за интелекта на ужким пълнолетния човек “търкане на талончета”. (Десетки милиони годишно от парите на най-нямащите са отивали в медийната машина, която обслужва ограбващите ги най-богати) С една дума ловели са шарани на гола кука. За да лапнат голата кука, шараните дори са подлагали на лишения и нищета децата си. \r\n\r\n \r\n\r\n   \r\n \n\t\t\t\t\t\t", "date": "2020.02.03", "title": "Бареков за изтърканите милиард билетчета само година: Ужасяваща диагноза за нас като нация "}
{"url": "http://www.bnews.bg/article/265615-mafiyata_i_agenti_na_ds_sa_prevzeli_darzhavata_video", "text": "\n   \r\n\r\n Смазващо разследване разкрива истината, която никой не смее да каже на глас! \r\n\r\n \r\n\r\n   \r\n \n\t\t\t\t\t\t", "date": "2020.02.03", "title": "Мафията и агенти на ДС са превзели държавата!- видео"}
{"url": "http://www.bnews.bg/article/265610-golyama_tragediya_potrese_sliven", "text": "\n Мъж на 68 г. загина, след като беше прегазен на спирка в Сливен, информира „Фокус“. Инцидентът е станал вчера около 19:30 ч. на бул. „Панайот Хитов“ в града. 49-годишен водач на лек автомобил загубил управление над колата си, напуснал е пътното платно и е ударил чакащия на автобусна спирка мъж. Пострадалият е транспортиран до МБАЛ - Сливен, където по-късно е починал. По случая е образувано досъдебно производство. Очаква се днес да стане ясно дали шофьорът е употребил упойващи вещества. \r\n \r\n  \r\n \n\t\t\t\t\t\t", "date": "2020.02.03", "title": "Голяма трагедия потресе Сливен\r\n"}
{"url": "http://www.bnews.bg/article/265613-satresenie_sled_hazart_geyt_rezhat_zaplatite_v_levski_i_zamrazyavat_vsichki_remonti", "text": "\n Изпълнителният директор на Левски Павел Колев заяви пред Би Ти Ви, че от клуба са извършили всички належащи плащания на този етап - към НАП по споразумението за разсрочване на дълговете, както и по делото, заведено от мениджърска агенция. Колев отново призна, че бюджетът на сините е бил между 1,5 и 2 млн. лева на месец, а сега той ще бъде редуциран. Това ще се отрази на ремонтите по базата, на заплатите в ДЮШ и първия отбор и на целите на клуба. \r\n\r\n Ситуацията във футболния клуб е тревожна след акцията на прокуратурата срещу бизнесмена Васил Божков, който се покри в ОАЕ, но беше издирен. Той е с повдигнати 7 обвинения и го чакат с белезници у нас. Заедно с него в ОАЕ е и задържан и Георги Попов, който по документи се води собственик на Левски. \r\n\r\n \"Спокоен съм. Аз работя по организацията. На 15-ти имаме мач, събирам колегите на оперативка. До колкото знам, отборът е спокоен. Говоря с тях. Мисля, че всичко е наред. Няма запор на сметките на Левски. Работим си нормално. Това е много лесно проверимо. Всеки, който има нужда от информация за Левски, може да се обърне директно към мен. Когато имам какво да кажа, ще го кажа. Сега в момента неяснотата е твърде голяма, за да се обръщам към хората. И аз искам информация, само че нямам. Важните плащания ги направихме миналата седмица, в петък (31 януари). Платихме на НАП по споразумението за разсрочване на задълженията и платихме тази присъда от КАС. Мисля, че друго спешно няма. Има организационни разходи - наем на стадион \"Васил Левски\", ток, парно, вода\", заяви Колев. \r\n\r\n Той каза, че не е бил изненадан от действията на фирмата \"Главболгарстой\", която построи Сектор \"А\" на стадион \"Георги Аспарухов\", а през изминалата седмица заведе иск срещу клуба за дължими малко под 3 млн. лева. \r\n\r\n \"Разбрах няколко дни по-рано, защото техен представител се срещна с мен и ми обясни каква е ситуацията. Не мисля, че е некоректно. До колкото знам са притиснати от изтичаща давност. Нямаха друг избор. Не мога да коментирам дали ще се съдим, тъй като разговорите не са водени от мен, а и анализът на задълженията не е правен от мен\", каза Колев. \r\n\r\n Изпълнителният директор на Левски заяви, че не е имал контакт с финансовия благодетел на тима Васил Божков и официалния собственик Георги Попов, които бяха арестувани преди дни в Обединените арабски емирства. \r\n\r\n \"Дали аз ще работя или не, е най-маловажно. Има други по-важни въпроси, на които трябва да получим отговори. Не си правя равносметка. Казвам го от гледна точка на това, че кой точно оперативно ръководи клуба не е важно. Важно е дали има зададена стратегическа цел, посока и дали този, който ръководи, има компетенцията да ръководи кораба в тази посока. Съвършено спокоен съм. Имаме си достатъчно всекидневни задачи, които да гоним. Нямаме време да изпадаме в някакви тежки безпокойства. \r\n\r\n Неяснотиите са много, въпросите, свързани с близкото и далечното бъдеще са много. В крайна сметка не са въпроси, на които ние може да дадем отговори. В крайна сметка трябва да изчакаме и да видим какво ще се случи. В момента нямам с никого контакт. Говоря си с прокуриста Таня Христова, която заедно с мен ръководи дейността на клуба. Действам си на оперативно ниво\", категоричен е той. \r\n\r\n \"Няколко пъти казах, че бюджетът на Левски в момента е между 1,5 млн. и 2 млн. на месец. 1,5 млн. е санитарният минимум. Понеже слушам много коментари дали това е много или малко... Бюджетът зависи от визията, от това, която търсиш, от целите, от стратегията. Ако имаш възможност да си позволиш тези цели, трябва да си готов и на по-висок бюджет. Когато нямаш бюджет, променяш целите. От тази гледна точка, ние сме гъвкави. Предполагам и хората, които ще управляват Левски. \r\n\r\n Когато финансовите възможности са други, целите са различни. Няма да се инвестира толкова в базата, няма да се плащат толкова високи заплати в администрация, детско-юношеска школа и първи отбор. Всички тези неща, които можехме да си позволим като ремонти, ще отпаднат. Не е належащо да платим 2 млн. Просто в един момент трябва да платим заплати на играчите, което е най-голямото перо. Надявам се до тогава всичко да е ясно.\", добави Колев. \r\n\r\n \"В края на миналата седмица бяхме продали малко повече от 1000 билета. Няма някаква истерия около този мач. Предполагам, че с наближаването на мача, нашите привърженици ще се активизират. 15-20 хиляди би било една добра посещаемост. Мачът с ЦСКА ще бъде тест за отбора, за нас чисто организационно, защото всеки един мач е предизвикателство. От гледна точка на феновете, един такъв мач винаги е важен лакмус за това как се е работило през зимата. Аз лично няма да се чувствам изправен пред някакъв тест, защото нямам основание да се срамувам от това, което съм правил през тази 1 година. В крайна сметка винаги може и по-добре. Не се чувствам като на изпит\", каза Колев. \r\n \n\t\t\t\t\t\t", "date": "2020.02.03", "title": "СЪТРЕСЕНИЕ СЛЕД ХАЗАРТ ГЕЙТ: Режат заплатите в Левски и замразяват всички ремонти! "}
{"url": "http://www.bnews.bg/article/265616-uzhasyavashto_ima_samnenie_za_koronavirus_pri_moryak_ot_varna", "text": "\n В Инфекциозна клиника в УМБАЛ „Св. Марина“-Варна е настанен 43-годишен пациент, завърнал се от Китай, при който на летище Варна е установена повишена температура и зачервено гърло, съобщиха от пресцентъра на лечебното заведение. \r\n\r\n Пациентът е в задоволително общо състояние, афибрилен от постъпването, без респираторни прояви и с данни за катарална ангина, съобщи доц. д-р Диана Радкова. \r\n\r\n Назначени са съответните вирусологични изследвания за грип и респираторни заболявания, включително и за 2019 нов коронавирус в Националния център за заразни и паразитни болести (НЦЗПБ). Започнато е своевременно лечение. Работното поведение е съобразно изискванията на СЗО и Европейския център за превенция и контрол на заболяванията.  \r\n\r\n Мъжът е работил като заварчик на кораб близо до Шанхай, където имало много случаи на заболели, предаде dariknews.bg. \r\n\r\n По-рано днес здравният министър Кирил Ананиев каза, че всеки пътник, за който се установи, че е с температура над 37 градуса и който идва с полет от рискова държава като Русия, Турция и Катар, ще бъде поставян под карантина за 14 дни. Той посочи още, че от вчера във Варна се наблюдава пътник от остров в Китай. \r\n \n\t\t\t\t\t\t", "date": "2020.02.03", "title": "УЖАСЯВАЩО! Има съмнение за коронавирус при моряк от Варна "}
{"url": "http://www.bnews.bg/article/265618-kokainat_ot_slatina_bil_za_es", "text": "\n Кокаинът, намерен в кашони в столичния квартал „Слатина”, не е бил предназначен за българския пазар, а за страните от ЕС. Това заяви пред Lupa.bg главният експерт в програма \"Сигурност\" на Цeнтъра за изследване на демокрацията Тихомир Безлов. По думите му 500 кг дрога са голямо количество за нашата страна и той е трябвало да отиде в страни от ЕС.  \r\n\r\n Наркотикът най-вероятно е щял да бъде предлаган във Франция, Германия, Испания и Англия, предположи Безлов. По данни на доклад за 2019 г. най-много кокаин е хванат на европейските граници. 140 т са заловени при употреба на 120 т в ЕС през 2017 г.   \r\n\r\n Според Тихомир Безлов по-рядко се използват Балканите за пласиране на  дрогата. Страните, през които се пренася, са Румъния, България и Сърбия.   \r\n\r\n „Балканският регион е по-малко трасе за доставка на кокаин. През 2002 г. бе извършено най-голямото залавяне. То не бе извършено в България, но се смяташе, че щеше да мине през България. Тогава бяха заловили 3 т кокаин под формата на картофено пюре”, припомни експертът. \r\n\r\n Той допълни, че досега са залавяни количества от дрогата в статуетки, в брони на селскостопански машини, а вече и в кашони. \r\n \n\t\t\t\t\t\t", "date": "2020.02.03", "title": "Кокаинът от „Слатина” бил за ЕС?"}
{"url": "http://www.bnews.bg/article/265617-prokuraturata_razsledva_smart_na_5_godishno_dete_v_bolnitsa", "text": "\n Софийска градска прокуратура е образувала досъдебно производство във връзка със смъртта на петгодишно дете в столично здравно заведение. Досъдебното производствто е образувано на 30 януари. \r\n\r\n Следствие се води и от Следствения отдел при СГП за немарливо изпълнение на професионална дейност (лекарска грешка). \r\n\r\n В хода на разследването е назначена съдебно-медицинска експертиза, която да установи причината за настъпилата смърт. Изискана и приобщена е голям обем от медицинска документация, като се извършват интензивни действия по разследването. \r\n \n\t\t\t\t\t\t", "date": "2020.02.03", "title": "Прокуратурата разследва смърт на 5-годишно дете в болница\r\n"}
{"url": "http://www.bnews.bg/article/265611-mlad_mazh_se_prostrelya_v_ustata_ot_lyubov_vav_veliko_tarnovo", "text": "\n Млад мъж се простреля в устата заради несподелена любов в неделя вечерта. Все още точните причини и мотиви за случката не са съвсем ясни, тъй като неуспелият кандидат самоубиец лежи в реанимацията на болницата във Велико Търново и още е с опасност за живота, въпреки че още в неделя през нощта му е направена няколкочасова животоспасяваща операция. \r\n\r\n Според разказите на някои от медиците мъжът бил отчаян от несполука на любовния фронт и решил да сложи край на живота си, като налапал дулото на ловна пушка и натиснал спусъка. Сега куршумът вече и изваден, но все още не е ясно дали положението на прострелялият се ще се подобри, съобщава още \"Монитор\". \r\n\r\n Това не е първият подобен опит за самоубийство с ловна пушка. Преди години актьор от великотърновския театър избра по същия начин да сложи край на живота си с дуло в устата и натискайки спусъка на пушката с пръста на крака. 38-годишен търновец пък и днес още продължава да живее с куршум в главата след като беше прострелян при нощна пиянска свада на метри от сградата на болницата. За нещастие куршумът тогава засяда в мозъка на място, където не може да се оперира и да бъде изваден, и така мъжът вече близо десет години живее с парчето олово в главата си. \r\n \n\t\t\t\t\t\t", "date": "2020.02.03", "title": "Млад мъж се простреля в устата от любов във Велико Търново"}
{"url": "http://www.bnews.bg/article/265612-plevneliev_prokuraturata_raboti_na_visoki_oboroti", "text": "\n „Дълги години обвинявахме прокуратурата, че не е ефективна, че не е активна. Сега виждаме, че се работи на високи обороти. В продължение на десетилетия очаквахме прокуратурата да стигне до високите нива, до най-богатите българи, до олигарсите. Това започва да се случва, това е добро намерение.” Това коментира в предаването „Здравей, България” Росен Плевнелиев, президентът на България - 2012-2017.   \r\n\r\n „За мен проблемът е само един – след като прокуратурата може да стигне до президента, когато има съмнение, че е нарушил закона, както и до най-богатия мъж, когато има съмнение, че е нарушил закона, това е добре, защото никой вече не е имунизиран. Въпросът е дали прокуратурата ще стигне до всички, които не спазват закона”, коментира Плевнелиев. \r\n\r\n „Работи се на високи обороти, дадена е заявка за действие на всички възможни фронтове. Необходими са резултати, но трябва да се даде време”, заяви още Плевнелиев. „Моето притеснение е доколко всички тези медийни акции са подплатени с доказателства, така че да има справедливост”. \r\n\r\n Според Плевнелиев обаче заявката на прокуратурата, че може да действа на тези нива, трябва да получи подкрепата на обществото. Освен това са необходими синхронизирани действия на всички нива в държавата – парламента, институциите, проверяващите органи, прокуратурата, съда. \r\n\r\n „За да можем да тръгнем по пътя на тези 500 милиона лева и да ги възстановим. Те няма как да се изпарят”, смята още Росен Плевнелиев. \r\n\r\n Запитан може ли в ресорната комисия и в Министерството на финансите да не се забележи, че такава голяма сума не се събира, той каза: \r\n\r\n „Проверяващите органи, а те не са 1-2, има ги и в Министерството на финансите, и в Министерския съвет, отдавна е трябвало да направят своята оценка на риска – къде има опасност да се източат повече пари от обществения ресурс, къде по-малко - и да се насочат там. Институциите не могат да бъдат толкова \"пробити\", те трябва да имат тази оценка на риска. Ако има възможност чрез хазарт, наркотици или търговия с оръжие да се генерира огромно количество пари в сивия сектор, държавата трябва да бъде изключително фокусирана и да действа денонощно. В други сектори, където рискът не е толкова голям, трябва да се действа по друг начин ”, смята още Плевнелиев. \r\n\r\n Относно пуснатите записи с президента Румен Радев, Росен Плевнелиев коментира, че „нещата са по-битови и елементарни, но по-важни”. „Те ни показват същността на държавния глава. В продължение на 3 години той се вживяваше в ролята на морална алтернатива на всички останали. Виждате, че не е никаква алтернатива”, коментира Плевнелиев. Според него дали СРС-тата са законни, или незаконни може да каже ВСС.  „Факт е, че държавният глава, в качеството си на ръководител на ВВС, е нарушил закона”, каза Плевнелиев. \r\n\r\n Освен това, според Плевнелиев, министърът на отбраната трябва да каже дали Румен Радев е нарушил трудовия кодекс. \r\n\r\n „Румен Радев ще се бори за втори президентски мандат, за да предотврати разследването срещу себе си\", смята още Плевнелиев. \r\n \n\t\t\t\t\t\t", "date": "2020.02.03", "title": "Плевнелиев: Прокуратурата работи на високи обороти"}
{"url": "http://www.bnews.bg/article/265614-prof_d_r_ivan_marazov_vasil_bozhkov_dade_za_edna_vaza_poveche_ot_ermitazha", "text": "\n Колекцията на Васил Божков е най-добрата колекция на антична торевтика в света. В нея има много ритони, много повече, отколкото във всички световни музеи. Много киликси, много фиали. Тя е една колекция, която дава представа за развитието на това изкуство не само по тракийските земи, но и по целия древен свят. \r\n\r\n Това коментира пред БНТ проф. д-р Иван Маразов. \r\n\r\n Споредн него изучаването ѝ и нейното място в световния научен оборот е изключително голямо, една от основните грижи на държавата е да запази тази колекция и тя да остане като една от най-забележителните сбирки в българската музейна практика. \r\n\r\n Проф. д-р Иван Маразов предполага, че музеите не могат да отделят 2,5 млн евро, за да купят един ритон, а г-н Божков си го е позволявал. \r\n\r\n \"Доколкото аз съм информиран, голяма част са купени на аукциони и няма да забравя, един път, моите приятели са в Ермитажа и той каза: да им кажеш да твоите приятели, че ето сега тази ваза, аз съм я купил на аукцион като наддадох повече от Ермитажа. Така че дейстивтелно България има една много важна колекция за световната наука\", отбеляза специалистът. \r\n\r\n Според него Божков се е водел от желанието да направи най-добрата колекция. Бизнесменът е спонсорирал и археологически разкопки. \r\n\r\n Проф. д-р Иван Маразов е препоръчвал на Божков да събира това което е гръцка и тракийска античност, защото при него имало много от римския период. \r\n\r\n  За 5 години той успял да набави страшно много предмети, някои от които просто нямат аналози в музейните експозиции на света, посочва експертът. \r\n\r\n Божков създава и собствена лаборатория, където тези предмети се консервират и реставрират. \r\n\r\n \"Предполагам, че голяма част от тях са в добро експозиционно състояние. Но знаете ли, по-голямата част от тези предмети са сребро. Среброто много бързо корозира, когато стои дълго в земята. То променя структурата си, поради това то е много крехко, лесно се троши. И всяко едно местене на предметите сигурно е съпроводено с някакъв риск. \r\n\r\n Но доколкото се простират моите познания, всички тези предмети трябва да се държат при точно определени условия. Добре, те ще ги вземат тези предмети и ще ги сложат в хранилищата на НИМ и НХГ. Тогава тези предмети изчезват от полезрението не само на публиката, но и на специалистите\",  посочва проф.д-р Иван Маразов. \r\n\r\n Той коментира още, че правили всичко възможно, колкото се може по-бързо, тези предмети да влязат в научен оборот. \r\n\r\n \"Това е изключително важно за науката, защото колкото повече нещата познаваш, толкова по-цялостна картина можеш да съставиш за древността. Върху тези предмети има много изображения, които имат митологична стойност. Да речем, върху един от ритоните има сцена, която ясно показва, това е единствената сцена от края на 5 век, инспирирана от една загубена трагедия на Еврипид. И тъй като знаем датата на постановката, можем много точно да датираме и този предмет. Никой не знаеше, че тази трагедия по същото време може да се появи и в скъпоценен предмет. Според мен е най-добре тези предмети да си останат на мястото, да се запечата сградата и да не се пипат. Да се запазят на същото място, тъй като там има подходящи условия. Те са във витрини, доколкото знам и нищо не ги застрашава, но властта си решава, разбира се\", заключва експертът. \r\n \n\t\t\t\t\t\t", "date": "2020.02.03", "title": "Проф. д-р Иван Маразов: Васил Божков даде за една ваза повече от Ермитажа\r\n"}
{"url": "http://www.bnews.bg/article/265607-vseki_koyto_pristiga_na_letishteto_s_temperatura_shte_bade_izoliran", "text": "\n Организацията и координацията са отлични за коронавируса. Между властите е създадена необходимата организация. Бяха казани неща в изминалите дни, които не отговорят на истината, искам да ви покажа термокамерата. Всички пътници, минавайки през коридора, тази термокамера определя точната температура на пасажерите. \r\n\r\n Това каза здравният министър Кирил Ананиев, който отиде на летището и даде брифинг за готовността на граничните власти за противодействие на коронавируса.   \r\n\r\n Когато температурата е над 37 градуса, пасажерът се отвежда в стаичка. Ако температурата е над 37, изведнъж цветът на термокамерата позеленява. Ако е по-висока температурата, става тъмно зелена. Пасажерът в стаичката попълва анкетен лист, включително дали има притеснения и болки. Дава се и брошура с действията, които трябва да предприеме. След това човекът се извежда през специална врата и там чака санитарен автомобил. Съответният заподозрян се отвежда в лечебно заведение. Така, че няма контакт. Най-критичните полети са от Истанбул, Русия, Москва и Доха. Оттам вчера пристигнаха хора. Само един човек е с 37, 1 градуса. Той е в болница „Св. Марина“. \r\n\r\n Всеки, който пристига  на летището с температура, ще бъде изолиран. Всички пътници ще минават и ще се засичат от термокамерата. \r\n \n\t\t\t\t\t\t", "date": "2020.02.03", "title": "Всеки, който пристига на летището с температура, ще бъде изолиран\r\n   \r\n"}
{"url": "http://www.bnews.bg/article/265606-zapochva_danachnata_kampaniya_v_sofiya", "text": "\n Данъчната кампания в София започва от днес. До 30 април всеки, който си плати данъците, може да ползва и 5% отстъпка, ако внесе цялата сума, съобщават от Столична община. \r\n\r\n До края на април е и крайният срок и за първата вноска на такса битови отпадъци. Сроковете, в които се плащат местните данъци и такси без лихва, са: данък недвижими имоти и данък МПС: 1 юли - първа вноска и 31 октомври - втора вноска, такса битови отпадъци - 30 април, 1 юли, 30 септември и 30 ноември. \r\n\r\n Плащането може да се извършва във всеки от 22-та данъчни отдела на Столична община, независимо от адреса на имота или на задълженото лице. Всички каси разполагат и с ПОС устройства за плащане с дебитни или кредитни карти. Онлайн справки за дължимите местни налози и плащане може да се правят през страницата на Столична община. За целта собственикът трябва да има ПИН код, издаден от СО или ПИК от НАП. \r\n\r\n Съобщенията за дължимите данъци и такси по данъчните партиди в Столична община ще бъдат отпечатани и разпратени до собствениците в следващите дни. Хората, които са се отказали от хартиени съобщения и са предоставили имейл, ще получат информация за местните си данъци и такси на електронната си поща, уточняват от \"Московска\" 33. \r\n \n\t\t\t\t\t\t", "date": "2020.02.03", "title": "Започва данъчната кампания в София\r\n"}
{"url": "http://www.bnews.bg/article/265605-shokirashto_lotariyni_bileti_za_1_mlrd_lv_iztarkani_prez_2018_a", "text": "\n Стойността на залозите за участие в лотарийни игри през 2018 г. е над 1 млрд. лева, обяви в неделя пред БНР председателят на бюджетната комисия в парламента и депутат от ГЕРБ Менда Стоянова. Според нея не е проблематично преминаването на лотарията в държавни ръце, защото това е практика в Европейския съюз, потвърдена с решение на Съда на ЕС. \r\n\r\n \"Ако досега сме говорили за ощетяване на бюджета, сега обаче трябва да говорим за социалните измерения на това, което се случи през последната година. За 2018 година залозите от лотарийните талони са над 1 млрд. лева. Това са пари на граждани, които са предимно с нисък икономически статус. Това ще има своите социални и икономически последици... Европейският съд е съгласен с това държавите да налагат ограничения на такива видове игри, които постигат такъв масов ефект\", каза още Менда Стоянова. \r\n \n\t\t\t\t\t\t", "date": "2020.02.03", "title": "Шокиращо: Лотарийни билети за 1 млрд. лв. изтъркани през 2018-а"}
