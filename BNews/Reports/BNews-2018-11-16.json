{"url": "http://www.bnews.bg/article/252193-volen_siderov_nauchil_po_televiziyata_za_ostavkata_na_simeonov", "text": "\n Това заяви току-що пред \"24 часа\" лидерът на парламентарната група на \"Обединени патриоти\" Волен Сидеров. Той уточни, че не е очаквал новината, която \"24 часа\" вече съобщи - че Симеонов е подал оставката си като вицепремиер. \r\n\r\n Другият вицепремиер на \"Обединени патриоти\" - военният министър Красимир Каракачанов не отговаря на мобилния си телефон. От изявлението на Симеонов се разбра, че той пък предварително е бил уведомен, лично от него. \r\n\r\n   \r\n \n\t\t\t\t\t\t", "date": "2018.11.16", "title": "Волен Сидеров научил по телевизията за оставката на Симеонов"}
{"url": "http://www.bnews.bg/article/252169-mariya_ilieva_iskala_nasko_da_y_napravi_bebe_no_bashta_mu_se_namesil", "text": "\n Заради оределите си участия Мария Илиева се чуди срещу кого да иззлобее. Видяла, че Наско се въздигна, макар че тя се бе погрижила с връзките си това да не се случва, тя реши отново да опита да го съсипе. След победата му във „ВИП Брадър“ Мара заподозряла, че ще му се вдигнат и гледанията, затова се погрижила отново да изтрие песните му. \r\n\r\n „Тя е правила проблеми през годините и на други нейни любовници. Просто не може да преживее факта, че някой ще е по-добре от нея. А в Наско тя беше лудо влюбена и искаше той да й направи бебе. Там обаче се намеси баща му и ги раздели“, коментира пред „Шоу“ запознат с интимните завоевания на Мария. \r\n \n\t\t\t\t\t\t", "date": "2018.11.16", "title": "Мария Илиева искала Наско да й направи бебе, но баща му се намесил "}
{"url": "http://www.bnews.bg/article/252191-barekov_za_ostavkata_na_valeri_simeonov_umrya_ot_zadavyane_s_edar_tlast_kokal_pri_preyazhdane_s_nezasluzhena_za_intelekta_mu_vlast", "text": "\n След почти едномесечно чаканата оставка на тоалетното вице, която най-накрая стана факт, е ред и на колегата му Красимир Каракачанов, прогнозира евродепутатът Николай Бареков. \r\n\r\n *Публикуваме поста му без редакторска намеса. \r\n\r\n \"След като омириса на мърша цяла България политическият труп на Валери Симеонов най-после “подаде” оставка и напуска Министерски. Валери Симеонов умря от задавяне с едър тлъст кокал при преяждане с незаслужена за интелекта му власт. Според мен тази закъсняла безвъзвратно оставка ще отпуши още повече напрежението. Ред е на Каракачанов сега да се маха! “Обединени Идиоти” приключиха!\" \r\n \n\t\t\t\t\t\t", "date": "2018.11.16", "title": "БАРЕКОВ ЗА ОСТАВКАТА НА ВАЛЕРИ СИМЕОНОВ: Умря от задавяне с едър тлъст кокал при преяждане с незаслужена за интелекта му власт!"}
{"url": "http://www.bnews.bg/article/252192-barekov_s_prognoza_ochakvam_sled_ostavkata_na_simeonov_tsyalata_koloda_karti_obedineni_patrioti_da_padne", "text": "\n След оставката на Валери Симеонов, за която пред медиите той сподели, че е съгласувана само с Красимир Каракачанов, но не и с коалицията Обединени патриоти - Атака, евродепутатът Николай Бареков прогнозира, че ще падне цялата им група, след като Волен Сидеров е научил от медиите за оставката на тоалетното вице. \r\n\r\n *Публикуваме без редакторска намеса. \r\n\r\n \"Дянков подаде оставка февруари 2013 колкото да отприщи вълната и набързо да свали правителството. Пак поради “медийни кампании”. Сега от МС ще се озъртат доколко ще се тушира напрежението за големите протести, обявени за неделя и понеделник. Ако вълната се надигне още повече, което аз очаквам, бързо ще се срути цялата кула от карти. Още повече днес Симеонов денонсира коалиционното споразумение на малката коалиция като обяви в МС, че е консултирал оставката си само с Цветанов (втория в ГЕРБ) и “основно с Каракачанов”! \r\n\r\n Нали Борисов ни убеждаваше, че той не можел да вземе главата на Симеонов, защото това се решавало от ПатрЕотите, които са го излъчили. Сега излиза, че премиерът не може да иска оставката на вицето си, а един депутат като Цветанов може. Валери Симеонов де факто приключи малката коалиция. Излиза така, че Волен Сидеров, който оглавява ужким ПГ на ПатрЕотите, е научил по телевизията решението за оставката. \r\n\r\n Току що го е признал пред 24 часа! Имало ли е въобще сбирка на коалицията на ПатрЕотите, която да обсъди и приеме оставката на проваленото вице? Ако е имало, само във формат Симеонов - Каракачанов ли е била? Очаквам сега и Волен Сидеров да си подаде оставката като шеф на групата на ПатрЕотите, защото не го виждам в един отбор с Валери Симеонов.\" \r\n \n\t\t\t\t\t\t", "date": "2018.11.16", "title": "БАРЕКОВ С ПРОГНОЗА: Очаквам след оставката на Симеонов цялата колода карти Обединени патриоти да падне!"}
{"url": "http://www.bnews.bg/article/252188-sled_iskaneto_na_prokuraturata_ivancheva_ne_izleze_ot_aresta", "text": "\n Апелативният съд реши да останат в ареста. Това се случи, след като Специализираната прокуратура протестира пускането от ареста на Иванчева и заместничката ѝ Биляна Петрова. \r\n\r\n От държавното обвинение не са съгласни с довода на съда и поискаха да се спре незабавното изпълнение на мерките за неотклонение.  \r\n\r\n Апелативният съд го потвърди. \r\n\r\n Припомняме, че  определението на Специализирания наказателен съд, с което днес, 16 ноември 2018 г. мерките за неотклонение на подсъдимите за корупция Десислава Иванчева и Биляна Петрова бяха изменени в по-леки - \"Домашен арест\". \r\n \n\t\t\t\t\t\t", "date": "2018.11.16", "title": "След искането на прокуратурата: Иванчева не излезе от ареста!"}
{"url": "http://www.bnews.bg/article/252180-pozharite_v_kaliforniya_sravniha_sas_zemyata_i_kashtata_na_mayli_sayras", "text": "\n Певицата Майли Сайръс е една от знаменитостите, които загубиха домовете си след големия горски пожар в Калифорния. \r\n\r\n \"Чувствам се напълно опустошена заради. Моите домашни любимци и любов през целия ми живот са спасени и това е всичко, което сега има значение. Моят дом вече го няма\", написа звездата в Инстаграм.  \r\n\r\n Тя сподели снимки на останките от нейната цветна къща в Малибу. Според пост, каменният надпис \"Love\", поставен в двора, е едно от малкото неща, които не са били опустошени от пламъците.  \r\n\r\n Сайръс и нейният приятел Лиъм Хемсуърт използваха социалните мрежи, за да благодарят на пожарникарите, които са работили по потушаване на огъня около дома им.  Певицата призова всички хора, съпричастни с онези, останали без покрив заради природното бедствие, да дарят средства. \r\n\r\n До момента 56 души са загинали при пожара, а близо 130 са в неизвестност. Пламъците са изпепелили над 8 000 жилища, съобщава \"Днес.бг\". \r\n \n\t\t\t\t\t\t", "date": "2018.11.16", "title": "Пожарите в Калифорния сравниха със земята и къщата на Майли Сайръс"}
{"url": "http://www.bnews.bg/article/252172-bilyana_gavazova_i_mazhat_y_se_natiskat_nasred_detska_ploshtadka", "text": "\n Биляна Гавазова и половинката й Тодор не се посвениха да си раздават прегръдки и целувки насред детска площадка.Те бяха засечени от фотографите на „Ретро“ заедно със сина си и докато детето безгрижно си играеше, решиха да се възползват от свободните минути за интимности. \r\n\r\n Очевидно на журналистката и мъжа й не им остава много време да се порадват един на друг предимно заради работата й. Водещата от Би Ти Ви вися на телефона дори и през почивния си телефон, докато детето й обикаляше катеружките в столичния Южен Парк. \r\n\r\n Биляна водеше разговорите си разпалено и на висок глас. Докато правеше това тя за миг изпусна детето от очи и то падна. Бързата намеса на мъжът й Тодор предотврати сълзите му.   \r\n \n\t\t\t\t\t\t", "date": "2018.11.16", "title": "Биляна Гавазова и мъжът й се натискат насред детска площадка"}
{"url": "http://www.bnews.bg/article/252190-izvanredno_sled_26_dni_protesti_na_maykite_na_uzh_bolni_detsa_wc_premierat_valeri_simeonov_podava_ostavka", "text": "\n Вицепремиерът Валери Симеонов е подал оставка! \r\n\r\n Той е взел решението днес след разговор с Цветан Цветанов, предаде БТВ. \r\n\r\n \"Благодаря за вниманието от ваша страна, повиках ви, за да обвя пред вас моето лично решение да подам оставка като вицепремиер на България.\", обърна се той към медиите. \r\n\r\n Причините са продължаващата медийна кампания, постави акцент не върху моята личност, а и върху народните представители от НФСБ пак по същия начин с частично публикуване и вменяване на вина на мои съпартийци, вече ясно си давам сметка, че става въпрос за медийна кампания, от която се възползват определени политически сили, кампанията удря върху рейтинга на правителството и е пречка за нормалното функциониране. \r\n\r\n Не става въпрос за моята личност, а за управлението на България, и не мога да си позволя да тежа като воденичен камък на правителството. \r\n\r\n От този пост не съм и помислял, че мога да извлека някакви облаги. \r\n\r\n Хайде сега да видим след като си подам оставката, дали тези протести ще продължат.\", изтъкна се Симеонов. \r\n\r\n Решението за оставката Валери Симеонов взима без съгласуване. Разговори не са проведени нито в малката коалиция “Обедини патриоти”, нито е голяма управляваща коалиция. Единствено Симеонов е съгласувал оставката си с Красимир Каракачанов. \r\n\r\n По този начин коалиционното споразумение на патриотите е тотално нарушено. \r\n\r\n Остава въпросът как ще продължи да съществува парламентарната група на патриотите, след като има очевидна ненавист между Валери Симеонов и Волен Сидеров. \r\n\r\n Паралелно пред парламента протестиращите заиграха хоро. \r\n\r\n \r\n  \r\n \n\t\t\t\t\t\t", "date": "2018.11.16", "title": "ИЗВЪНРЕДНО! След 26 дни протести на майките на “уж болни деца”: WC-премиерът ВАЛЕРИ СИМЕОНОВ ПОДАВА ОСТАВКА!"}
{"url": "http://www.bnews.bg/article/252174-potroshenata_ot_divna_modelka_razkri_kakvo_ya_spasi_ot_smartta", "text": "\n Красивата моделка Кристин Илиева, която претърпя тежка катастрофа с поп певицата Дивна през март, разкри, че силата на любовта й е помогнала да преживее трудния и болезнен период в живота си и да й даде кураж да продължи напред. „Имам чувството, че силата на любовта ми помогна и помага да изживея този момент по-леко и да имам сила. Будиш се сутринта и знаеш, че ще дойде часът, в който сте се уговорили да се видите. Ако няма такава тръпка – денят ти е сив“, обясни Илиева в предаването „Папараци“. Тя разкри за първи път, че именно гаджето й е бил човекът, на когото тя първо се обадила, веднага след инцидента, цитира „Телеграф“. \r\n\r\n Кристин споделя, че по принцип е била много нетърпелива, но след катастрофата и последствията от нея понякога се чуди откъде вади воля, търпение и сила да продължи да се бори. \r\n\r\n Моделката твърди, че случилото се я е променило към по-добро. „Станах много, много, много по-добър човек. Имам чувството, че ако е имало нещо негативно в мен или около мен, вече го няма“, казва още тя. Вълнува се за нещата, които и предстоят. Предполага, че инцидентът не й се е случил просто ей така – „Със сигурност има някаква цел и някаква мисия да минавам през всичките тези мъки и болки. Трябва да има нещо хубаво накрая, нали? Трябва да сме силни, защото животът е едно приключение. Каквото и да ти се случи, дерзай към щастието“, с усмивк завършва Кристин. \r\n\r\n Моделката призна, че тя и родителите й са простили на Дивна, тъй като на всеки може да се случи. Когато певицата е отишла в болницата, таткото на Кристин я е прегърнал. С днешна дата си говорят и поддържат връзка. \r\n\r\n С огорчение Илиева съобщава и това, че ако у нас не са били допуснали лекарска грешка, вече е щяла да проходи. „Да не ти се случва в България да те лекуват“, споделя разочарованието си блондинката. \r\n \n\t\t\t\t\t\t", "date": "2018.11.16", "title": "Потрошената от Дивна моделка разкри какво я спаси от смъртта"}
{"url": "http://www.bnews.bg/article/252187-nova_portsiya_protesti_izlizat_kmetove_ot_kardzhaliysko", "text": "\n Кметове на села в община Кърджали са готови на протести заради хаос в доставките на дърва за огрев. Те са изготвили списъци на желаещите за отопление, но е получена само малка част от заявените количества. \r\n\r\n 160 семейства в село Рани лист са заявили дърва за огрев, но до момента няма доставка: \r\n\r\n „В повечето от селата са доставени, но в големите села като Рани лист в момента не сме получили и се надяваме държавата да ни помогне хората да не останат на студено“, каза кметът Гюлтекин Фаик. \r\n\r\n Според Гюлтекин Фаик дървата се доставят на политически принцип: \r\n\r\n \"Кметовете са официалните представители на държавата, на общината. В същото време дървата се разпределят от функционери на определени партии“, каза още кметът. \r\n\r\n Кметовете поискаха да бъде въведен ред в доставките на дърва и дадоха срок до началото на идната седмица. В противен случай ще предприемат масови протести, съобщи БНР. \r\n \n\t\t\t\t\t\t", "date": "2018.11.16", "title": "Нова порция протести: Излизат кметове от Кърджалийско"}
{"url": "http://www.bnews.bg/article/252178-mnogo_stranno_i_frantsiya_izliza_na_protesti_zaradi_visokite_tseni_na_gorivata", "text": "\n Мащабни протести срещу цените на горивата и във Франция. Утре се очаква цялата страна да бъде парализирана от демонстранти с автомобили. \r\n\r\n Демонстрации вече започнаха в повечето от големите градове. Организаторите на протестите от днес раздават брошури с планираните за блокади места, за да не страдат гражданите, тръгнали на път. \r\n\r\n Цените на горивата са се увеличили с 20 процента за една година, като литър дизел струва евро и половина. \r\n\r\n Най-засегнати от поскъпването са превозвачите и пенсионерите, съобщи БТВ. \r\n \n\t\t\t\t\t\t", "date": "2018.11.16", "title": "Много странно - и Франция излиза на протести заради високите цени на горивата!"}
{"url": "http://www.bnews.bg/article/252184-darzhavata_iska_da_vzeme_imushtestvoto_na_bratya_galevi_no_to_veche_ne_bilo_tyahno", "text": "\n Процесът за отнемане на имущество за 4,2 млн. лева на Ангел Христов и Пламен Галев, по-известни като Братя Галеви, ще продължи през март догодина, реши състав на Окръжния съд в Кюстендил.  \r\n\r\n Делото е заведено по иск от около 800 страници от Комисията за отнемане на незаконно придобито имущество срещу Ангел Христов и Пламен Галев, които са в неизвестност от май 2012 година, срещу техните съпруги и контролираните от тях дружества. Предмет на делото са луксозни автомобили, недвижими имоти, дялове от фирми, лично оръжие и други.  \r\n\r\n На днешното заседание стана ясно, че имотите на братя Галеви в село Ресилово, община Сапарева баня, са изчислени на стойност около 7 милиона лева, но в същото време те са собственост не на двамата бизнесмени, а на фирми. Според юристи от братя Галеви на практика няма какво да се вземе, след като на тяхно име не се води почти нищо, съобщи БНР. \r\n\r\n Съдът днес не уважи искането на защитата за спиране на делото. Следващото заседание е насрочено за 18 март догодина. \r\n \n\t\t\t\t\t\t", "date": "2018.11.16", "title": "Държавата иска да вземе имуществото на братя Галеви, но то вече не било тяхно"}
{"url": "http://www.bnews.bg/article/252185-narodat_se_sabuzhda_a_premierat_nyama_kapatsitet_za_viziya_za_dargosrochno_razvitie_na_stranata", "text": "\n \r\n”Не бива да се учудваме на нещата, които се случват в момента. Те са резултат от спотаяван досега гняв” - така бившият премиер Ренета Инджова коментира създалата се в страната обстановка на протести. \r\n\r\n \"Сега, по стар обичай, се търси начин да се отклонява общественото внимание със странични въпроси и хората да бъдат разпокъсвани и противопоставяни един на друг\", каза Инджова. \r\n\r\n \"Можем само да изразим възторга си от това, че народът най-сетне започва да се събужда. А правителството, което прокламира стабилността си и твърди, че всеки, който е враг на стабилността, е враг на народа, това е най-коварното нещо, което някой си е позволявал. Това е стабилност, съпроводена с унищожаване на държавността\", смята Ренета Инджова. \r\n\r\n Тя смята, че \"премиерът няма капацитет да представи визия за дългосрочно развитие на страната\". \r\n\r\n \"Не може да се дава визия за бъдеще при един бюджет, който разрушава основните макроикономически изисквания и пропорции. Отново има купуване на цели сектори. Не прави инвестиции и структурна политика. Не знам какво би отговорил министър-председателят на въпроса как ще догоним средноевропейските страни\". \r\n\r\n \"Всеки, който иска справедливост, ред и законност, ще бъде наречен популист. Нека президентът да назове капаните, които са заложени пред финансовите показатели. През изминалите 17 месеца има 2 или 3 млрд. разходи, които не са минали през одобрение. Това са неща, които щяха да бъдат санкционирани, ако имаше истинско разделение на властите\", посочи бившият премиер пред БНР. \r\n\r\n \"Ако продължават на приказки да водят дебат, напрежението расте, ще влезем в перманентна криза, която може да се нарича и унищожение на една държава\", отбеляза Ренета Инджова. \r\n\r\n Уважаеми читатели, разчитаме на Вашата подкрепа и съпричастност да продължим да правим журналистически разследвания. Моля, подкрепете ни. \r\n \n\t\t\t\t\t\t", "date": "2018.11.16", "title": "Народът се събужда, а премиерът няма капацитет за визия за дъргосрочно развитие на страната"}
{"url": "http://www.bnews.bg/article/252183-pesen_na_preslava_bila_prichina_za_ubiystvoto_vav_vlaka_kray_vakarel", "text": "\n “Да гори в любов” на Преслава, пусната в купето на влак, стана косвена причина мъж да бъде убит в железница край Вакарел. Криминалният случай се разиграл в петък сутринта, 50-годишен мъж е намушкан смъртоносно след скандал с други пътници. Ангел Цветанов направил забележка на брат и сестра - Запринка и Красимир Мутафчийски, че слушат силно музика. В този момент звучала песента на Преслава “Да гори в любов”. Мъжът траял няколко минути чалгата, но когато се чувал текстът на песента “Първо игнорирай го, дойде ли стопирай го, не сърцето, питието води го, второ наделече дръж от леглото този мъж, сутринта ще съжаляваш”, Цветанов не издържал. \r\n\r\n При направената забележка криминално проявените брат и сестра му скочили с нож. Предполага се, че Запринка го е намушкала фатално. \r\n\r\n “Инцидентът е станал вътре във влака, в купето. Това, което се знае, е, че е възникнала свада”, заяви ст. комисар Николай Спасов, директор на ОД на МВР - София. \r\n\r\n За няколко минути на гарата пристигат полиция и Спешна помощ, но Ангел в наръган в аортата и изкървява до смърт. Двамата бягат. \r\n\r\n “За съжаление травмите на пациента са били несъвместими с живота. При навлизане в сервитута на гарата, жена от ромски произход, с дете, което е било с нея, след спречкване с един от пасажерите, вади нож и го намушква в гърдите”, каза д-р Илиян Георгиев – началник смяна в Спешна помощ. \r\n\r\n Красимир и Запринка са хванати във Вакарел. “Двамата задържани са от Ихтиман и са пътували за София. Задържани са във Вакарел, докато се опитвали да избягат. Оръжието е намерено, опитвали са се да го скрият”, заяви Николай Спасов. По данни на “24 часа” те метнали ножа под кола, но той е открит. \r\n\r\n Красимир е натопил сестра си за убийството. Двамата имат множество криминални регистрации. Неговите са за простия. Запринка пъке хващана да принуждава непълнолетни момичета да стават проститутки. Двамата са задържани за 72 часа. Изяснява се лъже ли Красимир. За целта полицията търси свидетели нa сватада. \r\n\r\n   \r\n \n\t\t\t\t\t\t", "date": "2018.11.16", "title": "Песен на Преслава била причина за убийството във влака край Вакарел"}
{"url": "http://www.bnews.bg/article/252165-udar_ot_prokuraturata_nezabavno_da_se_varnat_ivancheva_i_petrova_v_aresta", "text": "\n Специализираната прокуратура протестира незабавно определението на Специализирания наказателен съд, с което днес, 16 ноември 2018 г. мерките за неотклонение на подсъдимите за корупция Десислава Иванчева и Биляна Петрова бяха изменени в по-леки - \"Домашен арест\". \r\n\r\n В протеста бе изразено категорично несъгласие с извода на съда за влошено здравословно състояние на двете подсъдими. Становището на прокуратурата се основава изцяло на заключенията на представените и приети по делото съдебно-медицински експертизи. \r\n\r\n В експертизата за здравословното състояние на Биляна Петрова е посочено, че към настоящия момент то е подобрено, в сравнение с предходното изследване. Вещите лица са посочили конкретни показатели в тази посока. В експертизата за състоянието на Десислава Иванчева се сочи, че в момента не се наблюдава обостряне на здравословни проблеми, които да налагат оперативна или друга спешна интервенция. \r\n\r\n Препоръчва се продължаване на предписаното и провеждано до момента лечение. По повод твърденията на Иванчева за влошаване на психическото й състояние, вещите лица заявиха в съдебната зала, че за нея не се налага хоспитализирането й в специализирано лечебно заведение, както и промяна в прилагането й до момента лечение. \r\n\r\n Освен протест, прокуратурата внесе в съда и искане да се спре предварителното изпълнение на мерките за неотклонение \"Домашен арест\" на Иванчева и Петрова до произнасяне на въззивната съдебна инстанция . Това искане е направено с оглед предотвратяване на възможността подсъдимите да се укрият и да извършат ново престъпление. \r\n  \r\n \n\t\t\t\t\t\t", "date": "2018.11.16", "title": "Удар от прокуратурата: Незабавно да се върнат Иванчева и Петрова в ареста!"}
{"url": "http://www.bnews.bg/article/252162-zheni_kalkandzhieva_zhivee_bez_dalak_sled_zverski_poboy", "text": "\n Жени Калканджиева, която първа напусна къщата на „Биг Брадър“, все още понасяла последствията от зверския побой, който неизвестни лица й нанесоха преди повече от 20 години. \r\n\r\n Заради спешната операция, която й била направена тогава, вечната миска имала проблеми с черния си дроб, който тогава лекарите в „Пирогов“ се наложило да кърпят като скъсана дреха. \r\n\r\n При същата операция е бил премахнат и далакът й, което не й позволявало да се пренатоварва физически. Макар слезката да е орган, без който може да се живее, все пак липсата му предизвикала известни спънки, с които Калканджиева се принудила да свикне, писа „Ретро“. \r\n\r\n През 1996-а на фаталния за Жени 15 декември, тя е нападната, обрана и пребита на улицата пред офиса на модната агенция „Визаж“ на столичната улица „Неофит Рилски“. Престъпниците разкъсали с ритник в корема черния й дроб. После задигнали дамската й чанта, в която имало 10 000 лева и златен часовник „Картие“. И я оставили д лежи на земята. За неин късмет служителка на фирмата се върнала в офиса и намерила изпадналата в безсъзнание Жени. \r\n\r\n Лекарите й направили животоспасяваща операция. Оттогава й остава 30-сантиметров белег. \r\n \n\t\t\t\t\t\t", "date": "2018.11.16", "title": "Жени Калканджиева живее без далак след зверски побой "}
{"url": "http://www.bnews.bg/article/252179-nova_bradva_za_shofyorite_bez_vinetki", "text": "\n Нови санкции за шофьорите, свързани с винетките. Ако караме без стикер и сме санкционирани за това, но не сме платили глобата, няма да бъдем допускани до технически преглед. Освен това автомобилът ни няма да може да излезе от страната. Това предвиждат промени в Закона за движение по пътищата. \r\n\r\n Новият вид винетки влизат в сила от 1 януари 2019 г. \r\n\r\n Освен Пътна полиция, право да ни санкционират на пътя заради липсата на винетка ще имат и от АПИ. \r\n \n\t\t\t\t\t\t", "date": "2018.11.16", "title": "Нова брадва за шофьорите без винетки!"}
{"url": "http://www.bnews.bg/article/252181-vodim_klasatsiyata_po_nay_visoka_inflatsiya", "text": "\n България е на четвърта позиция по най-висока инфлация сред държавите от Европейския съюз с годишен ръст на цените от 3.6 на сто, сочи анализ на Евростат. \r\n\r\n Потребителските цени в еврозоната и целия Европейски съюз през октомври са нараснали с 2.2% в годишно изражение. В сравнение с предходния месец показателят показва ръст от 0.2%. \r\n\r\n Месец по-рано инфлацията отчете ръст от 2.1%. А целевата стойност на показателя на Европейската централна банка е малко под 2 на сто. \r\n\r\n Без отчитането на такива волатилни фактори като цената на енергоносителите, храните и алкохола (индекс CPI Core), потребителските цени през октомври са се покачил с 1.1% на годишна база. Предходните два месеца показателят отмете ръст от 0.9% \r\n\r\n Стойността на енергоносителите е подскочила с нови 10.7% на годишна база, след ръста им от 9.5% през септември. \r\n\r\n Хранителните продукти, алкохола и тютюневите изделия са по поскъпнали с 2.2% в сравнение с ръста им от 2.6% месец по-рано. \r\n\r\n Цените на услугите са нараснали с 1.5% за година, след като се повишиха с 1.3% през предходните октомври дава месеца. \r\n\r\n Сред страните от ЕС най-ниска инфлация през октомври е регистрирана в Дания (0.7%), Португалия (0.8%) и Ирландия (1.1%). \r\n\r\n Най-голям ръст на цените е отчетен в Естония (4.5%), Румъния (4.2%) и Унгария (3.9%). \r\n\r\n Инфлацията в Германия, най-голямата европейска икономика, през октомври се ускорява до 2.4% от 2.2 на сто през септември. Ръстът на потребителските цени във Франция и Испания остава на равнището на предишния месец - съответно 2.5% и 2.3%. \r\n \n\t\t\t\t\t\t", "date": "2018.11.16", "title": "Водим класацията по най-висока инфлация"}
{"url": "http://www.bnews.bg/article/252166-mrrb_otricha_da_sabira_taksi_za_mostove_tuneli_i_prohodi", "text": "\n След въвеждането на електронната винетка за леките автомобили и тол системата за тежкотоварните няма да се събират нови такси за сега действащите съоръжения по републиканската пътна инфраструктура като мостове, тунели или планински проходи. Това съобщиха от Министерството на регионалното развитие и благоустройството. \r\n\r\n Уточнението е по повод запитвания във връзка с публикувания за обсъждане проект на Наредба за условията и реда за събиране на таксите за специално ползване на републиканските пътища.  \r\n\r\n За ползване на отделни съоръжения по републиканските пътища, посочени в списък, приет с решение на Министерския съвет и обнародван в „Държавен вестник“, могат да се въвеждат такси за ползване. Такава възможност има и в момента – плащат се такси например за моста над река Дунав в посока Русе – Гюргево, уточняват от министерството.  Допълнителни такси няма да се начисляват за пътищата, за които ще се плаща тол такса. \r\n  \r\n \n\t\t\t\t\t\t", "date": "2018.11.16", "title": "МРРБ отрича да събира такси за мостове, тунели и проходи"}
{"url": "http://www.bnews.bg/article/252182-strashno_detsata_ni_kupuvat_veche_droga_po_internet", "text": "\n Има сериозен риск и в България да навлезе употребата на фентанил, както се случва в САЩ и Европа. Това заяви началникът на отдел \"Борба с наркотрафика\" на Митница Аерогара София Стефан Бакалов по време на представянето на книгата \"Забравих да умра\" на Халил Рафати. \r\n\r\n По думи на Бакалов, когато някой наркотик започне да се употребява в САЩ, до 5 години той вече се използва и у нас. Същото е и с Европа, но там срокът е още по-кратък - едва 2 години. Според него проблемът в САЩ със свръхдозите на наркотици е настъпил с навлизането на фентанила и неговите производни, които в момента заместват хероина и всички останали опиати. Това се дължи на високата им потенция. \r\n\r\n От 1 грам карфентанил могат да се произведат 10 000 дози от него, докато за направата на 10 000 дози хероин е необходим 1 кг хероин, обяснява Бакалов. \r\n\r\n Проблемът настъпва, когато дилърите правят дозите, категоричен е той. Те няма как всеки път да уцелят точния грамаж и по тази причина фентанилът, който е на пазара, много често води до свръхдоза. \r\n\r\n За миналата година починалите от свръхдоза в САЩ са 70 000, като от тях 35 000 са само от фентанил. В Европа започва да се забелязва същият проблем, твърди Бакалов и дава пример с Великобритания, където през миналата година са загинали над 100 души. \"Това означава, че до няколко месеца това ще започне да се превръща в проблем и тук\", отсече Бакалов и увери, че вече са взети мерки, за които обаче няма как да даде повече информация. \r\n\r\n Според него проблем с наркотиците има във всички държави. В някои софийски квартали нещата също излизат извън контрол, предаде Нюз бг. \r\n\r\n Трябва да се работи предимно с децата, защото те са бъдещият пазар и основната цел на наркодилъри и наркотрафиканти, обяснява Бакалов и изтъква, че всяка година се провеждат срещи с над 10 000 деца, което дава резултат. \r\n\r\n Бакалов, който се бори с наркотрафика у нас вече 27 години, споделя, че преди 15 години бил много скептично настроен, но през последните 4-5 години борбата с наркотрафика се е превърнала в един от приоритетите на правоохранителните органи. \r\n\r\n Той обяснява, че в днешно време заплахата не е около училищата. Децата вече не се нуждаят от дилъри, а си поръчват наркотиците по интернет и е невъзможно поръчките да бъдат проследени. \r\n\r\n Бакалов съветва родителите да не разчитат изцяло на учителите за грижата за децата, защото основният ангажимент е техен. \r\n\r\n Той споделя, че от срещите му в различни училища в страната е забелязал, че децата са активни и търсят помощ. Имало дори деца от ромската общност, които опитвали да издават имена на дилъри. Затова според него е важно възрастните да дават добър пример. \r\n\r\n Бакалов обясни, че има наркотици, които наркодилърите използват по най-различни начини, за да направят децата зависими. Един от тези наркотици е GBL, който не е много масов, но се използва. Достатъчна е една капка в питието на някое момиче и съпротивителните сили изчезват напълно, обяснява експертът. \r\n\r\n Според него най-големият бич през последните години е хероинът, от който почти няма измъкване. Той изтъква, че последните две години производството на опиум в Афганистан се е увеличило с 65% и това не е случайно. \r\n\r\n Експанзията на новите наркотични вещества последните 10 години направи така, че хероинът, кокаинът и по-познатите наркотици да направят няколко крачки назад в употребата и производството. И наркокартелите отвърнаха с удвояване на производството и намаляване на цената на стоката. По този начин възвърнаха позициите си, обяснява Бакалов. Така обаче много повече наркотици влизат на пазара. \r\n\r\n Той посочва, че в България най-масовият наркотик е марихуаната, следвана от амфетаминът. На трето място е хероинът, новите синтетични наркотици и накрая кокаинът. \r\n\r\n Ако може да се съпостави употребата на наркотици със Западна Европа, ние сме в доста по-добро състояние от останалата част на Европа, отсъжда Бакалов. Той обаче допълва, че това не трябва да ни успокоява, защото статистиката сочи, че у нас 10-20% от тийнейджърите системно употребяват наркотици. \r\n\r\n При малцинствата най-масово се употребява хероинът, докато в центъра се предпочитат амфетамин, марихуана или екстази. \r\n\r\n Според Бакалов, когато новите синтетични наркотици са навлезли в Европа през 2008-2009 г., българското законодателство е било достатъчно адекватнои благодарение на това към днешна дата в България проблемът не е толкова сериозен. За съжаление обаче не така се е случило с хероина и кокаина преди 20 години. \r\n \n\t\t\t\t\t\t", "date": "2018.11.16", "title": "СТРАШНО: Децата ни купуват вече дрога по интернет!"}
{"url": "http://www.bnews.bg/article/252173-bsp_iska_preizchislyavane_na_pensiite", "text": "\n Съюз на пенсионерите – Хасково е събрал 30 000 подписа за преизчисляване на пенсиите според средния осигурителен доход за 2017 г., а БСП ще стане ракета носител на искането в Народното събрание. Това обясни соцлидерката Корнелия Нинова след среща с представителите на съюза. \r\n\r\n Депутатите от БСП са сметнали, че за вдигане на пенсиите са необходими 800 млн. лева годишно, и то ако осъвременяването се базира на средния осигурителен доход за по-далечна година - 2013-а. Нинова твърди, че партията й има идея откъде ще се вземат парите за увеличението. Социалистите щели да предложат актуализация на пенсиите за второто четене на проектобюджета за 2019 г., пише \"Сега\". \r\n \n\t\t\t\t\t\t", "date": "2018.11.16", "title": "БСП иска преизчисляване на пенсиите "}
{"url": "http://www.bnews.bg/article/252161-tsetsi_krasimirova_i_marian_kyurpanov_otnovo_zaedno_skriha_se_na_karibite", "text": "\n Топмоделът се събра отново с колегата си Мариан Кюрпанов дългогодишна раздяла \r\n\r\n Преди 18 години е била последната съвместна фотосесия на две от най-емблематичните имена в родния моден бизнес, а в момента те работят по общ ангажимент на едно от най-екзотичните кътчета на света - Карибските острови, пише ПИК.  \r\n\r\n От няколко дни българска група е на остров Сейнт Бартс. Заедно с екип от Америка нашенците снимат фотосесия за мощна компания за органични торове за растения.  \r\n\r\n Освен Цеци и Кюрпанов, още един наш супермодел е в снимачния екип - бившата любов на Деян Донков, Кристина Милева. \r\n\r\n С тях са още фотографът Костадин Кръстев-Коко, стилистът Стоян Апостолов-Стоянски, гримьорката Джулия Ангелова и фризьорът Венелин Кондаков. \r\n\r\n Групата се придвижва с частен самолет, предоставен за тяхно ползване, докато са из островите. От снимките, които споделят в социалните мрежи става ясно, че ги глезят като холивудски звезди - настанени са в луксозна вила с изглед към океана и с инфинити басейн.  \r\n\r\n Особено доволни от срещата на Карибите са Красимирова и Кюрпанов. Двамата изчислили, че последната им съвместна фотосесия е била през далечната 2001 г. \r\n \n\t\t\t\t\t\t", "date": "2018.11.16", "title": "Цеци Красимирова и Мариан Кюрпанов отново заедно, скриха се на Карибите"}
{"url": "http://www.bnews.bg/article/252175-nikol_stankulova_rodi_prezhdevremenno", "text": "\n Синоптичката Никол Станкулова е станала майка през уикенда. Терминът на Никол бил към края на месеца, но бебето е избързало и дори е родено под различен от очаквания зодиакален знак, твърди \"Телеграф\". \r\n\r\n Станкулова искала да роди естествено, но се наложило да ѝ направят секцио по спешност. Твърди се, че синоптичката е станала майка на момиченце. \r\n\r\n 30-годишната водеща на прогнозата за времето пазеше бременността си в тайна. В профилите ѝ в социалните мрежи се появяваха до последно снимки, на които по никакъв начин не личеше Станкулова да е в очакване на дете. През август обаче се появи издайнически кадър в Инстаграм от парти, на което Станкулова присъства. \r\n \n\t\t\t\t\t\t", "date": "2018.11.16", "title": "Никол Станкулова роди преждевременно "}
{"url": "http://www.bnews.bg/article/252186-moskva_obyavi_che_siriyski_bezhantsi_se_zavrashtat_v_rodinata_si", "text": "\n Министерството на отбраната на Русия обяви, че близо 270 000 сирийски бежанци са се върнали в родната си страна през последните месеци, информира АП. \r\n\r\n Генерал-полковник Михаил Мизинцев от ведомството заяви пред журналисти, че близо 6 000 души са се върнали в Сирия през последната седмица. Според него Москва вижда големи потоци от бежанци, които се връщат в арабската държава. \r\n\r\n Москва и сирийското правителство насърчават бежанците да се върнат в Сирия. Но западни правителства предупреждават, че е твърде рано, тъй като се опасяват от преследване на бежанци. \r\n \n\t\t\t\t\t\t", "date": "2018.11.16", "title": "Москва обяви, че сирийски бежанци се завръщат в родината си"}
{"url": "http://www.bnews.bg/article/252167-mark_chapman_vodel_borba_sas_sebe_si_predi_da_zastrelya_dzhon_lenan", "text": "\n Преди да натисне спусъка и да сложи край на живота на иконата на поп музиката Джон Ленън преди близо 38 години, неговият убиец водел борба със себе си какво да направи и дори се молел да се откаже от осъществяването на плана си, предаде Ройтерс, цитирана от БТА. \r\n\r\n В края на краищата надделяло желанието му да спечели популярност, убивайки един от най-известните хора в света. Това заявил 63-годишният Марк Дейвид Чапман на 22 август, когато поредната му молба за освобождаване бе отхвърлена. \"Бях стигнал твърде далеч в осъществяването на плана си\", поясни той. \r\n\r\n На 8 декември 1980 г. бившият бийтъл напуснал нюйоркския си апартамент и се упътил към звукозаписно студио, когато бил спрян, за да постави автографа си върху албум, който носел Чапман. \r\n\r\n По онова време Чапман е 25-годишен, с пълна фигура и носи очила. \"Тогава си помислих \"Имаш албума и подписа му върху него, просто се върни у дома\", но нямаше как да го направя\", отбеляза той. \r\n\r\n Когато Ленън се върнал у дома в Манхатън по-късно вечерта, Чапман го чакал и го застрелял с 38-калибров пистолет пред съпругата му Йоко Оно. Убийството му шокира музикалния свят, едно цяло поколение, израсло с Бийтълманията, и града, в който британският музикант се бе установил. \r\n \n\t\t\t\t\t\t", "date": "2018.11.16", "title": "Марк Чапман водел борба със себе си, преди да застреля Джон Ленън"}
{"url": "http://www.bnews.bg/article/252176-lozan_panov_pak_atakuva_glavniya_prokuror_s_nedokazani_tvardeniya", "text": "\n Председателят на Върховния касационен съд (ВКС) Лозан Панов отново нападна главния прокурор Сотир Цацаров, съобщава \"Правен свят\". \r\n\r\n На Международна конференция, организирана в София от Съюза на съдиите в България (ССБ), укриващият се от Комисията за противодействие на корупцията и отнемане на незаконно придобито имущество (КПКОНПИ) върховен магистрат опита да оправдае проверката срещу себе си с обвинител №1. Панов отправи недоказани твърдения, че Цацаров \"преследвал критиците и поставял чадър над приятелите си\". \r\n\r\n \"Критичните магистрати, начело с председателя на ВКС и други колеги и техните семейства са подлагани на жесток медиен и институционален терор, който преобръща живота им с краката нагоре. КПКОНПИ призовава на разпит председателя на ВКС, което отваря възможността всички административни ръководители да могат да бъдат привиквани, докато административният орган има дела в същия орган на съдебната власт\", оплакал се Панов, цитиран от БНР. (Предварителна информация за събитието на ССБ е била подадена единствено към обслужващи интересите на съсловната организация медии.)  \r\n\r\n По всичко изглежда, Панов е пропуснал да обясни пред чуждестранните гости, че причината за проверката на имуществото на семейството му е единствено фактът, че като председател на ВКС и член по право на Висшия съдебен съвет (ВСС), той отказа да подаде имуществена декларация пред Сметната палата за 2016 г. \r\n\r\n Заради това си нарушение, последвало от категоричен отказ на Панов да поправи грешката и все пак подаде декларация, макар и след установения срок, по закон той бе глобен с 1000 лв., а Сметната палата бе длъжна да сезира и Националната агенция за приходите (НАП). И тъй като в момента има висящо дело на Панов срещу правоприемника на Сметната палата – КПКОНПИ, по което се иска отмяна на наложената глоба, коментарът на председателя на ВКС се явява и груб натиск върху работата на Софийския районен съд, който все още не е постановил своето решение. \r\n\r\n Вместо да се позове на фактите и да отговори – защо в началото на седмицата Панов се укри от Антикорупционната комисия, която го е призовала по надлежния ред, за да даде обяснение за произхода на над 100 000 лв. недеклариран доход, председателят на ВКС занимал предварително подбраната от ССБ аудитория с протестите срещу него и развинтените болтове на автомобила, управляван от избрания от него шофьор - съученик от детските години. \r\n\r\n Председателят на ВКС си позволил да отправи и остри критики към Европейската комисия, заради положителния доклад за България по Механизма за сътрудничество и проверка. Коментарите на Панов почти напълно съвпадат с \"опорните точки\", пуснати от проваления бивш правосъден министър и неуспял партиен лидер Христо Иванов. \r\n\r\n Арогантната атака на Панов срещу Цацаров не е прецедент, тъй като не за първи път, т.нар. \"съдия №1\" си позволява да уронва престижа на прокуратурата и в частност на \"обвинител №1\", който пък по ирония на съдбата е сред членовете на предходния ВСС избрали Панов за председател на ВКС. Панов многократно е нападал Цацаров в интервюта, както и когато обиколи държавните институции, за да иска изваждането на прокуратурата от съдебната власт.  \r\n \n\t\t\t\t\t\t", "date": "2018.11.16", "title": "Лозан Панов пак атакува главния прокурор с недоказани твърдения"}
{"url": "http://www.bnews.bg/article/252177-gerb_i_patriotite_sas_speshni_promeni_v_izbornite_pravila_predi_evrovota", "text": "\n Няколко месеца преди евровота управляващите предлагат промени в Изборния кодекс. Измененията са внесени от депутати от ГЕРБ и от \"Обединените патриоти\" днес в деловодството на Народното събрание. \r\n\r\n С тях се ограничава машинното гласуване и се отлага въвеждането на електронното такова. Според действащия закон машинно гласуване трябваше да има във всички секции след президентските избори през 2016 година. Такова обаче нямаше и законът беше нарушен няколко пъти. Централната избирателна комисия (ЦИК) дори беше осъдена да въведе машини във всяка секция, но това така и не се случи. Малко преди предсрочните парламентарни избори от комисията обявиха поръчка за изпълнител. На нея се яви само една фирма, която обаче от ЦИК дисквалифицираха и машините отново не бяха във всяка секция. \r\n\r\n За да няма поредно нарушение на закона за предстоящите догодина избори, с поправките се предвижда ЦИК да решава в колко секции да има машинно гласуване, но те трябва да са не по-малко от 1000. За сравнение, общият брой на секциите е около 12 500. Устройства ще има само в секции с повече от 300 избиратели. В предложението е записано, че машинното гласуване се \"въвежда поетапно\", но не и дали някога ще го има във всички секции. \r\n\r\n Решението къде и колко да има машини ще трябва да се взима най-късно до 10 дни след обявяването на датата на изборите.  \r\nЗаконопроектът предвижда още за изработването на машини вече да не се правят отделни поръчки преди всеки вид избори. Сега вече за това ще отговаря \"Информационно обслужване\" АД, която по необходимост може да използва и подизпълнител. \r\nСпоред действащия Изборен кодекс на предстоящите евроизбори трябваше да има и електронно гласуване, но то се отлага за неопределено време, а поправките в закона са написани така, че може то никога да не бъде въведено. В сегашния закон е записано, че: \r\n\r\n \"В случай че експериментално дистанционно електронно гласуване е проведено успешно - при гарантиране тайната на вота, сигурността на системата и осигурен граждански контрол върху изборния процес, и не са установени съществени нарушения при провеждането му, на изборите за членове на Европейския парламент от Република България през 2019 г. избирателите може да гласуват дистанционно електронно, като резултатите от гласуването се вземат предвид при определяне на резултатите\". \r\n\r\n Управляващите отлагат въвеждането на електронното гласуване, като премахват от този текст думите \"на изборите за членове на Европейския парламент от Република България през 2019 г.\". \r\n\r\n Според закона експериментално електронно гласуване трябваше да има след 1 януари 2018 година, но такова не беше проведено на частичните местни избори, които се провеждат периодично в различни населени места. Така на практика беше нарушен законът. Сега обаче управляващите решиха проблема, като махнаха от кодекса датата. \r\n\r\n Освен това с проекта се премахват номерата пред партиите, коалициите и инициативните комитети в интегралната бюлетина. Идеята е така да се избегне феноменът \"15/15\" - когато избиратели погрешка гласуват с преференция за кандидата от листата, чийто номер съвпада с този на партията, съобщи Офнюз. \r\n \n\t\t\t\t\t\t", "date": "2018.11.16", "title": "ГЕРБ и патриотите със спешни промени в изборните правила преди евровота!"}
{"url": "http://www.bnews.bg/article/252168-deloto_za_vzriva_kray_petolachkata_ne_priklyuchi_prodalzhava_prez", "text": "\n Делото за взривовете в базата за утилизация на боеприпаси край пътен възел „Петолъчката” ще продължи през януари догодина, като се очаква тогава да бъдат призовани още свидетели.  \r\n\r\n При експлозията на 5 юни 2012 г. загинаха трима работници и бяха нанесени значителни материални щети. \r\n\r\n Днешното заседание в Ямболския районен съд протече при закрити врати. Разпитът на двамата свидетели не беше открит за медиите, тъй като съществува риск от разгласяване на държавна тайна, реши съдът. \r\n\r\n След заседанието стана ясно, че по искане на защитата на обвиняемите ще бъдат призовани още свидетели, които ще бъдат разпитани на 11 и 12 януари и едва след това ще бъдат изслушани основните експертизи по делото. \r\n\r\n Подсъдими в процеса са собственикът на фирмата Десислав Делев, началникът на производството Иван Пеев и проектантът на взривните работи във фирмата Иван Табов. \r\n\r\n Те са обвинени, че при изпълнение на договор с Министерството на отбраната са държали и работили с взривни вещества, но не са взели необходимите мерки за сигурност при тяхното унищожаване и така се е стигнало до фаталния взрив, довел до смъртта на трима работници. \r\n \n\t\t\t\t\t\t", "date": "2018.11.16", "title": "Делото за взрива край Петолъчката не приключи, продължава през..."}
{"url": "http://www.bnews.bg/article/252171-momiche_pochina_ot_tokov_udar_v_banyata", "text": "\n 14-годишна ученичка е била поразена от токов удар в банята на къщата, в която живее със семейството си в пловдивското село Катуница. Инцидентът е станал малко след 20 часа снощи, а сигналът на тел. 112 е подаден от бабата на детето, съобщиха да Dir.bg от полицията в Пловдив. \r\n\r\n Веднага на място е пристигнал екип на Спешна помощ, а медиците са предприели животоспасяващи действия. За съжаление момичето е издъхнало в линейката на път за болницата. \r\n\r\n От полицията добавиха, че става въпрос за нещастен инцидент. Със случая се занимава Окръжна прокуратура - Пловдив. \r\n \n\t\t\t\t\t\t", "date": "2018.11.16", "title": "Момиче почина от токов удар в банята "}
{"url": "http://www.bnews.bg/article/252170-zakopchaha_kiberprestapnik_v_burgas", "text": "\n В Бургас задържаха 22-годишен мъж за източване на банкови карти чрез кражба на пароли посредством интернет сайт, съобщиха от МВР. \r\n\r\n Мъжът успял да осъществи транзакции в размер на 900 лв., като използвал данни от банкови карти, собственост на мъж от Карлово. Информация за банковите карти престъпникът събрал посредством фишинг сайт, създаден лично от него. \r\n\r\n Задържаният е използвал чуждите карти за зареждане на кредити в онлайн игри и закупуване на стоки от интернет магазини. \r\n\r\n В дома на 22-годишния мъж са намерени предмети, които доказват отношението му към престъплението. Бургазлията е задържан за срок от 24 часа. \r\n \n\t\t\t\t\t\t", "date": "2018.11.16", "title": "Закопчаха киберпрестъпник в Бургас"}
{"url": "http://www.bnews.bg/article/252150-novo_20_vesela_neynski_e_i_hipnotizator", "text": "\n Оперната певица Весела Нейнски има талант на хипнотизатор. Участничката от „ВИП Брадър” е сертифициран терапевт от Българската асоциация по хипноза и хипнотерапия. \r\nСамата Нейнски признава, че си е прилагала уменията върху много хора, на които дори е помогнала. По думите й така ги води на места, където се чувстват добре, кара ги да виждат картини, които са красиви, приятни и далеч по-спокойни от реалността. \r\nИзпълнителката се запалила по това си хоби преди много години. Докато гледала болната си майка, певицата постоянно се интересувала, как работи човешкото тяло и как може да бъде излекувана душата на човек, пише „България днес”. \r\nТака освен от хипноза, започнала да се интересува от алтернативна медицина и астрология. \r\n„По-късно станах и първия български член на Асоциацията по фито-биофизика, което е вид алтернативна медицина, донякъде сходна с хомеопатията”, споделя самата оперна прима. \r\nНо интересите на Весела не се изчерпват само с това. Тя се среща лично с индиеца Самил Кале, за да се превърне в старши учител по енергийно лечение с Омни. \r\nТова е най-мощната система за хармонизиране на жизнените енергии и гарантира най-бързо изцеление. Сеансите, които Весела провеждала траят не повече от 10 минути, но за тях е характерно, че се използва интензивно космическата и земната енергия. \r\n \n\t\t\t\t\t\t", "date": "2018.11.16", "title": "НОВО 20! Весела Нейнски е и хипнотизатор"}
{"url": "http://www.bnews.bg/article/252155-borisov_prie_pokana_na_radev_namekna_mu_che_e_nepodgotven", "text": "\n Министър-председателят Бойко Борисов приема  , съобщи правителствената пресслужба във връзка с медийни запитвания. \r\n\r\n Борисов изразява надежда, че до срещата им, държавният глава ще се запознае с четиригодишната програма за управление на кабинета, както и с последния доклад на Европейската комисия по механизма за сътрудничество и проверка, за да ги дискутират заедно. \r\n\r\n \"Аз съм готов да приема Борисов, да ми представи визията за справяне с корупцията по високите етажи на властта, прекратяване на катастрофалния срив на инвестициите и догонването на държавите от Централна и Източна Европа, които се откъснаха икономически далеч преди нас\", каза по-рано президентът. \r\n \n\t\t\t\t\t\t", "date": "2018.11.16", "title": "Борисов прие покана на Радев, намекна му, че е неподготвен "}
{"url": "http://www.bnews.bg/article/252149-ronaldo_predlozhil_brak_na_dzhordzhina", "text": "\n Кристиано Роналдо ще мине под венчило с приятелката си Джорджина Родригес, пише многотиражният португалски вестник \"Корейо да Маня\". Звездата на Ювентус предложил брак на испанската красивица и тя казала заветното \"да\" по време на кратката романтична ваканция в Лондон, на която двойката се наслаждава през последните дни. Джорджина дори вече започнала да обикаля бутици и да пробва сватбени рокли, пише още изданието. Роналдо среща Джорджина в магазин на Гучи в центъра на Мадрид през юни 2016 година и оттогава двамата са неразделни. източник: \"Спортал\" \r\n  \r\n \n\t\t\t\t\t\t", "date": "2018.11.16", "title": "Роналдо предложил брак на Джорджина\r\n"}
{"url": "http://www.bnews.bg/article/252156-piyan_nepravosposoben_shofyor_vrahletya_varhu_politsay_v_ruse", "text": "\n Пиян неправоспособен шофьор връхлетя с колата си върху полицай в Русе, блъсна го и нарани, съобщиха от ОД на МВР в дунавския град. За щастие, раните на служителя на реда не са сериозни и той бил се е прибрал да се лекува у дома. Инцидентът е станал около 2 часа в нощта срещу 15 ноември на ул. Райна княгиня до бл. „Боряна“ в Русе. \r\n\r\n Тогава 30-годишен водач на лек автомобил отказал да изпълни полицейско разпореждане да спре, за да му бъде извършена проверка и решил да се отърве от униформените. Опитвайки се да избяга от органите на реда, водачът изгубил контрол над колата си, връхлетял и блъснал с нея униформен служител от Второ РУ в Русе, причинявайки му лека телесна повреда. \r\n\r\n След инцидента, мъжът успял да избяга от местопроизшествието, но малко по-късно е бил установен от полицията. Оказало се е, че той е неправоспособен водач, а проверката за алкохол е дала положителен резултат от 0,51 промила. Полицаят е прегледан от екип на ЦСМП, при което му е установена охлузна рана и контузия на лява подбедрица и след оказана медицинска помощ е освободен за домашно лечение. По случая във Второ РУ е образувано досъдебно производство, уточниха от МВР-Русе. \r\n\r\n   \r\n\r\n   \r\n \n\t\t\t\t\t\t", "date": "2018.11.16", "title": "Пиян неправоспособен шофьор връхлетя върху полицай в Русе"}
{"url": "http://www.bnews.bg/article/252160-kuriozna_sluchka_s_putin_i_singapurskiya_ministar_predsedatel", "text": "\n Куриозна случка вкара руския президент Владимир Путин отново в дописките. След като миналата седмица държавният глава на Русия пристигна последен на тържествената церемония в Париж по случай 100-годишнината от края на Първата световна война, тази седмица закъснението му не беше простено. \r\n\r\n В рамките на посещението си в Сингапур за форума на Асоциацията на страните от Югоизточна Азия Путин е трябвало да се срещне със сингапурския министър-председател Ли Сян Лун, но закъснял с цял час. \r\n\r\n Премиерът на Сингапур решил да не чака повече руския държавен глава и преместил срещата за следващия ден, съобщи „Дойче веле”. \r\n\r\n С това обаче неприятната ситуация за Владимир Путин не свършила. В сряда, когато повторно била назначена срещата между двамата лидери, охраната в търговско-изложбения център „Сънтек” помолила руския президент да мине през металдетектора. \r\n\r\n Интересен детайл е, че обичайно посетителите от високо ниво преминават покрай рамката на металотърсача, но в този случай се оказало тъкмо обратното. А освен това, преминавайки през нея, металотърсачът се задействал и започнал да звъни. \r\n\r\n В крайна сметка срещата между Владимир Путин и Ли Сян Лун все пак се състоя, съобщава БТВ. \r\n \n\t\t\t\t\t\t", "date": "2018.11.16", "title": "Куриозна случка с Путин и сингапурския министър-председател"}
{"url": "http://www.bnews.bg/article/252164-kupuvaneto_na_elektronni_vinetki_zapochva_ot_17_dekemvri", "text": "\n От 17 декември потребителите ще могат онлайн да закупуват електронна винетка, съобщава АПИ. \r\n\r\n В същото време всички, купили винетка, ще могат да проверят на сайта bgtoll.bg дали тя е валидна. \r\n\r\n В момента за целта се разработват сайт и мобилно приложение. \r\n\r\n Електронният портал ще може да издържа 10 хил. едновременни посещения, което според предварителните анализи ще бъде достатъчно да поеме първоначалният наплив от потребители, обяви пред телевизия „Блумбърг“ тази сутрин Антон Антонов, директор на „Националното тол управление“ на Агенция „Пътна инфраструктура“. \r\n\r\n Той обясни, че шофьорите, които имат стикер винетка, валидна и през 2019 г., ще могат да я преобразуват (конвертират). Преобразуването от хартиена в електронна винетка ще се извършва през сайта bgtoll.bg и на гише. Информацията ще се подава директно към системата. Потребителите ще трябва да въведат регистрационен номер и валидност на хартиената винетка. \r\n\r\n Цените на електронните винетки остават същите, за всичките видове винетки. От първи януари ще има нов вид винетка – уикенд, чиято цена се предлага да бъде 10 лв. Тя е предназначена за хората, които по-рядко пътуват. За тежкотоварните автомобили винетките ще бъдат валидни до 15-ти август. От 16-ти август автомобилите над 3,5 т. ще трябва да заплащат тол такса. Улеснение за потребителите е, че няма да има нужда да носят бележка или разписка за купена винетка, отпада и лепенето на хартиен стикер. \r\n\r\n „Терминалите за самотаксуване ще бъдат 500 на брой и предстои да бъдат инсталирани. Ще бъдат разположени в търговските обекти по протежение на пътната мрежа, предимно в бензиностанциите“, обяви още Антонов. Плащанията през терминалите ще се извършва чрез дебитна, кредитна карта или чрез карта за гориво. Друг вариант за плащане на пътни такси ще бъде на гише в търговските обекти. Банковите плащания също ще бъдат възможни. Важно е шофьорите да знаят, че както при други банкови плащания, така и в случай на закупуване на винетка, трябват един или два дни, за да бъде отразено плащането в системата. Всички, купили винетка, ще могат да проверят на сайта bgtoll.bg дали тя е валидна. \r\n\r\n Тол системата е една от най-модерните ИТ системи, заяви Антонов. Всички връзки са криптирани със специални устройства и намесата на хакерски атаки е максимално ограничена. \r\n\r\n 650 души ще бъдат назначени в „Националното тол управление“, които ще осъществяват тол контрола, съобщи Антонов. Те ще ползват 105 автомобила и ще работят денонощно на три смени. Всички коли ще имат правоприлагащи функции, част от колите ще бъдат оборудвани с камери, които ще засичат чрез регистрационния номер на автомобила дали е нарушител. Нарушителят ще има възможност да заплати компенсаторна такса на място чрез карта или в 14-дневен срок по банков път. Антонов обясни, че нарушението няма как да бъде изтрито от системата от служителите на тол контрола и даде за пример, че дори и да имаш приятел в банка, той няма възможност да ти заличи кредита. Ако в този срок таксата не бъде заплатена, налага се глоба в размер на 300 лв. \r\n\r\n Антонов уточни, че стойността на таксите може да бъде променена. Нарушителите, напускащи границата на България, ще заплащат компенсаторна такса на митницата, единствено там ще може да се заплаща и в брой. „Освен контролиращите коли, по протежение на Републиканската пътна мрежа, ще бъдат разположени около 300 камери, които чрез номерата на автомобилите ще засичат нарушителите“, обясни Антонов. Така контролът ще се увеличи няколкократно. Антонов информира, че разработването на тол таксите се извършва успоредно с електронната винетка. \r\n\r\n Разработването на тол систсистемата върви по график и тя ще бъде въведена на 16 август. \r\n \n\t\t\t\t\t\t", "date": "2018.11.16", "title": "Купуването на електронни винетки започва от 17 декември"}
{"url": "http://www.bnews.bg/article/252158-traycho_traykov_ne_mozhe_da_dokazhe_otkade_ima_edni_nad_2_mln_leva", "text": "\n Държавата в лицето на Комисията за противодействие на корупцията и за отнемане на незаконно придобитото имущество, е внесла искане в Софийския градски съд за отнемане на 2 400 000 лева от бившия кандидат-президент Трайчо Трайков. \r\n\r\n Това потвърдиха пред БЛИЦ два независими институционални източника. Бившият енергиен министър в първото правителство на Борисов, не е успял да докаже произхода на колосалната сума. \r\n\r\n Трайков попадна под ударите на закона след проверка, започнала в началото на 2017 г. КПКОНПИ откри несъответствие между декларираните доходи и активи, и реалните му приходи. \r\n  \r\n \n\t\t\t\t\t\t", "date": "2018.11.16", "title": "Трайчо Трайков не може да докаже откъде има едни над 2 млн. лева!"}
{"url": "http://www.bnews.bg/article/252159-pop_pevetsat_zhoro_iskam_viziyata_mi_da_e_perfektna_ne_samo_v_klipovete", "text": "\n Поп изпълнителят Жоро разкри каква е тайната на перфектната му кожа. Той сподели снимки в инстаграм профила си, които разкриват, че младата звезда поддържа визията си с лазерни процедури. \r\n\r\n „Не мога да изглеждам добре само в клиповете си. Държа на перфектната си визия и в ежедневието:, споделя изпълнителят на „Дреме ми“. \r\n\r\n И допълва, че се е доверил на д-р Д-р Яковос Джак Антониу от клиника „Белисимо“. \r\n\r\n Съвсем скоро Жоро ще издаде първия си самостоятелен албум, заедно с двд. Клиповете на певеца се радват на изключителна популярност в музикалните канали. \r\n \n\t\t\t\t\t\t", "date": "2018.11.16", "title": "Поп певецът Жоро: Искам визията ми да е перфектна не само в клиповете "}
{"url": "http://www.bnews.bg/article/252157-snimka_zapali_feysbuk_karakal_pridruzhi_stopankata_si_do_letishte_sofiya", "text": "\n Каракал придружи стопанката си до летище \"София\" и породи дискусия сред членовете на групата във фейсбук \"Забелязано в София\".  \r\n\r\n Те обсъждат дали животното е сервал, рис или каракал, но трите големи котки се различават по окраските си. За някои от коментиращите е недопустимо красивото животно да бъде водено на каишка, вместо да тича на свобода в дивата природа. Други искат също да бъдат стопани на дивото коте. Посочват, че цената за бебе каракал е между 5000 -7000 евро. \r\n\r\n Преди няколко месеца каракал на каишка бе заснет и в Борисовата градина.  \r\n\r\n Каракалът е хищник от семейство Котки подобен на риса, но малко по-дребен от него. Въпреки че традиционното име на каракала е персийски рис, египетски рис и африкански рис, той вече не се счита за рис, а по-скоро като близък до африканската златна котка и сервала. Каракалът е класифициран като малка котка, но е една от най-тежките и най-бързите в групата си. \r\n\r\n Той достига височина до 50 см, тегло до 20 кг и дължина около метър. Казват, че е добродушен и е възможно да ви изплаши с външния си вид, но не и с поведението си.  \r\n\r\n Разпространен е в Северна и Източна Африка и Югозападна Азия (от Средиземно море до Източна Индия и от Узбекистан до Арабския полуостров). \r\n\r\n Определя се като един от най-скъпите домашни питомци в света. Стопаните му трябва да разполагат с достатъчно място у дома и с питателна храна. Каракалът не е вегетарианец и похапва месечно месо за около 200 евро. \r\n\r\n В естествената си среда е активен през нощта и рядко ловува денем. Основната му плячка са птици, гризачи, зайци, рядко малки антилопи и други. Каракалът е специалист в издебването и сграбчването с един скок – с лекота улавя излитащи птици, скачайки до 3 метра на височина. Освен това е и отличен катерач. \r\n\r\n \r\n \n\t\t\t\t\t\t", "date": "2018.11.16", "title": "СНИМКА ЗАПАЛИ ФЕЙСБУК! Каракал придружи стопанката си до летище \"София\" \r\n"}
{"url": "http://www.bnews.bg/article/252163-ubiytsite_ot_vlaka_sa_s_kriminalni_dosieta", "text": "\n Мъж на 38 и жена на 47 години, и двамата криминално проявени, от Ихтиман, бяха задържани тази сутрин на територията на с. Вакарел след незабавни заградителни действия на служителите от РУ- Ихтиман, ОДМВР- София и ГДНП. Полицейските действия бяха проведени изключително бързо и професионално, под ръководството на заместник-директора на областната дирекция, съобщи на брифинг директорът на ОДМВР- София ст. комисар Николай Спасов по повод убийството на 50-годишен мъж във влак тази сутрин. \r\n\r\n Намерено и иззето е и оръжието на престъплението, което двамата са опитали да скрият при бягството си от органите на реда. \r\n\r\n Около 8 часа тази сутрин на тел. 112 бе подаден сигнал от началник гара Вакарел за прободен с нож 50-годишен пътник във влака Пловдив-София, който впоследствие е починал при транспортирането му към болнично заведение. \r\n\r\n \"Инцидентът е станал вътре във влака, доколкото разбирам от колегите, е в купето. Това, което се знае до момента, е че е възникнала свада, обясни комисар Спасов и допълни, че няма данни починалият мъж да е криминално проявен. \r\n\r\n Предвид това, че по случая е образувано досъдебно производство, в момента се извършват множество действия за доказване на целия механизъм на престъплението, а също така и авторството му, посочи ст. комисар Спасов. \r\n\r\n \"Искам да помоля всички пътници във влака, които не са установени от полицията и имат данни за това тежко престъпление, да се свържат с най-близкото подразделение на МВР или на телефон 112, за да дадат допълнителни сведения\", призова той, пише Дир.бг. \r\n \n\t\t\t\t\t\t", "date": "2018.11.16", "title": "Убийците от влака са с криминални досиета"}
{"url": "http://www.bnews.bg/article/252151-vmro_pregovarya_s_gerb_za_chetvarto_myasto_v_listata_im_za_dzhambazki", "text": "\n Разговорите в коалицията на патриотите за евроизборите са зациклили. Затова търсят други варианти - Ангел Джамбазки да се кандидатира за Брюксел с листата на ГЕРБ. Това заявиха от ВМРО пред вестник “Стандарт”.  \r\n\r\n Вече се завъртя версията, че му било отредено четвъртото място в листата.  \r\n\r\n Ако това стане, патриотична листа на евровота няма да има.  \r\n\r\n Волен Сидеров вече направи крачка към консерваторите и нищо чудно да се кандидатира лично с техния списък.  \r\n\r\n Валери Симеонов чака съдбата си. Нестихващите протести и ултиматумът на ДПС изправят Борисов пред решение за оставането му на вицепремиерския пост. Колкото повече Борисов се бави, толкова повече губи. \r\n\r\n Източник: В-к “Стандарт”  \r\n\r\n   \r\n \n\t\t\t\t\t\t", "date": "2018.11.16", "title": "ВМРО преговаря с ГЕРБ за четвърто място в листата им за Джамбазки\r\n"}
{"url": "http://www.bnews.bg/article/252144-yana_marinova_katastrofira_do_ndk", "text": "\n Яна Маринова събра очите на минувачи край НДК, които останаха потресени от шофьорските й умения. Когато запали и опита да потегли, давайки на заден, Маринова буквално катастрофира в … метален кол, който се огъна и почти падна. Близкият охранител махна колчето, за да разчисти пътя на актрисата. Тогава тя потегли и – о, ужас – събори второ колче. После слезе от колата, чиято цена е поне 50 бона, като гледаше дали не е одраскана. \r\nЯвно с годините бившата каскадьорка е занемарила рефлексите и уменията си, сред които шофирането е базисно изискване, пише „Ретро“.    \r\n \n\t\t\t\t\t\t", "date": "2018.11.16", "title": "Яна Маринова катастрофира до НДК"}
{"url": "http://www.bnews.bg/article/252148-zashto_spice_girls_zabraviha_da_pokanyat_viktoriya_bekam", "text": "\n Тези дни се появи един неочакван \"spice\" ъпдейт - Spice Girls официално се обединяват заедно за турне. Има само една малка подробост. Виктория Бекъм (позната сред феновете като Пош Спайс) няма да се присъедини към турнето. \r\n\r\n Дали това се дължи на претрупания график на съпругата на Дейвид Бекъм? Оказа се, че Бейби, Скери, Спорти и Джинджър буквално са забравили да поканят красивата дизайнерка и нейната малка черна Gucci рокля на турнето през 2019 г. \r\n\r\n По време на неотдавнашното си участие в шоуто на Джонатан Рос във Великобритания Spice Girls разкриха, че след отказа на Виктория Бекъм да се присъедини към групата преди време, вече не са сигурни дали всъщност са отправили официална покана към нея за тази година. \r\n\r\n Мелани Си, която всички помним като \"спортната спайска\", споделя още по темата: \r\n\r\n \"Всъщност ситуацията е доста забавна. Наскоро видях Витория и всички знаете, че очевидно ние постоянно сме в контакт с нея и тя все още е много важна и неотлъчна част от Spice Girls. Но тогава тя сама повдигна темата, че така и не сме я поканили, понеже просто сме предположили, че тя не иска...\" \r\n \n\t\t\t\t\t\t", "date": "2018.11.16", "title": "Защо Spice Girls забравиха да поканят Виктория Бекъм"}
{"url": "http://www.bnews.bg/article/252152-anton_hekimyan_otiva_na_sad_za_kleveta", "text": "\n Чистото съдебно досие на Антон Хекимян било под въпрос.Срещу водещия на сутрешния блок по Би Ти Ви за пръв път се водело наказателно дело по обвинение за клевета. За дългата си журналистическа кариера Хекимян успял да се опази от подобни ситуации и конфликти, но с думите си засегнал достойнството на Петър Низамов – Перата, станал известен като ловец на бежанци, писа „Ретро“. \r\n\r\n Последният решил да потърси правата си по съдебен път и завел дело директно срещу Хекимян и още няколко журналисти от Би Ти Ви, сред които са колегите му Росен Цеков и Петър Джанаваров, които не са сред топрепортерите на медията. \r\n\r\n Освен това подал жалба и за обезщетение в размер на 630 000 лева до Европейския съд по правата на човека в Страсбург и очаквал тя да се придвижи и да разбере дали молбата му ще бъде удовлетворена. \r\n\r\n Перата вече е спечелил няколко дела срещу журналисти от Бургас, но от битката с Антон още нямало резултат. Хекимян от своя страна не давал вид на силно разтревожен, но фактът, че срещу него се водел наказателен процес, му бил неприятен.   \r\n \n\t\t\t\t\t\t", "date": "2018.11.16", "title": "Антон Хекимян отива на съд за клевета "}
{"url": "http://www.bnews.bg/article/252145-otkriha_martva_bivshata_na_paf_dedi_ot_koyato_raparat_ima_tri_detsa", "text": "\n Безжизненото тяло на американската моделка Ким Портър е открито в апартамента й в Лос Анджелис, съобщава TMZ. По данни на изданието, красавицата, която е майка на децата на рапъра Пъф Деди,е починала от остра сърдечна недостатъчно. По-рано бе съобщено, че е болна от пневмония. Новината за кончината бе потвърдена и от изпълнителя, който помоли медиите да не се месят в живота на семейството му. \r\n  \r\n \n\t\t\t\t\t\t", "date": "2018.11.16", "title": "Откриха мъртва бившата на Пъф Деди, от която рапърът има три деца"}
{"url": "http://www.bnews.bg/article/252139-luksozna_iznenada_petgodishno_dete_poluchi_chisto_nov_mertsedes", "text": "\n Петгодишно дете получи за подарък чисто нов \"Мерцедес\".  \r\nЛуксозната изненада му направи президентът на Чечня Рамзан Кадиров, съобщи Bulgaria ON AIR. \r\nПричината - детето поставило световен рекорд. Момчето, което си извоюва прозвището \"чеченският Шварценегер\" направило 4 105 лицеви опори за 2 часа и 45 минути. \r\nУви, руските представители на книгата \"Гинес\" отказали да регистрират постижението, заради незначителни забележки. \r\n \n\t\t\t\t\t\t", "date": "2018.11.16", "title": "ЛУКСОЗНА ИЗНЕНАДА! Петгодишно дете получи чисто  нов “Мерцедес”"}
{"url": "http://www.bnews.bg/article/252146-radev_v_darzhavata_ima_dalbok_problem_i_grazhdanite_vizhdat_che_ne_sa_prioritet", "text": "\n \"Гражданите виждат, че не са приоритет на сегашното управление и то губи тяхното доверие. Българите ясно осъзнават, че всички действия и извинения от тук нататък на властта имат една цел - да не загубят властта, с която са се сраснали\", коментира президентът Румен Радев в отговор на вчерашния коментар на премиера Бойко Борисов, че президентът може да го критикува колкото си поиска. \r\n\r\n Държавния глава обясни, че е много важно всяка власт независимо дали сегашната или следващата трябва ясно да разбере, че няма да може да управлява по досегашния начин на управление. \r\n\r\n \"Българите все по-решително и организирано ще търсят права си, защото се измерват не само с миналото, но и с държавите около нас\", добави Радев. \r\n\r\n По думите му, проблем в държавата има и той е дълбок. \r\n\r\n Решение трябва да се търси от парламента. \r\n\r\n Президентът не може да иска оставка на когото и да е, но Радев гарантира, че винаги ще е на страната на гражданите. \r\n\r\n Запитан как би отговорил на критиците си, които го смятат за подстрекател на протестите, Радев отбеляза, че протестите са закономерни и основателни и никой закон не забранява организиране на протестите. \r\n\r\n Относно визията за развитието на държавата от страна на социалистите, държавният глава призова да не се бърка закон с визия. Той поясни, че няма как президентът да обсъжда с депутати закони, които са в момент на изготвяне. \"Г-жа Нинова като лидер на БСП поиска да ме запознае с тяхната \"Визия за България\". \r\n\r\n \"Аз съм готов да приема и лидера на ПП ГЕРБ и да изслушам и неговата визия за справянето с корупцията по високите етажи на властта, за прекратяването на катастрофалния срив на инвестициите и икономическото догонване на държавите от Централна и Източна Европа, които се откъснаха далеч напред по темпове на икономически растеж\", обясни Радев. \r\n\r\n Запитан как би коментирал поредните обидни квалификации по адрес на майкитена деца с увреждания от страна на НФСБ, държавният глава посочи, че правителството и коалицията трябва да реагира, но за него такива изказвания са недопустими от управляващите. \r\n\r\n \"Управляващите вече се опариха от Истанбулската конвенция и се лутат как точно да определят своята позиция\", заяви Радев и добави, че досега управляващите никога не са изразявали твърда позиция навън. \r\n\r\n По отношение на Глобалния пакт за миграция на ООН, Радев отбеляза, че проблемът е глобален и пакт трябва да има, но текстовете му в никакъв случай не са в наш интерес. \"Там има клаузи, които поставят в риск националния суверенитет, социалната система и вътрешния ред\", посочи Радев и допълни, че България не трябва да подписва Пакта. \r\n\r\n На въпрос дали би се извинил от твърденията си на публична лекция, че България е блато, държавният глава обясни, че не е казал това, е трябва да се измъкне от блатото. \r\n\r\n Радев посочи, че трябва да се предава правилно какво казва, защото иначе медиите попадат в графата на фалшивите новини. \r\n \n\t\t\t\t\t\t", "date": "2018.11.16", "title": "Радев: В държавата има дълбок проблем и гражданите виждат, че не са приоритет"}
{"url": "http://www.bnews.bg/article/252147-resheno_e_ivancheva_se_pribira_u_doma", "text": "\n Специализираният наказателен съд освободи от ареста отстранения кмет на столичния район „Младост” Десислава Иванчева и заместника й Биляна Петрова. Те бяха задържани при зрелищна полицейска операция в центъра на София в началото на годината. \r\nКметът на столичния район „Младост“ Десислава Иванчева беше задържана при показна акция в центъра на София на 17 април 2018 г. Повод за нея бе разследване за подкуп, даден ѝ от строителен предприемач, а по информация на разследващите Иванчева е била задържана със 70 000 евро, които са част от по-голяма сума, поискана за издаване на строително разрешително. Часове тя бе държана с белезници до автомобила си, паркиран пред сградата на Министерството на спорта, докато разследващите извършваха обиск. \r\nОсвен Иванчева, задържани бяха още заместникът ѝ Биляна Петрова, както и бившият кмет на община „Младост” Петко Дюлгеров, а обвинения бяха повдигнати и на тримата. От април Десислава Иванчева се намира в ареста, а междувременно съдът я отстрани от поста кмет на район „Младост“. \r\n\r\n   \r\n \n\t\t\t\t\t\t", "date": "2018.11.16", "title": "РЕШЕНО Е! Иванчева се прибира у дома"}
{"url": "http://www.bnews.bg/article/252135-ekshan_v_ranni_zori_vaorazheni_apashi_obraha", "text": "\n За екшън в ранни зори в София съобщава bTV, позовавайки се на очевидец. По непотвърдена информация въоръжени апаши са обрали касата на магазин. Крадците са успели да вдигнат металната щора и да проникнат в обекта. Към момента не се знае каква сума е задигната. От полицията към момента отказват да коментират.   \r\n  \r\n \n\t\t\t\t\t\t", "date": "2018.11.16", "title": "ЕКШЪН В РАННИ ЗОРИ! Въоръжени апаши обраха..."}
{"url": "http://www.bnews.bg/article/252140-bivshiyat_na_rusata_zlatka_blagodarya_na_palyachoto_blagoy_che_me_otarva_ot_tova_neshto", "text": "\n Един от най-добрите български ММА бойци Георги Валентинов, за първи път разказва за откровените си чувства към Златка Райкова, с която се разделиха през пролетта. Блондинката в момента е любовница на Благой Георгиев, а двамата станаха най-обсъждана двойка с изцепките си в „Биг Брадър“. \r\n\r\n Георги разкрива, че не гледа шоуто, но от приятели разбира какво се случва в къщата. \r\n\r\n „Не всеки се интересува от пикантното. Обаждат ми се хора. Информират ме какво се случва. Благодарен съм на Господ и на този смешник Благой, че ме отърва от това нещо. Ще вдигна банкет или ще правя курбан всяка година на тази дата, когато предложих годеж на Златка, затова, че съм се отървал‘, казва Георги пред „България Днес“. \r\n\r\n Той смята, че Златка го е предала по доста грозен начин след 5-годишна връзка и споделя, че през цялото време е била вълк в овча кожа. \r\n\r\n „Няма как да скрия, че съм я обичал. Било ми е хубаво с този човек. Затова съм стоял толкова дълго време до нея. Принципно се разделихме нормално. Това е самата истина“. \r\n\r\n Валентинов отрича да е бил приятел с Джизъса. \r\n\r\n „Просто влезе в нашата компания случайно. За мен и двамата са потънали кораби. Най-голямото наказание за тях ще бъде да ги направя свидетели на моите успехи“, отсича боецът. \r\n\r\n Решението за раздялата взел Георги. Поздравявал я до момента, в който разбрал, че има отношения с Благой. \r\n\r\n „Тя реално изчисти своето минало покрай мен. Приеха я в обществото по друг начин. Като жена направила промяна в живота си. Оказа се, че всичко е театър. Сега показва истинския си образ. Както и Благой. Двамата имат изграден фалшив  образ. Затова в “Биг Брадър“ цяла България ще види колко струват и какво представляват“, категоричен е Георги Валентинов.   \r\n \n\t\t\t\t\t\t", "date": "2018.11.16", "title": "Бившият на Русата Златка: Благодаря на палячото Благой, че ме отърва от това нещо!  "}
{"url": "http://www.bnews.bg/article/252119-dashteryata_na_skalata_go_lakira", "text": "\n Дуейн Джонсън показа за пореден път, че е страхотен баща. Вместо да се отдаде на работа или да отиде да тренира във фитнеса, той се подложи на „козметични процедури“, направени от по-голямата му дъщеричка. Това става ясно от негова публикация в Instagram. \r\n\r\n Актьорът е качил снимка, от която се вижда, че неговата слабост – Жасмин, поставя върху ноктите му яркочервен лак. Фотосът умили хиляди фенове на звездата в социалната мрежа. \r\n\r\n „Ела тук, скъпа, и дай целувка на татко. Аз трябва да работя“, казал Скалата на 2-годишното си момиченце, но то му отговорило: „Не, татко, ти наистина имаш нужда от лак“. Според звездата, след като Жасмин го погледне с красивите сини очи, които е взела от майка си, той се разтапя и не може да й откаже. \r\nОще по темата \r\n\r\n 46-годишният бивш кечист има две момиченца от дългогодишния си брак с Лорън Хашиян, както и 17-годишна тийнейджърка от връзката си с актрисата Дана Гарсия. Най-малкото му детенце – Тиана, още няма годинка. \r\n \n\t\t\t\t\t\t", "date": "2018.11.16", "title": "Дъщерята на Скалата го лакира"}
{"url": "http://www.bnews.bg/article/252133-tlasti_bonusi_razdadoha_v_agentsiya_po_vpisvaniya_vizhte_razmera_na_nay_golyamata_premiya", "text": "\n 4805 лв. е най-високият бонус, изплатен в Агенцията по вписванията за периода на блокирането на Търговския регистър през лятото. \r\n\r\n Това показват документи, с които в-к \"Сега\" разполага. Още четирима души от ръководството са взели от 4046 до 4301 лв. Не е ясно кои точно са служителите, които са работели денонощно по време на срива, но тлъсти премии са получили в цялата администрация на Агенцията по вписванията, включително и служители в отдел \"Счетоводство\", \"Протокол\", \"Човешки ресурси\", юристи и др.  \r\n\r\n Миналата седмица Агенцията по вписванията и министерството посочиха, че чистата сума на раздадените хонорари е 599 000 лв. Върху тях обаче са платени още 90 590 лв. във вид на осигуровки, с което общата сума от парите на данъкоплатците доближава 700 000 лв. \r\n\r\n Твърденията на ръководствата на Министерството на правосъдието и на Агенцията по вписванията, които се опитаха всячески да замажат скандала с раздадените щедри бонуси \"за постигнати резултати\" по време на блокажа на Търговския регистър през лятото, силно се разминават с фактите.  \r\n\r\n От документи, с които \"Сега\" разполага, се вижда, че премиите не са \"между 700 и три хиляди и нещо\", както беше заявено от шефа на Агенцията по вписванията на пресконференция миналия петък. Напротив - ръководният състав на агенцията е получил над 4000 лв. Изпълнителният директор Габриела Козарева отказа да назове размера на своята премията, а правосъдният министър Цецка Цачева обяви, че това било нейно право. В случая обаче става дума за информация от висок обществен интерес, тъй като парите са раздадени точно за работата през периода, когато Търговският регистър бе блокиран и това причини множество неудобства и финансови загуби за бизнеса.  \r\n\r\n Шестима души са получили премии между 3000 и 4000 лв., като сред тях е и началникът на отдел \"Информационни системи на регистрите\". 14 души са взели между 2000 и 3000 лв. Болшинството от останалите 486 служители са си разделили между 1000 и 2000 лв. Сред тях е дори експерт от дирекция \"Информационно обслужване и технологии\".  \r\n\r\n Интересен е и друг факт - по старите вътрешни правила за заплатите в агенцията право на допълнително възнаграждение са имали само служителите, които имат стаж поне 45 дни от 90-те дни на тримесечието, за което се плаща. Козарева беше назначена на 20 август, тоест тя има само 40 дни за този период. От заповедта й за изплащане на бонусите с дата 22 октомври се вижда, че вътрешните правила са били променени два пъти през октомври - на 8-и и на 17-и. \"Сега\" няма отговор от агенцията защо се е наложило това спешно изменение, но логично може да предположи, че е намален размерът на необходимия стаж.  \r\n\r\n Правосъдният министър Цецка Цачева обяви, че няма отношение към раздадените бонуси, нито знае размера им. Това също не е така, тъй като точно тя е поставила оценка \"Много добри резултати\" на Козарева на 5 октомври, която служи за определянето на размера на бонуса. Цачева защити подчинената си, че е поела агенцията „в най-критичния момент” и свършеното в краткия период „заслужава да бъде оценено”, но премълча факта за променените вътрешни правила, за които в министерството са наясно. \r\n\r\n Цачева оправда бонусите с \"положени невероятни усилия да се навакса със закъснението”, причинено от 18-дневния срив на Търговския регистър. Сред наградените не са само хора, които са възстановявали регистъра в извънработно време, както твърдят Цачева и Козарева, а служители от администрацията, които няма причини да са работили по нощите. По информация на министерството и агенцията със срива се бореха японски специалист, IT експерти на фирмите \"Лирекс\" и \"Си ен сис\", както и програмистите на агенцията. Според Козарева трима служители от дирекция \"Информационно обслужване и технологии\", които имали преки отговорности по безпроблемното функциониране на регистъра, не са получили бонуси, защото били виновни за срива. Цачева обаче твърди, че все още няма информация кои са отговорните за срива, защото проверката щяла да приключи чак в края на годината. \r\n\r\n Няма информация какъв извънреден труд са положили например деловодителите, служба \"Протокол\", \"Човешки ресурси\" и много други централни дирекции. Факт е, че служителите на гишетата посрещаха гнева на засегнатите от блокирането на Търговския регистър, но те също спазваха работното си време и не става дума за извънреден труд. Според Наредбата за заплатите на служителите в централната администрация допълнителното възнаграждение за постигнати резултати се определя за „точно и в срок изпълнение на поставените задачи“. В заповедта за изплащане на сумите обаче няма нито дума по въпроса в какво се състоят и постигнатите им резултати, а това очевидно е необходимо, иначе всяка една администрация може да си раздава премии за несъществуващи постижения. Което вероятно е и масовата практика. \r\n \n\t\t\t\t\t\t", "date": "2018.11.16", "title": "ТЛЪСТИ БОНУСИ РАЗДАДОХА В АГЕНЦИЯ ПО ВПИСВАНИЯ! Вижте размера на най-голямата премия!"}
{"url": "http://www.bnews.bg/article/252153-radev_kanya_borisov_da_predstavi_viziyata_si_za_spravyane_s_koruptsiyata", "text": "\n Президентът Румен Радев покани премиера Бойко Борисов на среща, за да си представи неговата визия за справяне с корупцията. Така държавният глава отговори на критиката на министър-председателя защо е приел БСП, а не приема депутатите от ГЕРБ. Радев допълни, че има разлика между визия и закон. \r\n\r\n „Г-жа Нинова пожела да ме запознае с Визията за България. Аз съм готов да приема Борисов, да ми представи визията за справяне с корупцията по високите етажи на властта, прекратяване на катастрофалния срив на инвестициите и догонването на държавите от Централна и Източна Европа, които се откъснаха икономически далеч преди нас”, каза президентът. \r\n\r\n   \r\n\r\n Румен Радев коментира какво решение трябва да се търси за създалата се ситуация в страната.„Проблем има и той е дълбок. Решение трябва да се търси от парламента. Президентът не може да иска оставки на когото и да е. Но в тази ситуация, аз винаги ще бъда на страната на гражданите. Те виждат,  че не са приоритет на управлението и виждат, че действията на властта и управлението е да не загуби властта, с която са се сраснали. Всяка власт, независимо дали сегашната или следващата – ще трябва да разбере, че не може да управлява по досегашния начин. Българите ще търсят правата си”, заяви Румен Радев. \r\n\r\n   \r\n\r\n На въпрос дали Радев е подстрекател на протестите, президентът отговори „Протестите са закономерни и основателни, никой закон не забранява протестите. Тези въпроси са ирелевантни. \r\n\r\n   \r\n\r\n „Опариха се управляващите от Истанбулската конвенция и се лутат как да определят своята позиция. Досега те открито навън не са изразявали твърда българска позиция. Проблемът е глобален . Позиция според мен трябва до има, но предлаганите текстове не работят в наш интерес, защото има клаузи, които поставят на риск суверенитета”, така държавният глава коментира Пакта за миграция. „Кой е казвал, че България е блато. Казал съм, че трябва да се измъкне от блатото в лекцията и вие, като журналисти трябва да предавате правилно какво съм казал, иначе стоите на страната на фалшивите новини”, посочи Радев. Президентът обяви, че не е запознат с петицията на протестиращи да се обяви извънредно положение в държавата и добави, че това е смешно. \r\n \n\t\t\t\t\t\t", "date": "2018.11.16", "title": "Радев: Каня Борисов да представи визията си за справяне с корупцията"}
{"url": "http://www.bnews.bg/article/252143-karvav_ad_zhena_namushka_s_nozh_mazh_vav_vlak_kray_vakarel_pochina_v_lineykata_na_metri_ot_bolnitsata", "text": "\n 50-годишен  мъж почина, след като бе намушкан във влак край Вакарел. Той е бил прободен в областта на сърцето, получил е кръвоизлив. Починал е в 8:33 часа в линейката, на метри от болница \"Света Анна\". \r\n\r\n Сигналът в \"Спешна помощ\" е получен в 8:07 ч, а екипът е пристигнал на място в 8:23 часа.  Позовавайки се на очевидец, Нова тв съобщава, че инцидентът е станал на самата гара. \r\n\r\n Жена от ромски произход е намушкала мъжа заради направена от него забележка.  Междувременно от БДЖ информират, че международният бърз влак № 494 от Истанбул през Пловдив за София престоява в гара Вакарел от 08:01 ч. поради възникнала саморазправа между пътници. Към момента в композицията се извършват оглед и следствени действия от компетентните служби, което не позволява влакът да продължи своето пътуване. \r\n\r\n Създадена е своевременна организация за обезпечаване на пътуването за всички 120 пътника като са пренасочени и настанени в следващия преминаващ влак. Бързият влак № 1620 от Пловдив за София е потеглил от гара Вакарел в 09:12 часа. \r\n  \r\n \n\t\t\t\t\t\t", "date": "2018.11.16", "title": "КЪРВАВ АД! Жена намушка с нож мъж във влак край Вакарел, почина в линейката на метри от болницата"}
{"url": "http://www.bnews.bg/article/252137-hristiyanski_praznik_imena_den_dnes_praznuvat", "text": "\n Днес Православната църква почита паметта на Свети апостол и евангелист Матей. За живота на светия евангелист Матей са запазени много малко сведения. Той бил брат на св. ап. Яков Алфеев и проповядвал Христовото учение като ходил в много далечни страни: Персия, Мидия, Индия, Партия. Преданието разказва, че той отишъл при един див народ с лоши обичаи. Там му се явил Бог, който му дал жезъл заповядвайки му да го забие в земята. Господ му обещал, че този жезъл ще роди плодове, а от корена му ще потече чуден извор. Матей събрал всички жители и посадил жезъла. \r\n\r\n Пред очите на всички жезълът цъфнал и се покрил с чудни плодове. От корена му потекъл бистър извор. Всички се затичали към дървото и пили вода от извора и по внушение на апостола, приемали тук св. Кръщение, след което излизали от водата духовно обновени. Св. евангелист Матей завършил живота си мъченически. \r\n\r\n Неговите страдания и смърт били ознаменувани с много чудеса. Когато го взели за да го подложат на мъчения, лицето му поразило гонителите с чудна светлина. Те ослепели, но той с молитва им възвърнал зрението. Пламъкът не се докоснал до него при мъченическия му подвиг. И когато накрай предал Богу духа си, мъчителите с ужас и изумление изповядали Божията сила, изказали почит към светите му мощи и станали ревностни християни. Обикновено на иконите, изобразяващи св. Матей, изобразяват до него, като тайнствен символ на евангелиста, ангелоподобен човек, изразявайки с това кротостта на неговия дух и чистотата на учението. \r\n  \r\n \n\t\t\t\t\t\t", "date": "2018.11.16", "title": "ХРИСТИЯНСКИ ПРАЗНИК! Имена ден днес празнуват..."}
{"url": "http://www.bnews.bg/article/252134-skandalno_shte_plashtame_taksi_za_preminavane_po_mostove_i_tuneli", "text": "\n За преминаване по отделни съоръжения по пътищата в страната ни, като мостове, тунели или планински проходи, също ще могат да се събират такси.  \r\n\r\n Това предвижда нов проект на Наредба за условията и реда за събиране на таксите за специално ползване на републиканските пътища на Министерството на регионалното развитие и благоустройството (МРРБ), публикуван в сряда. Досега в България такива такси не са налагани. Предвижда се и ред, по който да се плащат таксите за път, отдаден на концесия. У нас такива пътища няма, но имаше спорадични заявки за интерес от потенциални кандидат-инвеститори. \r\n\r\n Не е ясно какви ще са таксите, но те ще могат да се плащат в левове или в евро - за регистрираните в чужбина превозни средства. От тях ще са освободени автомобилите на МВР, НСО, ДАНС, Спешната помощ и на въоръжените сили. Допълнително заплащане няма да се дължи, ако вече има тол такса. Плащането на таксата ще става на контролно-пропускателни пунктове преди или след преминаване по съоръжението и ще се дава платежно, гласи още наредбата.  \r\n\r\n Платените съоръжения ще бъдат посочени в приет с решение на правителството списък, пише в-к Сега. От Агенция \"Пътна инфраструктура\" (АПИ) дават да се разбере, че става дума за бъдещи обекти. Такива са тунелите под проходите \"Шипка\" и \"Петрохан\". Заговори се и за евентуални нови трети и четвърти мост над Дунав към Румъния. В момента се плаща за преминаване и на двата съществуващи моста - при Русе и при Видин. От пътната агенция успокоиха, че съоръженията по магистралите няма да бъдат платени, тъй като за тях ще важат тол таксата за камионите и електронната винетка за леките коли. \r\n\r\n Проектонаредбата предвижда също в случаите, когато специалното ползване обхваща различни републикански пътища, един от които е предоставен на концесия, таксите да се определят в две части и да се заплащат по сметка на АПИ и на концесионера. До момента у нас няма пътища на концесия. Имаше запитвания от фирми от Далечния изток за евентуално тяхно участие в пътното строителство у нас, без да се стигне до по-конкретна информация. Данните за предоставените на концесия пътища и за сметките в обслужващите банки на агенцията и на концесионера ще бъдат обявявани в централната администрация и областните пътни управления на АПИ. \r\n\r\n Фирмите, които искат да изградят и експлоатират търговски крайпътни обекти и площадки за оказване на пътна помощ срещу заплащане и пътни връзки към тях, както и рекламни съоръжения, също ще трябва да плащат такса. \r\n\r\n АПИ ще поддържа системите за продажба на електронни винетки, маршрутни карти и разпространението на бордови устройства за тол таксуването, става ясно от проект на постановление на Министерския съвет за изменение и допълнение на Правилника за прилагане на Закона за пътищата. Пътната агенция ще осъществява всички дейности по техническата и софтуерна поддръжка на компонентите на Електронната система за събиране на пътни такси - електронни винетки и тол такси, ще управлява процесите и контролира правилното отчитане на дължимите такси и събирането им. Смесената електронна система влиза в сила от 1 януари 2019 г., когато хартиените винетни стикери ще бъдат заменени с електронни винетки за леки автомобили. Цените им остават без промяна. Електронни винетки ще плащат и превозните средства с тегло над 3.5 т до 16 август 2019 г., след което те ще дължат само тол такса.  Предвижда се и така наречената уикенд винетка. Тя ще е с цена от 10 лева и ще важи от 12 часа в петък до 23.59 часа в неделя. \r\n\r\n Електронната система за тол таксуване се изгражда от  австрийския консорциум \"КАПШ Трафик Солюшънс\"  за 180 млн. лева (с ДДС). Според условията на поръчката изпълнителят поема всички разходи, а като заработи системата, ще си върне инвестицията от постъпващите пътни такси. Въпреки че управляващите уверяваха, че бюджетът няма да  дава допълнително средства, в края на юли правителството реши да отпусне на АПИ 180 млн. лева за тол системата. \r\n\r\n Блокадите по двете основни магистрали - \"Хемус\" и \"Тракия\" ще продължат още дълго време. Вчера АПИ избра фирмите, които ще изработят техническите проекти за ремонт на тунелите „Топли дол“ на  „Хемус“ и „Траянови врата“ на „Тракия“. Стойността на договора за проектиране на тунел „Топли дол“ е 333 408 лв. с ДДС. Изпълнител ще бъде „Пътпроект“ ЕООД. Проектът за „Траянови врата“ ще бъде изработен от Обединение „Свеко-Трансконсулт 22“, за 407 100 лв. с ДДС. Срокът за изработването и на двата проекта е 150 дни. Започва и строежът на пътя между граничния пункт \"Калотина\" и Драгоман. Отсечката е с дължина 14.5 км, а стойността на договора е 137 491 883лв. без ДДС. Изпълнител ще е  \"СТРАБАГ БПА\" ДЗЗД . Предвижда се пътят да е с по две ленти за движение в посока и лента за аварийно спиране. Ще бъдат построени 10 големи съоръжения, две от които ще са при пътните възли \"Калотина\" и \"Драгоман\". Срокът за изпълнение на поръчката е 852 календарни дни.  \r\n \n\t\t\t\t\t\t", "date": "2018.11.16", "title": "СКАНДАЛНО! Ще плащаме такси за преминаване по мостове и тунели"}
{"url": "http://www.bnews.bg/article/252141-dzhuliana_gani_se_razvezhda_dokato_e_v_big_bradar", "text": "\n  Джулиана Гани скоро ще бъде официално разведена, това съобщи пред „ България Днес“ сегашната половинка на силиконката Илиян Найденов. \r\nМалката Джулка, която в момента се вихри в къщата на „Биг Брадър“, няма да има законен съпруг, след като се разведе с бившия си Станимир Ташев. Двамата бяха заедно повече от година, но Джулката би шута на здравеняка. Тя подава молба за развод, но Ташев дълго време отказва да подпише и се покри в чужбина. В крайна сметка склонява и скоро двамата няма да са двойка. \r\n„Докато излезе от къщата, ще е свободна. До края на месеца всичко ще е приключило“, споделя сегашният приятел на Гани- Илиян. Той и Гани са заедно от четири месеца, но вече имат сериозни планове един за друг. „Имаме много сериозни планове, след като излезе от шоуто. Ще създадем семейство“, категоричен е Илиян. \r\n \n\t\t\t\t\t\t", "date": "2018.11.16", "title": "Джулиана Гани се развежда докато е в „Биг Брадър“ "}
{"url": "http://www.bnews.bg/article/252136-poredno_zasedanie_spetssada_reshava_sadbata_na_ivancheva", "text": "\n Поредно заседание по делото срещу Десислава Иванчева. Бившата кметица на “Младост” и заместничката й Биляна Петрова са обвинени в получаване на подкуп в особено големи размери. Парите били искани от строителен бизнесмен, за да му предвижат преписките за строеж. Миналата седмица спецапелативният съд отказа да освободи под домашен арест Петрова и Иванчева.  \r\n  \r\n \n\t\t\t\t\t\t", "date": "2018.11.16", "title": "ПОРЕДНО ЗАСЕДАНИЕ! Спецсъда решава съдбата на Иванчева! "}
{"url": "http://www.bnews.bg/article/252154-deputati_konservatori_sabraha_dostatachno_glasove_za_vot_na_nedoverie_na_mey", "text": "\n Група евроскептици в управляващата Консервативна партия на Великобритания получиха достатъчно подкрепа за задействане на процедура за гласуване на вот на недоверие на премиера Тереза Мей. Това съобщиха днес издателят на сайта БрекзитСентрал, цитиран от Ройтерс, и телевизия Скай нюз, цитирана от ТАСС. \r\n\r\n Според устава на Консервативната партия процедурата се задейства в случай, че 15 процента от депутатите /48 души/ изпратят до председателя на парламентарната си група писма с искане за вот на недоверие. \r\n\r\n БрекзитСентрал съобщава, позовавайки се на свой достоверен източник, че 48-те писма вече са изпратени. \r\n\r\n Според в. \"Дейли телеграф\", цитиран от БТА, гласуването по вота на недоверие може да се състои във вторник. \r\n \n\t\t\t\t\t\t", "date": "2018.11.16", "title": "Депутати консерватори събраха достатъчно гласове за вот на недоверие на Мей"}
{"url": "http://www.bnews.bg/article/252138-skapa_zima_parno_voda_lekarstva_gotvete_po_2000_leva", "text": "\n Най-малко по 2 000 лева допълнително над обичайните ни разходи ще отвее зимата от джобовете ни, показват сметките на \"Монитор\". \r\n\r\n Над половината от сумата ще отиде за отопление, а останалата - за топли дрехи, обувки, лекарства.  \r\n\r\n През миналия отоплителен сезон за 3-стайна санирана панелка само за парно (без топла вода) средният разход бе около 900 лв.  \r\n\r\n Като добавим към сметката поне 350 лева за топлата вода, то излизат 1350 лв. \r\n\r\n Общо по цени за София от 95,98 лв. за мегаватчас топлинна енергия - това прави малко над 14 мегаватчаса.  \r\n\r\n По новите цени за столицата от 111,12 лв./мвтч, които са с 15,8% по-високи от миналата зима, разходът ни тази зима се очаква да излезе над 1562. лв., или с 212 лева по-скъпо.  \r\n\r\n Шансът ни е, че отоплителният сезон може да се окаже по-къс, защото имахме по-дълго циганско лято. \r\n\r\n Вчера от НСИ обявиха, че 1 541 лв. е общият доход средно на лице от домакинство в периода юли-септември. Той нараства със 7.7% спрямо същото тримесечие на миналата година. \r\n\r\n Според сметките общият разход средно на лице от домакинство е 1 518 лв. и се увеличава с 9.8% спрямо периода юли-септември 2017 година. \r\n\r\n Най-много от доходите си харчим за храна - 30.1%, следват разходите за жилище - 16.5%, данъци и социални осигуровки - 12.3% и транспорт и съобщения - 11.7%. \r\n \n\t\t\t\t\t\t", "date": "2018.11.16", "title": "СКЪПА ЗИМА! Парно, вода, лекарства… гответе по 2000 лeва"}
{"url": "http://www.bnews.bg/article/252132-zimata_doyde_dazhd_i_stud_ni_ochakvat_dnes", "text": "\n Облачен и дъждовен ще е петъчният ден, съобщават от НИМХ.  \r\n\r\n В източната част се очакват валежи от дъжд и сняг. \r\n\r\n Ще духа до умерен вятър от североизток. \r\n\r\n Максималните температури ще са между 3 и 10 градуса.  \r\n\r\n Атмосферното налягане ще се понижи.  \r\n\r\n По морето е обявен жълт код за силен вятър. Очаква се вълнение на морето до 4 бала.  \r\n\r\n През следващите дни се очаква захлаждането да продължи. \r\n \n\t\t\t\t\t\t", "date": "2018.11.16", "title": "ЗИМАТА ДОЙДЕ! Дъжд и студ ни очакват днес "}
{"url": "http://www.bnews.bg/article/252142-gala_s_chutoven_gaf_v_efira_predstavya_porno_aktrisa_za_sluzhitelka_na_ban", "text": "\n Тв водещата Гала направи чутовен гаф в тв ефира. Блондинката се отдаде на възхвали на българка, която уж напуснала НАСА, за да работи в БАН, а в действителност е звезда от филмите за възрастни. Водещата на „На кафе” сподели в тв ефир, колко се възхищава на Сашка от Сливница. Българката уж зарязала НАСА, за да работи за 200 пъти по-ниска заплата в родната академия на науките, пише „България днес”. \r\n„Уникална жена! Млада, изключително красива.  Човек, посветен на науката”, не спира със суперлативите Гала. Всъщност, това е фалшива новина, която от дни се носи из социалните мрежи. А въпросната дама се изявява наистина, но като звезда от розовите филми и то под псевдонима Саша Грей. \r\n„Нямате ли един мъж в екипа, който да ви каже каква точно актриса е тази. Че е талантлива, талантлива е, но няма нищо общо с НАСА”, коментират втрещени зрители, които не можаха да повярват, че Гала така и не е схванала шегата. \r\n  \r\n \n\t\t\t\t\t\t", "date": "2018.11.16", "title": "Гала с чутовен гаф в ефира! Представя порно актриса за служителка на БАН "}
