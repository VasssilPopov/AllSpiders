{"url": "http://www.bnews.bg/article/248004-fbr_s_opit_da_privlekat_za_svoy_informator_oleg_deripaska", "text": "\n Федералното бюро за разследване (ФБР) и министерството на правосъдието на САЩ са правили опити между 2014 и 2016 г. да вербуват Олег Дерипаска за свой информатор. Близкият до Кремъл руски олигарх обаче им отказал, като при това уведомил Москва за действията им, пише в. \"Ню Йорк таймс\", цитиран от Франс прес.  \r\n\r\n Според американския всекидневник, който се позовава на сътрудници на Дерипаска, властите в Съединените щати са искали от милиардера информации по-конкретно за руската намеса в президентските избори през 2016 г. и за евентуалния таен сговор между предизборния щаб на Доналд Тръмп и Москва, съобщи БТА. \r\n\r\n Агенти на ФБР се срещнали с Дерипаска в Ню Йорк, за да го питат дали Пол Манафорт - бившият ръководител на кампанията на Тръмп, който миналия месец бе признат за виновен по обвинения в данъчна и банкова измама - е служил като посредник между Кремъл и антуража на милиардера, избран за президент на САЩ. В замяна те обещали на руския олигарх помощ за уреждане на различни негови съдебни и административни проблеми в Съединените щати. \r\n\r\n Дерипаска отрекъл да е имало какъвто и да било таен сговор между щаба на Тръмп и Русия и дори уведомил Москва за контактите си с представители на американските власти. \r\n\r\n По-рано руският милиардер вече бил предложил да сътрудничи на разследването, водено в САЩ от специалния прокурор Робърт Мълър, като уверил, че разполага с доказателства, че Русия не е помогнала за избирането на Тръмп за президент. \r\n\r\n Според \"Ню Йорк таймс\" Съединените щати са се свързали тайно с още неколцина руски олигарси в опит да си осигурят тяхното сътрудничество. За момента обаче без успех. \r\n\r\n 50-годишният Дерипаска е сред руснаците, на които администрацията на Тръмп наложи икономически санкции. През май Дерипаска бе принуден да подаде оставка като член на ръководството на своята компания, алуминиевия гигант Русал, за да я защити от американските наказателни мерки, припомня Франс прес. \r\n \n\t\t\t\t\t\t", "date": "2018.09.02", "title": "ФБР с опит да привлекат за свой информатор Олег Дерипаска! "}
{"url": "http://www.bnews.bg/article/247999-a1_lipsata_na_rouming_i_internet_ne_e_zaradi_nashata_mrezha", "text": "\n Проблемите с роуминга и мобилния интернет на абонати на телефонния оператор А1, за които множество хора сигнализираха през целия ден, не се дължат на повреда в тяхната мрежа, пише в официално изявление на компанията. \r\n\r\n „Поради технически причини с мрежата на „Водафон”, клиентите на А1 България започнаха да изпитват затруднения при ползването на мобилна гласова услуга и мобилен интернет в роуминг”, посочват от компанията. \r\n\r\n В писмото пише още, че „Водафон” са основен партньор на А1 в чужбина и поради тази причина проблемите засегнали голяма част от клиентите им. \r\n\r\n „Работата по възстановяване на услугите започна веднага и вече всички клиенти на А1 България, които се намират в Гърция, могат да ползват роуминг услуга нормално”, посочват от компанията. \r\n\r\n От компанията съветват ако потребителите се намират в Гърция да рестартират устройствата си. В случай, че се намират в друга държава, трябва да изберат мрежа, различна от тази на „Водафон”, за да ползват роуминг услуга. \r\n \n\t\t\t\t\t\t", "date": "2018.09.02", "title": "А1: Липсата на роуминг и интернет не е заради нашата мрежа"}
{"url": "http://www.bnews.bg/article/248001-zhurnalistat_vasil_petev_za_pomiyarite_na_opashka_za_kutii_za_obuvki", "text": "\n БиНюз се натъкна на убийствен коментар на журталистът Васил Петев по повод скандала с Арабаджиеви. Ето какво написа той: \r\n\r\n \r\n\r\n \"Не съм изненадан. Нито потресен. Дори не съм погнусен, тъй като отдавна познавам помията и добре знам, че лайната плуват най-отгоре. Въпреки това обаче, не мога да си позволя да замълча. И тези думи тук не са за Ветко и Маринела Арабаджиеви и за това виновни ли са те или не, това е работа на съда, а не на \"общественото мнение\", а са думи посветени на Дъното, което обича да нарича себе си \"българска журналистика\". Защото, когато преди време аз пишех своите ехидни закачки по техен адрес, същите тези които днес са \"естествено продължение\" на гласа на прокурор Гешев седяха срещу мен и ми се пулиха с думите: \"Що бе?! Що ги пишеш тези неща? Я иди и се разбери с тях!\". Същите тези представители на частни телевизии и големи онлайн сайтове за един ден забравиха, как всеки месец търчаха до хотел Маринела за да си приберат редовната лепта \"мълчание\" под формата на реклама. Цялата тази противна кохорта от педерасти, курви и обикновени натегачи редовно хапваха на масата на Арабаджиеви и не се свеняха да прибират в джобовете си по някой препран лев. Днес обаче същата тая долна сволач удобно е забравила всичко и бясно скача върху главата на вчерашните си \"благодетели\". Не ви ли е срам бе, нищожества? Сериозно, не ви ли е срам? Ще кажете, ами ние не знаехме. Ще ви отговоря - я вървете на майната си бе, глупаци. Толкова сте жалки, че за вас не трябва да има никаква жалост. Знам, че четете това и ме нанавиждате, обаче нека ви кажа нещо, аз също не ви харесвам. Помияри. П.С. Същите тези, утре така ще постъпят и с Борисов.\" \r\n \n\t\t\t\t\t\t", "date": "2018.09.02", "title": "Журналистът Васил Петев за помиярите на опашка за кутии за обувки..."}
{"url": "http://www.bnews.bg/article/247998-novi_protesti_sreshtu_pensionnata_reforma_v_rusiya", "text": "\n Стотици руснаци излязоха по улиците на Москва в знак на протест срещу плановете на правителството да увеличи възрастта за получаване на държавна пенсия, съобщават БГНЕС и ТАСС. \r\n\r\n Подобни демонстрации се проведоха и в други градове в Русия, включително Владивосток, Симферопол, Омск и Новосибирск. \r\n\r\n Протестите официално разрешени. Въпреки че в телевизионно обръщение миналата седмица президентът Владимир Путин обяви, че пенсионната възраст за жените ще бъде повишена до 60 години, вместо от планираните преди това 63 години, протестите не стихват. Към момента възрастта за пенсиониране на жените в Русия е 55 години. \r\n\r\n Възрастта за пенсиониране при мъжете обаче ще се повиши на 65 от сегашните 60 години. \r\n \n\t\t\t\t\t\t", "date": "2018.09.02", "title": "Нови протести срещу пенсионната реформа в Русия"}
{"url": "http://www.bnews.bg/article/247994-harvatskiyat_selektsioner_ronaldo_e_egoist", "text": "\n Селекционерът на хърватския национален отбор Златко Далич никога не би искал Кристиано Роналдо в своя тим. Специалистът нарече \"егоист\" звездата на италианския Ювентус. \r\n\r\n \"Роналдо е един егоист и никога не бих искал да бъде в моя отбор. Той разсъждава по този начин: искам да вкарам гол, независимо че тимът може и да загуби. \r\n\r\n Той не се промени в Реал Мадрид, дори след толкова много спечелени титли в Шампионската лига. Не го промениха славата и всички трофеи\", заяви 51-годишният Далич в интервю пред Спортске Новости. \r\n\r\n Специалистът изведе Хърватия до финала на Мондиал 2018, където загуби срещу фаворита Франция. \r\n \n\t\t\t\t\t\t", "date": "2018.09.02", "title": "Хърватският селекционер: Роналдо е егоист!"}
{"url": "http://www.bnews.bg/article/247987-barekov_ne_falshivite_novini_sa_problemat_na_gerb_a_falshivite_patishta_koito_se_prevarnaha_v_emblema_na_edno_katastrofalno_i_falshivo_upravlenie", "text": "\n Евродепутатът Николай Бареков отново изригна с убийствен коментар по така наболялата тема с некачествените пътни настилки, повод за които бе трагедията, погубила живота на 17 души преди седмица. Ето какво пише той: \r\n\r\n \r\n\r\n \"Напрежението в Своге и на много места в държавата заради скапания асфалт ескалира! Хората нямат съмнение, ча некачествените, разбит, опасни, дори нови, пътища навсякъде се дължат на парите под масата. Ако щете на “парите в кутии за обувки” (по терминологията на фамозния Гешов, апропо, от друг голям грабеж -санирането). Навсякъде - и на северозапад и на изток и на магистралите е филм на ужасите, а са изчезнали десетки милиарди. ГЕРБ имат огромен проблем с асфалта. ГЕРБ се борят с фалшивите новини напоследък, но те имат фундаментален проблем с друго фалшименто - фалшивите пътища, които превърнаха в емблема на едно катастрофално и фалшиво управление. Фейк нюз трудно се доказва, но фейк пътят убива хората всекидневно. Няма измъкване, защото пробойните са като лунни кратери и в резултат на 10-15 години колосални систематично организирани пладнешки кражби от бюджета и еврофондовете. “Обръчите от фирми” са обхванали като ракови метастази цялата държава и цялото управление на ГЕРБ от върха до селата. Нелепият опит на разни крадливи кметове от ГЕРБ и БСП да спасяват главата на “безценният кадър” Нанков само затвърждава верността на обществените прозрения: Бяхме ограбени и затова мрем в катастрофите. Катастрофирала държава.\" \r\n \n\t\t\t\t\t\t", "date": "2018.09.02", "title": "Бареков: Не фалшивите новини са проблемът на ГЕРБ, а фалшивите пътища, които се превърнаха в емблема на едно катастрофално и фалшиво управление!"}
{"url": "http://www.bnews.bg/article/247983-palno_bezumie_na_patya_5295_narusheniya_ot_6579_proverki_za_den", "text": "\n Кой ни е виновен за безумието на пътя? При 6579 проверени коли за ден органите на реда са констатирали 5295 нарушения. Без книжка са останали 76 водача. Това е печалната статистика, която подават от МВР. \r\n\r\n Продължават проверките на полицията в рамките на ежедневния засилен контрол по пътищата на страната. \r\nПолицейските екипи са проверили 6579 моторни превозни средства и 8794 души на 31 август. Установени са общо 5295 нарушения, от които 1749 са за управление на МПС с превишена скорост. Издадени са 2648 фиша и 898 акта за установени административни нарушения. \r\n\r\n Отнети са 76 свидетелства за управление на МПС заради неплатени задължения по ЗДвП. По време на осъществените проверки на място на гражданите са връчени общо 462 електронни фиша. \r\n\r\n Засилените проверки ще продължат до края на месец септември. \r\n \n\t\t\t\t\t\t", "date": "2018.09.02", "title": "Пълно безумие на пътя - 5295 нарушения от 6579 проверки за ден!"}
{"url": "http://www.bnews.bg/article/247984-tragediya_13_godishen_futbolist_pochina_po_vreme_na_mach", "text": "\n 13-годишен вратар почина по време на детски мач в Холандия в резултат на сблъсък с противников нападател. \r\n\r\n Всички мачове на клуба на момчето MvR Хееренберг- от мъжкия тим до останалите отбори в школата, които е трябвало да се играят през уикенда, са отложени заради инцидента, който се е разиграл снощи. \r\n\r\n На официалната си страница клубът, който е базиран на 120 километра югоизточно от Амстердам, обясни случилото се: Момчето е загубило съзнание при сблъсъка с противниковия футболист и всичките опити да го събудят и да му помогнат да се изправи, са били неуспешни. След това момчето е откарано с линейка в болницата в най-близкия голям град Неймеген, но е починало в лечебното заведение. \r\n\r\n Ян Дирк ван дер Зее, ръководител на аматьорския и детско-юношеския департамент в Холандската федерация, изрази съболезнованията си към родителите, близките и клуба и обяви, че ще бъдат на погребението за да помогнат с каквото могат и да окажат морална и материална подкрепа. \r\n \n\t\t\t\t\t\t", "date": "2018.09.02", "title": "ТРАГЕДИЯ! 13 - годишен футболист почина по време на мач!"}
{"url": "http://www.bnews.bg/article/247985-masov_boy_v_samokov_politsiyata_tsyala_nosht_e_na_krak", "text": "\n Две ромски фамилии са предизвикали масов бой в квартал на Самоков, научи Dir.bg. В мелето са участвали около 40 човека, има арестувани. \r\n\r\n От полицията потвърдиха за инцидента и поясниха, че полицията цяла нощ е дежурила в квартала, за да не се стигне до нови ексцесии. \r\n\r\n \"Имаме подаден сигнал за масов бой в Самоков, като на място веднага са изпратени патрулни коли. В боя са участвали около 40 човека, петима са задържани. Няколко лица се издирват. Става въпрос за свада между две фамилии\", поясниха от МВР. \r\n \n\t\t\t\t\t\t", "date": "2018.09.02", "title": "Масов бой в Самоков! Полицията цяла нощ е на крак! "}
{"url": "http://www.bnews.bg/article/247988-katastrofa_prechi_na_dvizhenieto_kyustendil_sofiya", "text": "\n Движението по пътя I-6 - Кюстендил-София, при 33-ия километър, се извършва в една лента заради пътно произшествие, съобщи пресцентърът на Агенцията \"Пътна инфраструктура\". \r\n\r\n В посочения участък шофьорите трябва да се движат с повишено внимание и със съобразена скорост. \r\n\r\n Трафикът се регулира от \"Пътна полиция\", информират от АПИ. Катастрофирали са кола и микробус, като шофьорът на автомобила е със съмнение за счупена ръка. \r\n \n\t\t\t\t\t\t", "date": "2018.09.02", "title": "Катастрофа пречи на движението Кюстендил - София!"}
{"url": "http://www.bnews.bg/article/247997-v_pamet_na_bogdan_lichev_izdignaha_pametnik_na_zaginaliya_pozharnikar", "text": "\n В Нови Искър поставиха паметник на огнебореца Богдан Личев. Той загина преди три години след инфаркт, когато на едва 33-годишна възраст. \r\n\r\n След смъртта му стотици жители на Нови Искър, негови колеги от цялата страна и хора, които са го познавали, започнаха да събират пари за изграждането на негов паметник.  \r\n\r\n В Нови Искър хората го помнят като герой, защото е направил много за хората в града. И освен че е бил денонощно на тяхно разположение, той е основател на пожарната служба и на клуб \"Млад огнеборец\". Всеки ден е работел с децата и е възпитавал в тях любов към пожарната. А в извънработното си време Личев беше доброволец и отново помагаше.     \r\n \n\t\t\t\t\t\t", "date": "2018.09.02", "title": "В ПАМЕТ НА БОГДАН ЛИЧЕВ: Издигнаха паметник на загиналия пожарникар"}
{"url": "http://www.bnews.bg/article/247990-nad_100_000_dushi_otdavat_posledna_pochit_na_zaharchenko_v_donetsk", "text": "\n В Донецк отдават последна почит на лидера на проруските сепаратисти в източната украинска Донецка област Александър Захарченко, който беше убит при бомбен атентат в града в петък. Освен Захарченко, при експлозията в ресторант в Донецк загина и неговият бодигард, а 12 души бяха ранени. \r\n\r\n Около 100 000 души вече са преминали край ковчега с тленните останки на 42-годишния Захарченко, според властите на самообявилата се Донецка република (ДНР). Множество хора, много от които облени в сълзи и с цвете в ръка, изчакаха реда си, за да се поклонят пред ковчега. \r\n\r\n Общественият транспорт в Донецк временно е спрян. Въоръжени мъже в униформи регулират движението в центъра на града.  \r\n\r\n На много места се виждат транспаранти с портрета на Захарченко. Сред изписаните лозунги е: „Ние имаме една майка родина: Русия\". \r\n\r\n В комюнике, разпространено от Донецката информационна агенция, Владислав Сурков, близък съветник на руския президент Владимир Путин, нарича Захарченко „брат\" и „герой\". \r\n\r\n Мнозина от опечалените обвиняват Украйна за убийството на своя лидер. Проруската сепаратистка ДНР е в тридневен траур до утре. Началото на новата учебна година бе отложено за вторник. \r\n\r\n Проруските сепаратисти в Източна Украйна обвиниха Киев за убийството на лидера на ДНР. Според украинските власти покушението е резултат от вътрешни конфликти в редиците на бунтовниците. \r\n\r\n Русия определи убийството като провокация с цел засилване на напрежението в региона.   \r\n \n\t\t\t\t\t\t", "date": "2018.09.02", "title": "Над 100 000 души отдават последна почит на Захарченко в Донецк"}
{"url": "http://www.bnews.bg/article/247991-zversko_ubiystvo_na_profesor_raztarsi_ukrayna_tyaloto_mu_e_otkrito_s_nozh_v_garba", "text": "\n Професор Николай Шитюк, един от най-задълбочените изследователи на \"Гладомор\" през 30-те години на XX век в Украйна, е намерен бездиханен със забит нож в гърба в апартамент в украинския град Николаев, предава украинската агенция УНИАН. \r\n\r\n Тялото на ръководителя на учебно-научния институт по история, политология и право към Николаевския национален универститет А. Сухомлински е намерен от хазяйката на квартира, която наел за три часа. Жената влязла в стаята, след като времето било изтекло. Преди това тя звъняла на телефона на професора, но никой не отговарял. \r\n\r\n На мястото на инцидента веднага е извикана следствено-оперативна група от полицията. \r\n\r\n Тялото на убития Николай Шитюк е откарано в съдебна-медицина за експертиза. \r\n\r\n С каква цел Николай Шитюк е бил наетата стая и какво е станало там, към момента няма информация. \r\n\r\n Интересно е това, че в същата къща през 2012-а бе изнасилена Оксана Макар. \r\n\r\n Професор Шитюк е автор на повече от 200 научни работи, публикувани както в Украйна, така и в страни по целия свят. \r\n\r\n Припомняме, че 18-годишната украинка Оксана Макар почина в спешното отделение за изгаряния в Донецк след седмици агония и борба за оцеляване. \r\n\r\n На 9 март 2012-а момичето е изнасилено, след което тримата извършители се опитват да я убият, като я изгарят. Тя едва оцелява след жестокото нападение и три седмици лекарите се борят за живота й. \r\n\r\n Въпреки усилията на лекарите момичето, чиито два крака и една ръка бяха ампутирани, почина. Жестокото нападение шокира Украйна. \r\n\r\n На 9 март 2012-а момичето е изнасилено, след което тримата извършители се опитват да я убият, като я изгарят. Тя едва оцелява след жестокото нападение и три седмици лекарите се борят за живота й. \r\n\r\n Въпреки усилията на лекарите момичето, чиито два крака и една ръка бяха ампутирани, почина. Жестокото нападение шокира Украйна. \r\n\r\n Вечерта на 9 март 2012-а 18-годишната Оксана Макар се забавлява с приятели в заведение в пристанищния град Николаев, в Южна Украйна. \r\n\r\n Там тя се запознава с двама мъже - 23-годишния Максим Присяжнюк и 21-годишния Артьом Погосян. Тримата прекарват вечерта заедно, след което мъжете канят момичето в апартамента на техен приятел - 23-годишния Евгений Краснощек. Тя се съгласява. \r\n\r\n Когато обаче пристигат, тримата мъже изнасилват девойката, след което се опитват да я убият, за да заличат престъплението. Те първо я душат, след което, мислейки, че са успели да я убият, я увиват в чаршаф, закарват я на изоставена строителна площадка, където я хвърлят в яма и я запалват. По чудо Оксана оцелява след редицата жестокости и на сутринта е намерена на косъм от смъртта от минувач, който я чул да стене. \r\n\r\n Веднага е откарана в болница, където е установено, че има 55% изгаряния по тялото. По време на операцията лекарите са принудени да ампутират дясната й ръка над лакътя, както и двата й крака над глезена, за да спасят живота й. \r\n\r\n   \r\n \n\t\t\t\t\t\t", "date": "2018.09.02", "title": "Зверско убийство на професор разтърси Украйна! Тялото му е открито с нож в гърба!"}
{"url": "http://www.bnews.bg/article/247992-tsarkvata_vdigna_tsenite_na_venchavki_i_krashteneta", "text": "\n Нови цени за всички ритуали в църквите. Светият Синод реши да увеличи таксите  за кръщенета, сватби, освещаване и т.н. \r\n\r\n Въвеждането на новите цени обаче става с решение на всеки един от 15-те митрополити и епархийските съвети към него. \r\n\r\n Старозагорската епархия е една от първите, която въведе новите по-високи цени. Там 90 лева е новата цена за кръщене. Досега тя е била 50 лева. \r\n\r\n Увеличава се цената и на венчавките - от 100 на 170 лева. За радостните обреди допълнително се заплащат такси за видео и фотозаснемане, които са различни за съответните храмове и манастири. \r\n\r\n Най-скъпо излиза кръщенето в Шипченския манастир - близо 500 лв. \r\n \n\t\t\t\t\t\t", "date": "2018.09.02", "title": "Църквата вдигна цените на венчавки и кръщенета"}
{"url": "http://www.bnews.bg/article/247993-tayna_sreshta_nfsb_reshava_da_prodalzhi_li_uchastie_v_kabineta", "text": "\n Часове наред и днес изпълнителният комитет на партията на вицепремиера Валери Симеонов решава дали и как да продължи участието си в управляващата коалиция. \r\nПреди да започне днешната им среща в Несебър, Симеонов заяви, че освен коалиционната политика, ще бъдат обсъждани и други управленски решения. \r\n  \r\nСрещата е закрита за медиите. Защо и какво се крои можем само да гадаем. \r\n\r\n Междувременно Красимир Каракачанов обяви, че комуникацията между партньорите не е на нужното ниво, което е всеизвестно. \r\n\r\n В петък Симеонов изрази несъгласието си с отстраняването на тримата министри – Валентин Радев, Николай Нанков и Ивайло Московски, заради липсата на съгласуване на оставките между коалиционните партньори. \r\n\r\n По думите на Симеонов, това не са оставки, а уволнения. \r\n  \r\nОставките дойдоха след трагичния инцидент с автобус на пътя край Своге. \r\n \n\t\t\t\t\t\t", "date": "2018.09.02", "title": "Тайна среща: НФСБ решава да продължи ли участие в кабинета "}
{"url": "http://www.bnews.bg/article/247996-valk_tormozi_rodopska_obshtina", "text": "\n Вълк единак тормози сериозно жителите на селата в община Неделино, като вече осем овцеса натръшкани от дивият звяр. Нападенията върху домашните животни е предимно през деня, когато те са на паша, като вълкът избирал най-добрите овце от стадата и ги атакувал. Нападенията са предимно в землищата на селата Върлино и Гърнати, като жертвите са от стадата на различни собственици, по четири от населено място. Има съмнение, че вълкът е атакувал и стадо в Тънка бара, но там трупът на животното не е открит. \r\n„Вълкът дебне, когато стадото е на свободна паша и атакува. В нашата община жертвите са най-малко осем, а в селата отвъд билото, в Кърджалийско са пострадали още десет овце“, коментира кметът на Гърнати, Асен Гънгаров. \r\n  \r\nСпоред него, вълкът е забелязан от не един човек, но за радост за сега няма нападение върху хора. Нападенията са се случвали и винаги, когато животните не били пред погледа на собствениците си. \r\n„Уведомили сме Горското стопанство в Златоград и Ловното дружество в Мадан. Надяваме се с откриването на ловния сезон, да се организира хайка и да бъде отстрелян въпросният вълк“, коментира Гънгаров. \r\nСпоред кмета на село Гърнати, до сега са нямали подобен проблем, но това лято нападенията са доста, като последното е от миналата седмица. Обикновено вълкът нападал жертвите си, разкъсвал ги и в последствие изоставал части от тях в близост до останалите животни от стадото. \r\n \n\t\t\t\t\t\t", "date": "2018.09.02", "title": "Вълк тормози родопска община"}
{"url": "http://www.bnews.bg/article/248000-mariya_boneva_razmaza_rut_koleva_za_sofia_fashion_week_sfw_ne_se_vliyae_ot_publichni_pr_aktsii_ot_epidemii_i_chumi_nito_ot_padnaliya_targovski_registar_i_nay_veche_ot_seirdzhii", "text": "\n БиНюз се натъкна на коментар на соул певицата със съмнителна реализация Рут Колева, по повод скандала с Арабаджиеви и модното събитие Sofia Fashion Week. Червенокосата дама саркастично задава въпрос: \r\n\r\n \r\n\r\n \"Само да попитам, в контекста на скорошните събития с Арабаджиеви, повече София Фешан Уийк ще има ли, или щастието ще е пълно?\" \r\n\r\n Кое причинява недолюбването на Колева на въпросното събитие можем само да гадаем.  \r\n\r\n Мария Бонева, която е познато лице в модните и шоу среди с над 15 годишен опит в организирането на конкурси за красота, модни ревюта и знакови събития в страната не остана равнодушна на хапливите коментари на певицата. \r\n\r\n В контра отговор тя написа: \r\n\r\n \"Да успокоя госпожицата, джендъра и лайквашите лицемери и дупевръткалници , SFW е събитие на 3 пълни години и 7 успешни издания, подкрепено от много традиционни партньори и показващо най-доброто от българската модна сцена и не се влияе от публични ПР акции, от епидемии и чуми, нито от падналия търговски регистър и най-вече от сеирджии! Когато имаш работещ модел в определена пазарна ниша и подходящия екип всичко върви по план! Кои модни марки участват и какво ново може да следите на: www.sofiafashionweek.com  Повече на официалната пресконференция на 12 септ от 11.00 часа зала Витоша! Хубава неделя и бъдете добри и позитивни, зареждащо е!\" \r\n \n\t\t\t\t\t\t", "date": "2018.09.02", "title": "Мария Бонева размаза Рут Колева за Sofia Fashion Week: SFW не се влияе от публични ПР акции, от епидемии и чуми, нито от падналия търговски регистър и най-вече от сеирджии!"}
{"url": "http://www.bnews.bg/article/247995-asensio_vinagi_sme_bili_edno_tsyalo_ne_znam_dali_yuve_shte_bade_po_dobar_s_kristiano", "text": "\n Марко Асенсио остана доволен от победата на \"Реал\" Мадрид с 4:1 у дома над \"Леганес\". Испанският национал направи две асистенции при успеха на европейския клубен шампион късно снощи. \"Белите\" са на първо място в Примера дивисион с пълен актив от девет точки. \r\n\r\n Асенсио отново говори за трансфера на Кристиано Роналдо от \"Реал\" Мадрид в \"Ювентус\". \r\n\r\n \"Юве\" ще бъде едно голямо семейство, в Мадрид също е така. Не знам дали ще бъдат по-добър отбор с него. Нашият тим винаги е бил такъв на терена и извън него. Винаги сме били като едно цяло\", коментира Марко Асенсио. \r\n\r\n \"Когато Кристиано беше при нас, сме показвали единство на игрището. За момента съм доволен как се получават нещата. Коригирахме някои неща по време на паузата (на мача с \"Леганес\") и след това направихме необходимото\", заяви Асенсио пред медиите. \r\n \n\t\t\t\t\t\t", "date": "2018.09.02", "title": "Асенсио: Винаги сме били едно цяло, не знам дали \"Юве\" ще бъде по-добър с Кристиано"}
{"url": "http://www.bnews.bg/article/247989-vzrivove_kray_voenni_bazi_v_siriya", "text": "\n Най-малко две мощни експлозии отекнаха в нощта на събота срещу неделя край сирийска военновъздушна база близо до Дамаск. \r\n\r\n Според някои данни противовъздушната отбрана е прехванала изстреляни по базата ракети. \r\n\r\n Сирийският център за наблюдение на човешките права обаче съобщава, че експлозиите се дължат на въздушен удар, нанесен от Израел. Според тези данни има убити и ранени при нападението. \r\n\r\n Сирийските медии пък твърдят, че базата не е била обстрелвана. Причината за експлозиите било късо съединение в разположен наблизо склад за боеприпаси. \r\n \n\t\t\t\t\t\t", "date": "2018.09.02", "title": "Взривове край военни бази в Сирия!"}
{"url": "http://www.bnews.bg/article/247976-festival_v_moskva_sabra_voenni_orkestri_ot_15_strani", "text": "\n Музиканти на колела и сомбреро ритми огласиха улиците на руската столица Москва. Изпълнененията бяха част от международния фестивал на военните оркестри. \r\n\r\n Холандските участници привлякоха вниманието на публиката със синхронно каране на велосипед, съчетано с музикално изпълнение. \r\n\r\n Във фестивала се включиха 1000 изпълнители от 15 страни. Форумът, който продължи 10 дни, приключва днес. \r\n\r\n   \r\n \n\t\t\t\t\t\t", "date": "2018.09.02", "title": "Фестивал в Москва събра военни оркестри от 15 страни"}
{"url": "http://www.bnews.bg/article/247986-nedorazumenieto_ubiets_na_bareti_lazarov_gotven_za_mvr_ministar_ot_borisov", "text": "\n Това недоразумение на природата, въпреки всичките си усилия, не успях да го дотъркалям дори до следствие. Сега чакам решение от Международния съд за правата на човека. Това написа във Фейсбук майката на убития командос Емил Шарков –Ваня Рибчева. Почернената майка реагира остро на медийни публикации, които сочат Светлозар Лазаров за бъдещ шеф на МВР. Ето какво още написа тя: \r\n\r\n Прокуратурата у нас реши, че няма да разследва главен секретар на МВР, който съсипа Специализирания отряд за борба с тероризма, веднъж като изпрати буквално на разстрел 30 барети в Лясковец и втори път, като със зъби и нокти брани командира на отряда Георги Гайков, също отговорен за планирането и провеждането на операцията. \r\n\r\n Сега, този Лазаров като мръсна пяна, изплувал на гребена на политическата вълна, може да стане и министър на вътрешните работи.  \r\nПри това положение по-добре да закрият МВР и СОБТ от раз, а не малко по малко да ги ликвидират. Ще струва по-малко пари и по-малко сълзи. \r\n\r\n   \r\n \n\t\t\t\t\t\t", "date": "2018.09.02", "title": "Недоразумението - убиец на барети Лазаров, готвен за МВР министър от Борисов!"}
{"url": "http://www.bnews.bg/article/247980-tsvetanov_i_temenuzhka_po_stapkite_na_videnov_tropat_videnovo_horo_sled_tragediyata_v_svoge", "text": "\n От трагедията в Своге, в която загинаха 17 невинни души, а повече от 20 бяха ранени измина седмица. Черна седмица, през която всеки ден в България бе ден на траур, макар неофициално.  \r\n\r\n Днес Цветан Цветанов и министърът на енергетиката Теменужка Петкова официално закриха траура и отидоха да празнуват!  \r\n\r\n Те присъстваха на 22-то издание на националния фолклорен събор \"И си носим песента\" в село Горно Новково, община Омуртаг в област Търговище. \r\n\r\n За празненството и видните му гости информира пресцентърът на ГЕРБ: \r\n\r\n \"Заедно с Цветан Цветанов на събитието бяха още министърът на енергетиката Теменужка Петкова, народният представител от ГЕРБ-Търговище и областен координатор на партията д-р Венка Стоянова, кметът на Търговище д-р Дарин Димитров и областният управител на Търговище Митко Стайков\". \r\n\r\n Партийният пресцентър допълва, че \"за пореден път на събора се събраха хиляди души. Сред тях имаше и много българомохамедани, дошли от различни краища на страната. В края на вечерта всички те се хванаха на голямо хоро\". \r\n\r\n Колко нагъл и безочлив трябва да бъдеш, за да друсаш хоро и да се наливаш с ракия седмица, след като България преживя една от най- големите и ужасяващи трагедии в последните години? Колко бездушен трябва да бъдеш?  \r\n\r\n   \r\n \n\t\t\t\t\t\t", "date": "2018.09.02", "title": "Цветанов и Теменужка по стъпките на Виденов! Тропат Виденово хоро след трагедията в Своге!"}
{"url": "http://www.bnews.bg/article/247981-samoubiystven_atentat_v_stolitsata_na_somaliya_ima_zhertvi", "text": "\n Най-малко трима души са загинали, включително дете, при самоубийствен атентат, извършен с кола бомба в сомалийската столица Могадишу, предаде Асошиейтед прес. Агенцията се позовава на полицията. По-рано бе съобщено за осем жертви. \r\n  \r\nТерористът се е опитал да мине с висока скорост през контролен пункт пред административна сграда, но е бил спрян от силите за сигурност и тогава се е взривил. \r\n\r\n Четирима души са ранени, повечето ученици от близко ислямско училище. \r\n  \r\nВластите предупредиха, че жертвите може да се окажат повече, защото от взрива са рухнали близки сгради, включително джамия. \r\n  \r\nОтговорност за нападението по своето радио пое ислямистката групировка \"Аш Шабаб\", която воюва срещу сомалийското правителство, предаде ДПА. \r\n\r\n   \r\n \n\t\t\t\t\t\t", "date": "2018.09.02", "title": "Самоубийствен атентат в столицата на Сомалия, има жертви!"}
{"url": "http://www.bnews.bg/article/247982-spirat_vremenno_vodata_v_chasti_ot_sofiya", "text": "\n На 03 септември 2018 г. (понеделник), във връзка с изпълнение на инвестиционен проект за реконструкция на уличен водопровод на ул. „Народно хоро“ кв. „Овча купел“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: по ул. „Народно хоро“ от ул. „Буземска“ до ул.“ Крушовски връх“; по ул. „Брезовица“ от ул. „Народно хоро“ до ул. „Буземска“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Народно хоро “ ъгъла с ул. „Брезов рид“. \r\n  \r\nСлед възстановяване на водоснабдяването е възможно временно повишаване  мътността на водата. \r\n  \r\nСлед реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. \r\n  \r\nНа 03 септември 2018 г. (понеделник), във връзка с монтаж на спирателен кран на бул. „Сливница“, с. Кътина , се налага спиране на водоподаването от 09:00  до 21:00 часа на клиентите на „Софийска вода”, живеещи в района на: бул. „Сливница“, ул. „Сини вир“, ул. „Пирамидите“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Сливница“, ъгъла с ул. „Сини вир“. \r\n  \r\nНа 03 септември 2018 г. (понеделник), във връзка с подмяна на сградно водопроводно отклонение на ул. „Егреците“, вилна зона „Беловодски път“ , се налага спиране на водоподаването от 10:00  до 17:00 часа на клиентите на „Софийска вода”, живеещи в района на: по ул. „Стар Беловодски път“ от ул. „Беловодски път“ до ул. „Егреците“, ул. „Малкото копито“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стар Беловодски път “ ъгъла с ул. „Малкото копито“. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n  \r\n„Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.09.02", "title": "Спират временно водата в части от София!"}
{"url": "http://www.bnews.bg/article/247974-poreden_protest_zhiteli_na_svoge_otnovo_izlizat_na_patya", "text": "\n Жителите на Своге и в събота вечер ще излязат на протест. Станалото вече традиционно събитие е предизвикано от трагичната катастрофа с автобуса, която взе 17 жертви. Хората се заканиха, че няма да спрат с демонстрациите, докато пътят през Искърското дефиле и фаталният завой не бъдат ремонтирани.  \r\n\r\n От АПИ съобщиха, че мястото ще бъде преасфалтирано, след като прокуратурата приключи разследването на тежката катастрофа и даде разрешение за ремонтни дейности.  \r\n\r\n В момента консорциумът \"Трейс-Своге\" отстранява констатираните нередности по пътя само в участъците, където не се води разследване. \r\n \n\t\t\t\t\t\t", "date": "2018.09.02", "title": "ПОРЕДЕН ПРОТЕСТ: Жители на Своге отново излизат на пътя"}
{"url": "http://www.bnews.bg/article/247975-taynite_koito_kriyat_sinite_ochi", "text": "\n Какво прави хората със сини очи толкова специални и каква е тайната на синеоките? \r\n\r\n Синият цвят на очите е вторият, най-разпространен цвят по света. Изследователи твърдят, че хората с този цвят на очите произлизат от един и същ прародител от далечното минало. Първоначално всички хора са имали кафяви очи. \r\n\r\n Cинитe са се появили по-късно, в резултат на генетична мутация, пише Дарик. Изследванията показват, че синеоките се реализират много по-добре в живота, в сравнение с мъже и жени с друг цвят на очите. Те често могат да се похвалят с лични постижения, от които са напълно доволни. \r\n\r\n Също така са миролюбиви и искат всички около тях да са щастливи. Те обаче имат скрита сила, която карат хората около тях винаги да им се доверяват. Често хората със сини очи имат по-продължителни връзки – приятелски, семейни, любовни. \r\n\r\n Обикновено общуването с човек със сини очи е леко и приятно. Точно затова те имат много приятели. За зеленооките например се твърди, че винаги предизвикват завист, а сивите очи са символ на лидерски способности. За синеоките са казва още, че сякаш са имунизирани срещу болката и имат висок праг на болка изобщо. \r\n\r\n Те са много издръжливи и рядко можете да ги чуете да се оплакват. Те притежават огромна вътрешна психическа сила, която обаче повечето хора не забелязват. На пръв поглед ги определят като плахи и неуверени, но след като ги опознаят добре разбират, че това не така. \r\n  \r\n \n\t\t\t\t\t\t", "date": "2018.09.02", "title": "Тайните, които крият сините очи\r\n\r\n"}
{"url": "http://www.bnews.bg/article/247972-protest_na_patya_zhiteli_na_lomsko_iskat_speshen_remont_na_patya_do_vidin", "text": "\n Десетки жители на три ломски села излязоха на протест заради лош път. \r\n\r\n Става въпрос за отсечка от главния път между Лом и Видин. Тя е в окаяно състояние и е опасна за пътуващите, твърдят хората. Те поискаха спешен ремонт на пътя. \r\n \n\t\t\t\t\t\t", "date": "2018.09.02", "title": "ПРОТЕСТ НА ПЪТЯ: Жители на Ломско искат спешен ремонт на пътя до Видин"}
{"url": "http://www.bnews.bg/article/247966-tezhka_katastrofa_zatvori_patya_za_gartsiya_ima_zakleshteni_hora", "text": "\n Тежка катастрофа затвори пътя за Гърция – път Е-79, край Струмяни, предаде кореспондентът на bTV региона. \r\n\r\n По първоначални данни са се ударили лека кола и микробус. Има заклещени хора, но няма жертви. \r\n\r\n Пътят е затворен от изхода на Струмяни в посока Кулата. \r\n\r\n Има обходен маршрут: Струмяни–Микрево–Драката–Вълково–Сандански, но само за леки коли. По пътя през селата се образуваха тапи. \r\n\r\n Образува се е и опашка от тирове по главния път. \r\n\r\n От вчера движението по път Е-79 между Благоевград и Кулата е изключително натоварено. \r\n\r\n Освен на ГКПП „Кулата” вчера километрични опашки се образуваха и на „Маказа”.  \r\n \n\t\t\t\t\t\t", "date": "2018.09.02", "title": "Тежка катастрофа затвори пътя за Гърция, има заклещени хора"}
{"url": "http://www.bnews.bg/article/247967-kritiki_kam_tramp_na_pogrebenieto_na_makkeyn", "text": "\n Меган Маккейн, дъщерята на американския сенатор републиканец Джон Маккейн,отдаде почит към покойния си баща чрез остра критика към президента Доналд Тръмп. Без да го назовава поименно, тя го обвини в „евтина реторика” срещу човека, признат за военен герой и именит държавник, предаде Ройтерс. \r\n\r\n Съгласно предсмъртното желание на Маккейн Тръмп не присъства на погребението. Сред публиката обаче бяха дъщеря му Иванка и съпругът ѝ Джаред Кушнер. \r\n\r\n По време на церемонията американският президент отиде в един от голф клубовете си, близо до Вашингтон и пускаше в \"Туитър\" текстове на други теми. \r\n\r\n Дъщерята на Маккейн взе повод от предизборния лозунг на Тръмп „Да направим Америка велика отново”, като заяви, че за баща й Америка винаги е била велика. \r\n\r\n Бившият американски президент Барак Обама отдаде почит на някогашния си политически съперник, сенатор Джон Маккейн, починал преди една седмица, предаде Асошиейтед прес.  \r\n\r\n В словото си на погребението на републиканеца Маккейн демократът Обама го нарече \"изключителен човек, боец, държавник, патриот, олицетворявал най-доброто в Америка\". Обама подчерта, че Маккейн е бил консерватор, но е разбирал, че има принципи, които са над политиката, а някои ценности са над партийните интереси.  \r\n\r\n Мнозина американци изказаха възмущението си в социалните мрежи от крайното политизиране на събитието. \r\n\r\n   \r\n\r\n   \r\n \n\t\t\t\t\t\t", "date": "2018.09.02", "title": "Критики към Тръмп на погребението на Маккейн!"}
{"url": "http://www.bnews.bg/article/247968-treys_remontira_patya_svoge_sofiya_osven_uchastaka_s_tezhkata_katastrofa", "text": "\n Сдружение \"Трейс Своге\" отстранява констатираните дефекти по пътя Своге – София, съобщиха от пресцентъра на Агенция \"Пътна инфраструктура\" (АПИ). \r\n\r\n Не се работи единствено в участъка на тежката автобусна катастрофа край Своге със 17 загинали. \r\n\r\n Работата на него ще започне веднага след завършване на процесуално-следствените работи и АПИ получи разрешение от разследващите органи, уточниха от агенцията. \r\n\r\n Трагедията край Своге доведе и до оставки на министри. С постовете си се разделиха вътрешният министър Валентин Радев, на транспорта Ивайло Московски и регионалният министър Николай Нанков. \r\n\r\n   \r\n \n\t\t\t\t\t\t", "date": "2018.09.02", "title": "„Трейс” ремонтира пътя Своге – София освен участъка с тежката катастрофа!"}
{"url": "http://www.bnews.bg/article/247969-bono_izgubi_glasa_si_i_prekasna_kontserta_si_v_berlin", "text": "\n Ирландската група U2 прекъсна снощи концерта си в Берлин малко след началото, защото фронтменът ѝ Боно изгуби гласа си, съобщи Би Би Си.  \r\n\r\n След първите няколко песни Боно се извини на публиката, като каза: \"Мисля, че не можем да продължим. Няма да е честно към вас\". \r\n\r\n На зрителите в \"Мерцедес Бенц арена\" първо бе казано, че ще има малка пауза, но по-късно бе съобщено, че концертът няма да продължи, а ще се състои на друга дата.  \r\n\r\n В изявление, публикувано на сайта на групата, се изразява съжаление от прекъсването на концерта и се казва, че преди шоуто Боно е бил в отлична форма, но след като изпял няколко песни, усетил, че съвсем няма глас.  \r\n \n\t\t\t\t\t\t", "date": "2018.09.02", "title": "Боно изгуби гласа си и прекъсна концерта си в Берлин!"}
{"url": "http://www.bnews.bg/article/247970-protestite_v_kemnits_sblasatsi_s_politsiyata_raneni_i_stotitsi_arestuvani", "text": "\n Германските органи на реда задържаха най-малко 300 души по време на вчерашните протести в град Кемниц, предаде ТАСС, цитирайки сайта на местната полиция. \r\n\r\n \"Полицията задържа около 300 души. Те изглежда се опитваха да се внедрят в група поддръжници на партията \"Алтернатива за Германия\". Полицията предотврати сблъсъка между различни групи\", се посочва в изявление. \r\nПо време на протестите имаше множество сблъсъци с полицията. \r\n\r\n Полицията съобщи и нови данни за броя на участниците в двата протеста в града, които се оценяват на около 9500. По-рано беше съобщено за общ брой от около 8000 участници. \r\n  \r\nНай-малко 9 души са пострадали при протестите, съобщава ДПА. Отбелязани са най-малко 25 престъпления, включително унищожаване на собственост, телесни повреди, съпротива при арест и използване на знаци на забранени организации. \r\n\r\n Освен протестите в Кемниц беше извършено и нападение срещу 20-годишен афганистанец, който е леко ранен. Според полицията нападателите са четирима неизвестни със скрити лица. \r\n  \r\nСлед приключването на митинга на крайнодесните организации, много протестиращи от двете страни отказаха да напуснат района. \r\nПолицията засили присъствието си в района и докара водни оръдия, с падането на нощта. Общо в града бяха разположени 1800 полицаи. \r\n\r\n   \r\n \n\t\t\t\t\t\t", "date": "2018.09.02", "title": "Протестите в Кемниц: Сблъсъци с полицията, ранени и стотици арестувани"}
{"url": "http://www.bnews.bg/article/247971-ankara_nyama_da_iskame_pozvolenie_ot_nikogo_da_kupim_raketi_s_400", "text": "\n Турският президент Реджеп Тайип Ердоган заяви, че страната му няма намерение да иска от когото и да е разрешение да купи от Русия зенитни ракетни системи С-400, предадоха БТА и ТАСС. \r\n\r\n Изказването на Ердоган дойде по време на бизнес форум в Бишкек, столицата на Киргизстан.  \r\n\r\n \"Сключихме с Русия споразумение за С-400 и това безпокои някои. Извинете, но няма да молим никого за разрешение\", казва президентът, цитиран от турския вестник \"Миллиет\".  \r\n\r\n На 31 август той заяви, че Анкара се надява да получи С-400 в максимално кратки срокове.  \r\n\r\n Вашингтон предупреди Анкара, че ако купи от Русия тези ракетни комплекси, САЩ може откажат да й продадат изтребители Ф-35.  \r\n \n\t\t\t\t\t\t", "date": "2018.09.02", "title": "Анкара: Няма да искаме позволение от никого да купим ракети С-400"}
{"url": "http://www.bnews.bg/article/247973-kanie_uest_shte_se_kandidatiram_za_prezident_prez_2024_godina", "text": "\n Кание Уест заяви, че може да се кандидатира за президент на САЩ на изборите през 2024-та година, съобщиха БГНЕС и в. „Метро”.  \r\n\r\n Рапърът нееднократно е изявявал интерес към креслото в Овалния кабинет. През 2015-а година той заяви, че планира да стане новият обитател на Белия дом, но в интервю за чикагско радио каза: „Ако реша да го направя, ще го направя. Няма просто да опитам. Това ще се случи… през 2024-та”. \r\n\r\n 41-годишният певец на няколко пъти публично изразяваше подкрепата си за президента Доналд Тръмп. Уест и съпругата му – риалити звездата Ким Кардашиан, са близки с милиардера. \r\n\r\n Хип-хоп изпълнителят е известен с противоречивите си позиции, няма никакъв политически опит и е доста активен в социалната мрежа Twitter. \r\n \n\t\t\t\t\t\t", "date": "2018.09.02", "title": "Кание Уест: Ще се кандидатирам за президент през 2024 година"}
{"url": "http://www.bnews.bg/article/247979-stolichna_obshtina_pogva_sobstvenitsite_na_pametnitsi_na_kulturata_obmislya_ipoteki_i_zverski_globi", "text": "\n До края на годината Столичната община започва налагане на ипотеки за лошо стопанисвани сгради, обявени за недвижима културна ценност. Това съобщи главният архитект на София Здравко Здравков пред БНТ. \r\n\r\n Ако собственикът е глобен три пъти за бездействие при опазването на имота, общината ще го ремонтира за собствена сметка. \r\n\r\n Официално предупреждение вече е изпратено до един от собствениците на \"Захарна фабрика\", но засега ще им бъде наложена глоба от 200 хил. лв. Собственикът е подал възражение и е изразил готовност да започне реставрация. \r\n\r\n Видът на някогашната \"Захарна фабрика\" днес оставя горчивина. 32 години след обявяването ѝ за паметник на културата най-здравото нещо тук сякаш е високата ограда. Именно тя и охраната спират свободния достъп до сградите с липсващи покриви и зеещи прозорци. \r\n\r\n Отношението на различни собственици през годините към имота, обявен за недвижима културна ценност, е причина за неговата разруха. \r\n\r\n Предишните собственици получават три глоби - една от 50 хил. лв. и две от 100 хил. лв. От края на 2016 г. \"Захарна фабрика\" има нов стопанин. През август тази година на свой ред и той получава покана от Столичната община да започне реставрация на комплекса. Предупреждението гласи, че ако това не стане в определения срок, имотът ще бъде ипотекиран и ремонтиран, съгласно закона. \r\n\r\n \"Тези предписания не са изпълнени. Установено е на 24 август, че не са изпълнени. Предстои да направим един протокол и да пристъпим към нова санкция. Съответно в закона вдигнахме санкциите от 100 на 200 хил. лв. на юридически лица, така ще бъде наложена най-високата санкция\", коментира главният архитект Здравко Здравков. \r\n\r\n Фирмата собственик на по-голямата част от сградите в \"Захарна фабрика\" твърди, че на 24 август е изпратила отговор до Столичната община, в който разяснява какви действия са предприети във връзка с поканата за доброволно изпълнение. \r\n\r\n В него компанията възразява срещу поканата и обяснява, че е необходимо технически време за реставрационните работи. Намеренията за възстановяване на \"Захарна фабрика\" доказват и други документи. \r\n\r\n На 20 август настоящият и предишният собственик се договарят за прехвърлянето на правата на реставрационен проект. Малко преди продажбата на комплекса той е одобрен от Министерството на културата. Остава да получи зелена светлина и от Столичната община. Ако бъде реализиран, в Захарна фабрика ще видим спортен, културен и търговски център. \r\n\r\n Междувременно в Общината мислят как да поощрят добросъвестните собственици на недвижими културни ценности. \r\n \n\t\t\t\t\t\t", "date": "2018.09.02", "title": "Столична община погва собствениците на паметници на културата - обмисля ипотеки и зверски глоби!"}
{"url": "http://www.bnews.bg/article/247963-polyakinya_napadna_s_nozh_hora_na_ulitsa_v_italianski_grad_ima_1_ubit", "text": "\n Полякиня нападна с нож случайни минувачи в градчето Кането сул'Ольо в Северна Италия, съобщава БГНЕС. \r\n\r\n Преди да бъде задържана, тя успяла да убие един човек и да рани други трима. Полицията предполага, че жената има психически отклонения. \r\n\r\n Първоначално нападателката намушкала смъртоносно жена в местния Музей за историята на играчките, след което излязла на улицата, където е ранила останалите трима души.  \r\n \n\t\t\t\t\t\t", "date": "2018.09.02", "title": "Полякиня нападна с нож хора на улица в италиански град, има 1 убит!"}
{"url": "http://www.bnews.bg/article/247965-natsionalniyat_savet_na_nfsb_za_ostavkata_na_simeonov_piyanska_sbirka_na_slanchaka", "text": "\n Сбирката на ръководството на НФСБ се оказа пиянска раздумка на бутилка ракия в Слънчев бряг. Вместо да подава оставка и да се прибира в Бургас с края на туристическия сезон, Валери Симеонов събра неколцина авери по чашка в хотел в курорта Скънчев бряг. \r\n\r\n Повечето му от седемте депутати не уважиха купона. Цяло лято вицето на Бойко се вихри в пиянски оргии по морето и затваряше неудобните за спонсорите му вражески кръчми. Накрая Симеонов разигра стария си номер с оставката под угрозата да излязат нелицеприятни факти около срамните му връзки със сенчести олигарси. Никой не му се върза на селските номера. \r\n\r\n Шефа му в кабинета Бойко Борисов го изкомандвал да си свие парцалите. Очаква се днес тихо и кротко махмурлията Симеонов да кацне пак в министерски съвет, където играе комичната роля на шута - вицепремиер срещу тлъста заплата. \r\n\r\n \"Намираме в ситуация на усложнена политическа обстановка\", казал Валери Симеонов. Дори само това словосъчетание е достатъчно, за да се разбере, че драматизмът не е в това дали ще излезе от управлението, а в това, че въобще е възможно подобна персона да е вицепремиер на България. Но всичко е точно! То Христо Иванов беше министър на правосъдието, та Валери няма да е вице.\", коментира Борислав Цеков. \r\n \n\t\t\t\t\t\t", "date": "2018.09.02", "title": "Националният съвет на НФСБ за оставката на Симеонов - пиянска сбирка на Слънчака!"}
{"url": "http://www.bnews.bg/article/247964-erdogan_prizova_kirgizstan_za_merki_sreshtu_mrezhata_na_gyulen", "text": "\n Турският президент Реджеп Тайип Ердоган призова снощи Киргизстан да вземе мерки срещу групи, свързани с движението на проповедника Фетхуллах Гюлен, когото Анкара обвинява за провалилия се опит за преврат през 2016 г., предаде Ройтерс. \r\n\r\n В цяла Централна Азия от десетилетия съществува мрежа от училища и колежи, спонсорирани от намиращия се в САЩ духовник и негови последователи. След преврата от 2016 г. Анкара призова правителствата от региона да затворят тази мрежа, но не всички се отзоваха. Тогавашният киргизстански президент Алмазбек Атамбаев отказа да затвори училищата и просто преименува образователната мрежа. \r\n\r\n Ердоган повдигна отново въпроса вчера на среща с новия киргизстански президент Сооронбай Жеенбеков. Турският президент подчерта, че мрежата на Гюлен е заплаха за сигурността. \r\n\r\n \"Не искаме нашият братски народ да се сблъска с подобни проблеми. Те могат да проникнат във вътрешното министерство, във военни структури, подобен преврат може да се случи и в Киргизстан\", предупреди Ердоган. \r\n\r\n Президентът на Киргизстан не прие изрично исканията на Ердоган, но заяви, че сега мрежата от учебни заведения е под контрола на правителството. \r\n\r\n Съседен Казахстан също отказа да затвори спонсорираните от Гюлен училища, а само ги преименува, отбелязва Ройтерс. \r\n \n\t\t\t\t\t\t", "date": "2018.09.02", "title": "Ердоган призова Киргизстан за мерки срещу мрежата на Гюлен"}
{"url": "http://www.bnews.bg/article/248002-valeri_simeonov_uprekna_borisov_che_slusha_opozitsiya_no_si_podvi_opashkata", "text": "\n След тежки дебати партията на Валери Симеонов е гласувала декларация с която е взето окончателно решение за бъдещето им в управлението, съобщи ПИК. \r\n\r\n „БЪЛГАРИЯ НАД ВСИЧКО” или „РЕЙТИНГЪТ НАД ВСИЧКО”? \r\n\r\n Позиция на НИК на НФСБ по повод последните кадрови промени в правителството. Така озаглави изявлението си да медиите по темата Симеонов, която пусна преди минута през личния си фейсбук профил. Ето какво още казва в изявлението. \r\n\r\n “НФСБ е против едноличния стил на управление на Борисов по отношение на кадрите, който не е съгласуван с коалиционите партньори и който е в противоречие с т. 6 от Коалиционното споразумение. \r\n\r\n Трескавата смяна на ръководни кадри ликвидира държавността и нанася тежък удар върху възможността за изпълнение на коалиционната програма. Нелогичната смяна на министри, заместник-министри и държавни служители създава професионален дефицит и бойкотира изпълнението на програмата.  \r\n\r\n Всяко едно ново назначение изисква време за опознаване на ресора и изграждане на ефективни взаимоотношения във ведомството. Честите смени на хора, заемащи ръководни постове, пораждат временно напрежение и парализа в цели ресори.  \r\n\r\n Смяната на министри, без каквото и да било основание, често дори без елементарна човешка логика, създава чувство на несигурност сред останалите членове на Министерски съвет, тъй като въпросните уволнения не са в резултат на несправяне с работата, а от случайни инциденти, маргинални режисирани протести или недоказани обвинения. \r\n\r\n Как можем да очакваме, че изградени с десетилетия професионални специалисти ще изпълняват съвестно служебните си задължения, когато са поставени под ежедневен страх да бъдат уволнени, без основание и без причина, унизени пред обществото и принудени да представят въпросните уволнения като свои лични решения за оставка. \r\n\r\n За какви политическа отговорност можем да говорим, когато нито един от тримата министри – Николай Нанков, Валентин Радев и Ивайло Московски, няма пряка вина за катастрофата в Своге, отнела 17 човешки живота. В същия ден през този участък са преминали безпроблемно над 4000 МПС при доста по-тежки условия – проливен дъжд, засилен трафик и др., но катастрофирал е само въпросният автобус, което навежда към основна причина – грешка на водача. \r\n\r\n Каква е „политическата” вина на поелите „политическа” отговорност министри, след като уволнението им не е извършено с политическо решение на коалицията. Нещо повече, часове след уволнението на тримата министри, членове и симпатизанти на ГЕРБ формираха групи във фейсбук в тяхна подкрепа, включително с участие на депутати от ГЕРБ. \r\n\r\n За всеки нормално мислещ човек е съмнително дали причината за трагичния инцидент в Своге е некачествена асфалтова настилка, при условие че буквално вчера бяха взети проби за изследвания, а резултатите ще бъдат готови след време. Тази версия беше пробутана в първите часове след трагедията от некомпетентни журналисти и удобно бе поета от опозицията и от част от управляващите. \r\n\r\n На кой нормален човек не му е ясно, че с въпросните уволнения министър-председателят цели бързо погасяване на общественото недоволство и опазване на личният рейтинг. \r\n\r\n Принудителните оставки на министрите Нанков, Радев и Московски са последния срамен случай от поредицата оставки под външен натиск, а не по причина несправяне със служебните задължения.  \r\n\r\n Генерал Николай Петров беше уволнен поради отправени неоснователни обвинения към приятеля на дъщеря му. По тази логика можеше да бъде уволнен, например, заради това, че братовчед му е минал на червен светофар. \r\n\r\n В разрез с Конституционното разделение на властите министър-председателят се намеси грубо в работата на НС и уволни председателя Димитър Главчев заради това, че приложи правилника на НС спрямо нарушаваща го депутатка от БСП. За пореден път върху репутацията на почтен човек беше лепнато петно. \r\n\r\n Бившият министър на енергетиката, настоящ народен представител и председател комисията по енергетиката в 43 и 44 НС Делян Добрев бе посъветван да си подаде оставка поради безпочвени обвинения на опозицията. Това беше първият от цяла поредица щедри реверанси на ГЕРБ към неособено смислената опозиция в лицето на БСП. Благодарение на тази поредица от жестове БСП втвърди редиците си, преодолявайки вътрешните борби за власт. През последните месеци, напипваща уязвимостта на ръководството на ГЕРБ, БСП определя политическия дневен ред на държавата, провокирайки скандал след скандал. \r\n\r\n Заради познанството си с управителка на частна фирма, в процес на извършване на частна сделка, Теменужка Петкова бе принудена „доброзорно” да подаде оставка, която обаче не бе приета. \r\n\r\n Изграденият в системата на труда и социалната политика кадър Бисер Петков бе следващият „оставчен” от министър-председателя в стремежа му да потуши поредния агресивен протест пред НС. \r\n\r\n Земестник-социалният министър Росица Димитрова, също доказан професионалист, бе „доброзорно” отстранена заради „престъпление”, че е пътувала със самолетен билет за бизнес класа, закупен в последния момент от протокола на МТСП. Едва ли има наивник, на когото да не му е ясно, че в самолета, на стадиона и в театъра последните билети се продават най-скъпо. Димитрова бе уволнена не заради несправяне със задълженията си, а заради участие във важен международен форум, на който е представила страната. \r\n\r\n В същото време една друга министърка си направи селфита с известни хора в Холивуд по време на церемонията на връчване на Оскарите. На нея не й бе потърсена сметка с какви средства е летяла до САЩ и обществеността в крайна сметка не разбра, коя е благотворителната фирма, поела разноските за това удоволствие. \r\n\r\n С един замах бе обезглавено ръководството на МЗХГ. Този път бяха „оставчени” Цветан Димитров, Георги Праматаров и Златка Възелова. Уволненията бяха заради режисиран протест пред МС на псевдо животновъди, умело намърдали се в скандала с чумата по дребния рогат добитък в Странджа. \r\n\r\n Естествен би бил въпросът защо ПП НФСБ поставя темата за оставките на кадри на ГЕРБ. Отговорът е елементарен –ние сме притеснени от този модел на управление, който поставя под риск изпълнението на коалиционната програма на правителството. \r\n\r\n Трупащият разочарования от близо 30 години български народ очаква от управлението решаване на тежките проблеми, а това може да стане само с предприемане на смели и решителни действия от смели и решителни професионалисти-управленци. Еднолично провежданата кадрова политика на отстраняване на отговорни професионалисти без аргументи и по причини, несвързани с тяхната работа, създават чувството на несигурност и страх сред техните колеги в МС и в държавната администрация като цяло. Това предопределя назначаване на страхливи и изпълнителни „калинки”. \r\n\r\n България се намира в период на тежка демографска криза, която в най-голяма степен засяга образованите, интелегентни и кадърни хора. Вярна е приказката, че за министри винаги ще се намерят желаещи, но НФСБ със загриженост поставя въпроса за кадровия потенциал на управлението. Оставките на доказани професионалисти не могат да бъдат противоотрова за всяко инсценирано недоволство, клевети и компромати, раздухвани от желаещи провала на коалиционното правителство медии. \r\n\r\n Държавното управление неизбежно носи негативи и вземането на бързи популистски пожарогасящи решения е мехлем само за онези десетина процента, не особено интелегентни и мразещи всичко, сънародници. Този модел на управление отблъсква както симпатизантите на управляващите партии, така и онези 40-50% негласуващи, за които е обидно профанизирането на политиката. Всички те имат очаквания, но не виждат сериозни промени. \r\n\r\n Ние от НФСБ още веднъж подчертаваме, че тежките реформи трябва да бъдат проведени и отговорността за това трябва да бъде неизбежно понесена. Искаме да припомним на коалиционните ни партньори, че девизът на партията ни, приет и за девиз на коалицията, е БЪЛГАРИЯ НАД ВСИЧКО, а не РЕЙТИНГЪТ НАД ВСИЧКО! \r\n\r\n Политическото споразумение между нас и партньорите ни не беше с цел да избутаме някак си европредседателството, да понаместим партийните централи в квотните министерства, да се правим, че не забелязваме ширещата се корупция, лобизъм и беззаконие. \r\n\r\n НФСБ ще гласува против оставките на Нанков, Радев и Московски. \r\n\r\n НИК на НФСБ ще изрази окончателната си позиция за коалиционните взаимоотношения с декларация на брифинг в централата на партията в София, на „Раковска” 134 на 3 септември 2018 г., от 12,00 ч. \r\n \n\t\t\t\t\t\t", "date": "2018.09.02", "title": "Валери Симеонов упрекна Борисов, че слуша опозиция, но си подви опашката!"}
{"url": "http://www.bnews.bg/article/247978-brutalno_zhena_pochina_sled_zhestok_poboy", "text": "\n Жена почина след жесток побой във врачанското село Върбица. \r\nСигнал в полицията е подаден в петък от Спешния център във Враца, където била докарана в тежко състояние 31-годишна жена. Въпреки усилията на лекарите, тя издъхнала. \r\nПри извършената аутопсия е установено, че смъртта е настъпила вследствие на тежка гръдна травма и мозъчен кръвоизлив след побой. \r\nИзвършителят е установен и задържан за 72 часа, предстои да му бъде повдигнато обвинение за убийство. 48-годишният мъж е криминално проявен и осъждан. \r\nПочиналата е живеела с него на семейни начала. \r\n \n\t\t\t\t\t\t", "date": "2018.09.02", "title": "БРУТАЛНО! Жена почина след жесток побой!"}
