{"url": "http://www.bnews.bg/article/263815-ubiha_mazh_v_kostenets_pred_ochite_na_bremennata_mu_priyatelka", "text": "\n Мъж е бил убит в Костенец в нощта срещу понеделник. Това съобщиха от полицията пред Нова тв. \r\n\r\n Той е бил наръган 6-7 пъти и е починал. Случило се е, докато е пиел с бременната си приятелка и друг мъж, за когото се предполага, че е имал любовна връзка с бременната. \r\n\r\n Към момента трима души са задържани - двама мъже и една жена. \r\n\r\n Установени са множество прободни рани по тялото на починалия. \r\n \n\t\t\t\t\t\t", "date": "2019.10.14", "title": "Убиха мъж в Костенец пред очите на бременната му приятелка"}
{"url": "http://www.bnews.bg/article/263821-anglichanin_pochina_v_sofiya", "text": "\n Англичанин е починал в София, съобщиха от МВР. \r\n\r\n От полицията не казаха къде конкретно е открит чуждият гражданин. По тяхна информация той е буйствал при откриването му. \r\n\r\n Мъжът е бил намерен снощи около 22 часа в неадекватно състояние. Бил сам, завалял думите. Той е приет в болница, но въпреки усилията на лекарите е починал. \r\n\r\n Патоанатомите извършват аутопсия, за да се установи точната причина на смъртта. От МВР не потвърдиха и не отрекоха мъжът да е участвал в бой преди смъртта си.  \r\n\r\n   \r\n \n\t\t\t\t\t\t", "date": "2019.10.14", "title": "Англичанин почина в София "}
{"url": "http://www.bnews.bg/article/263819-prof_vanya_dobreva_koy_i_zashto_vavezhda_seksualno_obrazovanie_za_4_godishni", "text": "\n Кой и защо въвежда сексуално образование за 4-годишни деца? Парещият въпрос зададе проф. Ваня Добрева, бивш зам.-министър на образованието, от своя профил във фейсбук. Повод за питането е оповестената „Национална стратегия за детето 2019-2030 г.“ \r\n\r\n През януари на сайта на Държавната агенция за закрила на детето (ДАЗД беше публикуван документ, обявен за обществено обсъждане, който буквално взриви обществото. Документът се именува „Национална стратегия за детето 2019-2030 г.“. \r\n\r\n Тя предизвика буря от остри критики от страна на много юристи и общественици, както и от Българска православна църква. Стратегията стана повод и за въпросите на професор Добрева. \r\n\r\n „Управляващите би трябвало да обяснят защо се променят 27 закони, свързани с детето, семейството и човешките ценности? Кой и защо въвежда сексуално образование за 4-годишни деца? Кои прецени, че е уместно да се отнемат деца от родителите им? Кои са тези висши съображения, които налагат допълнителна ерозия на семейството и на биологичната, естествена, природа на човека? И то в най-тежък период на демографска катастрофа! Това е безумие и истинско престъпление!”, гласи пълният пост на Ваня Добрева. \r\n \n\t\t\t\t\t\t", "date": "2019.10.14", "title": "Проф. Ваня Добрева: Кой и защо въвежда сексуално образование за 4-годишни?"}
{"url": "http://www.bnews.bg/article/263820-pravoslavnata_tsarkva_pochita_sveta_petka", "text": "\n На 14 октомври православната църква почита Света Петка. Преподобна Петка, наречена още Българска, е родена в град Епиват на Мраморно море през 11 век. Води благочестив живот, а след смъртта й нейните мощи, които притежават целителна сила, се превръщат в символ на борбата за съхраняване на християнската култура от ислямската асимилация. Цар Иван Асен IІ ги пренася в Търново, където се пазят до превземането му от турците. След дълги странствания мощите намират покой в румънския град Яш, където се намират и досега. \r\n\r\n Петковден, се смята за завършек на лятото и есента, а с това и на активния стопански цикъл. \r\n \n\t\t\t\t\t\t", "date": "2019.10.14", "title": "Православната църква почита Света Петка\r\n"}
{"url": "http://www.bnews.bg/article/263816-detsata_na_zastrelyanite_v_sabota_v_chikago_sabirat_pari_za_vrashtaneto_na_telata_im_v_balgariya", "text": "\n Децата на застреляните в събота в Чикаго Ивайло Попов и Цветанка Костадинова събират пари за връщането на телата им в България и погребението им. Те разпространиха призив в социалните мрежи. \r\n\r\n Ивайло и Цвети се женят само преди около година и идват да живеят в Чикаго. Освен тях, сред жертвите са майката на Ивайло - Искра, съпругът й Дейвид и съседка от друг етаж на жилищния блок, в който е живяло семейството. \r\n\r\n Трагичният инцидент се случил в събота около 17 ч. следобед в апартамента на семейството на улица „Уест Ървинг Парк” в Чикаго. Извършителят е поляк, който почти не се е познавал с жертвите си, на този етап няма обяснения за причината за жестокото престъпление. \r\n \n\t\t\t\t\t\t", "date": "2019.10.14", "title": "Децата на застреляните в събота в Чикаго събират пари за връщането на телата им в България "}
{"url": "http://www.bnews.bg/article/263817-ofitsialno_dvama_arestuvani_za_zhestokoto_ubiystvo_v_kostenets", "text": "\n Около 20.44 часа на 13 октомври на тел.112 бил подаден сигнал за скандал пред частен адрес в Костенец, съобщиха официално от МВР. Няколко минути по- късно постъпил нов сигнал за мъж в безпомощно състояние, лежащ пред същия адрес. При огледа е констатирана смъртта на 34- годишния, а по тялото му са установени множество прободни рани. \r\n\r\n След незабавни оперативно- издирвателни действия на криминалистите от ОДМВР- София съвместно с колегите им от сектор „Престъпления против личността“ в ГДНП, като съпричастни към тежкото престъпление са задържани за срок до 24 часа двама - мъж и жена от същия град. \r\n\r\n По случая е образувано досъдебно производство по чл. 115 от НК. Действията по разследването продължават под наблюдението на Софийска окръжна прокуратура. Предстои материалите да бъдат докладвани в съда в оглед вземане на постоянна мярка за неотклонение на извършителите. \r\n \n\t\t\t\t\t\t", "date": "2019.10.14", "title": "ОФИЦИАЛНО: Двама арестувани за жестокото убийство в Костенец"}
{"url": "http://www.bnews.bg/article/263818-individualen_pogasitelen_plan_za_lizing_ot_agrion_bez_mesechni_vnoski", "text": "\n По-ниска лихва и гъвкави условия за лизинг на земеделска земя, изцяло отговарящи на потребностите на малки, средни и големи земеделски производители, предложи на пазара кредитиращата компания „Агрион Финанс“. Паралелно с това, компанията, която е част от лидера в търговията със земеделска земя – „Агрион“, дава възможност на клиентите си да получат до 100% финансиране от размера на пазарната оценка на земята, която са си избрали да купят и значително съкращава процедурата и сроковете за отпускане на финансирането. \r\n\r\n От дружеството обясняват, че лизингът на земя е една от най-търсените услуги. \r\n\r\n „С облекчаването на процедурите и намаляването на сроковете искаме да дадем възможност на повече земеделски стопани да имат достъп до финансиране, което ще им помогне да бъдат по-конкурентни и да осъществят бизнес плановете си. Продуктите са разработени така, че да отговарят на потребностите на всички, които се занимават със земеделие“, казаха от „Агрион Финанс“. \r\n\r\n Сериозно облекчение за фермерите е изготвянето на индивидуален погасителен план за всеки. „Агрион Финанс” може да разсрочи изплащането на земята за период до 10 години, като в зависимост от приходите на фермера, вноска може да се плаща и само веднъж годишно. \r\n\r\n Ако цената на избрания терен съвпада с пазарната оценка на земята, не се налага лизингополучателят да участва със собствени средства в сделката, а директно започва да си плаща вноските по лизинга. Това е сериозно облекчение за по-малките и средни земеделци, за които осигуряването на самоучастието често е сериозно предизвикателство, категорични експертите. На практика, до сключването на договора за лизинг, фермерите нямат абсолютно никакви разходи и не влагат собствени пари. Гратисният период по главницата е до 12 месеца. \r\n\r\n  „Агрион Финанс“  не удържа такса за разглеждане на документите и за оценка на обезщетението. Пазарната оценка на желаната земеделска земя се извършва от експертите на „Агрион“ и е абсолютно безплатна за лизингополучателя. Размерът на отпуснатото финансиране се определя само от стойността на имота, който се предлага за обезпечение. Това е крачка напред към подпомагането на предприемачи, които тепърва стартират своя бизнес. Предвидена е и възможност дружеството да финансира разходите по прехвърлянето на имота. \r\n\r\n Информация за пълните условия на финансовите продукти на „Агрион Финанс“ може да бъде намерена на сайта на компанията на адрес  , на националния телефон 0800 111 66 или във всеки един от офисите на дружеството в цялата страна. \r\n \n\t\t\t\t\t\t", "date": "2019.10.14", "title": "Индивидуален погасителен план за лизинг от „Агрион“ без месечни вноски\t"}
