{"url": "http://www.bnews.bg/article/265040-aktrisata_sara_gilbart_se_razdeli_sas_saprugata_si", "text": "\n Актрисата Сара Гилбърт е подала молба в съд в Лос Анджелис за законна раздяла със съпругата си от пет години, певицата и авторка на песни Линда Пери, предаде БТА. \r\n\r\n Като мотив за раздялата Гилбърт изтъква непреодолимите различия с половинката й. Подробности как двете жени ще се споразумеят за попечителството над 4-годишния им син Роудс не се посочват. \r\n\r\n Четиридесет и четири годишната Сара Гилбърт е позната с ролите си в сериали като \"Семейство Конърс\" и \"Розан\". \r\n\r\n 54-годишната Линда Пери е известна като бивша вокалистка на групата \"4 Non Blonds\". Пери е писала песни за изпълнителки от ранга на Кристина Агилера, Гуен Стефани, Пинк. \r\n \n\t\t\t\t\t\t", "date": "2019.12.31", "title": "Актрисата Сара Гилбърт се раздели със съпругата си"}
{"url": "http://www.bnews.bg/article/265043-arestuvaha_mazh_s_9_kg_marihuana", "text": "\n Районна прокуратура Елхово повдигна обвинение и задържа до 72 часа Васил К. за това, че в с.Воден Обл.Ямбол на 26.12.2019г., без надлежно разрешително, държал високорисково наркотично вещество – 9кг. марихуана на обща стойност 54 000лв. \r\n\r\n На 27.12.2019г. под надзора на Районна прокуратура Елхово, в РУ МВР Елхово е започнало разследване по досъдебно производство, в хода на което прокурор при РП-Елхово е повдигнал обвинение срещу Васил К., затова че на 26.12.2019г. в с.Воден Обл.Ямбол без надлежно разрешително държал високорисково наркотично вещество – 9 бр. пакета, всеки с тегло от един кг., всички с общо тегло 9 кг., съдържащи марихуана на обща стойност 54 000лв. /съгл. ПМС №23/1998г./ – престъпление по чл.354а ал.ІІІ т.1 вр. с ал.І от НК. \r\n\r\n Спрямо обвиняемия е постановено задържане за срок до 72ч., считано от 28.12.2019г., с оглед внасяне на искане в РС-Елхово за определяне на мярка за неотклонение „Задържане под стража“. \r\n\r\n Тежкото умишлено престъпление е разкрито в резултат на отличната работа на служители при РУ МВР Елхово. \r\n \n\t\t\t\t\t\t", "date": "2019.12.31", "title": "Арестуваха мъж с 9 кг марихуана"}
{"url": "http://www.bnews.bg/article/265049-vik_pernik_ne_e_provereno_nito_vednazh_ot_adfi_nishto_che_e_bilo_planirano", "text": "\n Замитане на проблеми. Замазване на очите на хората. С парите на данъкоплатците. До следващата криза и до следващия даден милион. До кога? \r\n\r\n Агенцията за държавна финансова инспекция проверява ВиК дружествата от години. \r\n\r\n \r\n\r\n 2 ВиК дружества, през 2012 г. \r\n\r\n - 3 ВиК дружества, през 2013 г. \r\n\r\n – 4 ВиК дружества, през 2014 г. \r\n\r\n – 20 ВиК дружества, през 2015 г. \r\n\r\n – 4 ВиК дружества, през 2016 г. – 9 ВиК дружества, през 2017 г \r\n\r\n  – 14 ВиК дружества, през 2018 г. \r\n\r\n – 13 ВиК дружества, през 2019 г. \r\n\r\n – 1 ВиК дружество. \r\n\r\n „ВиК“ ООД -Перник не е проверено нито веднъж, нищо, че е планирано да бъде проверено. Защо? Защото всичко е точно. Не ли? \r\n\r\n \r\n\r\n   \r\n \n\t\t\t\t\t\t", "date": "2019.12.31", "title": "ВиК-Перник не е проверено нито веднъж от АДФИ, нищо, че е било планирано"}
{"url": "http://www.bnews.bg/article/265048-boyko_borisov_otide_na_more_za_nova_godina_sreshtnaha_go_babi_s_pitka_i_lyuta_chushka", "text": "\n   \r\n\r\n \"Нова година ще посрещнем май месец\", обяви премиерът Бойко Борисов, докато инспектираше пътя от магистрала \"Тракия\" към Поморие и Слънчев бряг. Тогава се очаква проектът да бъде приключен. Министър-председателят отбеляза, че 31 декември е прекрасен ден за работа и така обясни присъствието си по Черноморието. \r\n\r\n Борисов бе посрещнат с гайди, сурвачки за внуците и питка от бургазлии. \r\n\r\n \"Помня преди години на 31 декември извозвахме два метра сняг, сега е страшна суша\", отбеляза Борисов. Той бе в компанията на кмета на Бургас Димитър Николов. \r\n\r\n \"Нова година ще посрещнем май месец\", обяви премиерът Бойко Борисов, докато инспектираше пътя от магистрала \"Тракия\" към Поморие и Слънчев бряг. Тогава се очаква проектът да бъде приключен. Министър-председателят отбеляза, че 31 декември е прекрасен ден за работа и така обясни присъствието си по Черноморието. \r\n\r\n Борисов бе посрещнат с гайди, сурвачки за внуците и питка от бургазлии. \r\n\r\n \"Помня преди години на 31 декември извозвахме два метра сняг, сега е страшна суша\", отбеляза Борисов. Той бе в компанията на кмета на Бургас Димитър Николов. \r\n\r\n \"Нова година ще посрещнем май месец\", обяви премиерът Бойко Борисов, докато инспектираше пътя от магистрала \"Тракия\" към Поморие и Слънчев бряг. Тогава се очаква проектът да бъде приключен. Министър-председателят отбеляза, че 31 декември е прекрасен ден за работа и така обясни присъствието си по Черноморието. \r\n\r\n Борисов бе посрещнат с гайди, сурвачки за внуците и питка от бургазлии. \r\n\r\n \"Помня преди години на 31 декември извозвахме два метра сняг, сега е страшна суша\", отбеляза Борисов. Той бе в компанията на кмета на Бургас Димитър Николов. \r\n\r\n За разлика от ситуацията с безводието в Перник, днес Борисов изрази задоволство, че работата върви с пълна пара, както и че времето позволява да се напредне в строежите на магистрали и пътища. \r\n\r\n \"Докато се прави, не се вижда, после минават и е забравено какво е било\", отбеляза премиерът. \r\n\r\n Той коментира и пожара в София, който избухна рано тази сутрин. \"Прекрасно се справиха пожарникарите. Няма жертви. Имаме много добри професионалисти. Затова всяка година им вдигаме заплатите с по 10%\", похвали се министър-председателят. \r\n\r\n Той допълни, че след няколко дни ще се срещне и с кмета на Ботевград, ако има нужда да му се помага. \r\n\r\n На въпрос за критиките на БСП и исканите оставки Борисов се ядоса и каза, че се задават въпроси, които развалят настроението и че при управлението на червените хората са влизали в морето и са излизали с разстройство. \r\n \n\t\t\t\t\t\t", "date": "2019.12.31", "title": "Бойко Борисов отиде на море за Нова година! Срещнаха го баби с питка и люта чушка"}
{"url": "http://www.bnews.bg/article/265045-vodopodavaneto_v_botevgrad_bilo_osigureno_pone_do_april", "text": "\n Нямало непосредствена опасност от режим на водата в Ботевград. Това увериха от Министерството на регионалното развитие и благоустройството (МРРБ), като уточниха, че днес се е провела среща във ведомството, на която са присъствали кметът на Ботевград Иван Гавалюгов, управителят на ВиК-София Никола Нитов, изпълнителният директор на \"Напоителни системи\" Снежина Динева, директорът на ВиК дирекцията в МРРБ Иванка Виденова и експерти. \r\n\r\n Към момента полезният обем на водата в язовир \"Бебреш\" е почти 1 500 000 куб. метра, като среднодневно от него се черпят около 14 хиляди куб. метра. Това означавало, че водоподаването е осигурено за поне близо 4 месеца. \r\n\r\n Никола Нитов е подчертал, че през последните месеци били предприети активни действия по ремонт на ВиК мрежата в Ботевград, в резултат на което загубите на вода са намалели с 6% за последния месец. \r\n\r\n Близо 1,3 млн. лв. е осигурило МРРБ през последните 3 години за ремонт на водопреносната мрежа на община Ботевград. Предстои възлагане на Регионални прединвестиционни проучвания за област София, с които щели да се определят ВиК обекти за европейско финансиране. \r\n\r\n Продължавало обследването за незаконни връзки по тръбопроводите, като при откриването на такива те ще бъдат прекъсвани. \r\n\r\n Присъстващите на срещата са били категорични, че ще продължи наблюдението на нивото на язовир \"Бебреш\", както и до сега, институциите били в непрекъснат диалог и призоваха хората да използват разумно питейната вода. \r\n \n\t\t\t\t\t\t", "date": "2019.12.31", "title": "Водоподаването в Ботевград било осигурено поне до април"}
{"url": "http://www.bnews.bg/article/265050-baraka_veroyatno_e_podpalila_dispansera_v_sofiya", "text": "\n Барака, разположена в съседство с психодиспансера в София, вероятно е първоизточникът на огненото бедствие, което вдигна накрак десетки огнеборци и наложи евакуацията на над 50 пациенти в ранните часове на днешния ден. \r\n\r\n Наложи се и трима пациенти от белодробната болница (разположена в същия двор) да бъдат временно настанени в Окръжна болница до възстановяване на инфраструктурата в района. \r\n\r\n Началникът на столичната пожара Веселин Гетов обясни пред bTV, че пламъците са се прехвърлили към покрива на поликлиниката на СБАЛПФЗ, в която не е имало хора. \r\n\r\n Основна цел на огнеборците е била да не пострада скъпата техника вътре, като не е било допуснато огънят да стигне до долните етажи. \r\n\r\n „Аз веднага реагирах, защото съм нощен по това време. Отворихме вътре, долу, доколкото можахме, запазихме 3 рентгена, опушени са помещенията. Причината не е нашата сграда, ние сме (пострадали) в следствие на пожар в друга сграда”, подчерта управителят на белодробната болница д-р Кирил Палавеев. \r\n\r\n Зам.-министърът на здравеопазването Бойко Пенков посочи, че техниката е спасена, но трябва спешно да се покрие останалата без покрив сграда. „Имаме нужда от помощ и съдействие, имаме нужда от няколко контейнера, персоналът е тук, започваме да чистим”, каза и д-р Палавеев. \r\n \n\t\t\t\t\t\t", "date": "2019.12.31", "title": "Барака вероятно е подпалила диспансера в София"}
{"url": "http://www.bnews.bg/article/265046-yadrena_grobnitsa_na_sasht_e_zaplashena_ot_globalnoto_zatoplyane", "text": "\n Конгресът на САЩ изиска проверка на хранилище за ядрени отпадъци на Маршаловите острови, което е заплашено от повишаващото се ниво на океана, пише Би Би Си. \r\n\r\n Огромният купол, наричан в САЩ \"Гробницата\", е пълен с радиоактивни останки от десетки тестове на ядрено оръжие по времето на Студената война. \r\n\r\n Конгресът изиска Министерството на енергетиката да изготви доклад за състоянието на обекта не по-късно от 6 месеца. \r\n\r\n Между 1946 и 1958 г. на атола Еневеток или в близост до него се провеждат поне 40 опита с ядрено оръжие. \r\n\r\n Кратерът от един от взривовете е използван през 70-те години за построяването на Гробницата, в която са насипани скали и други радиоактивни останки, след което е покрита с дебел бетонен покрив с диаметър 115 метра. \r\n\r\n Докладът трябва да включва оценка какво е състоянието на външната структура и какви ще са пораженията за природата, ако повишаващите се заради глобалното затопляне нива на водата засегнат хранилището. \r\n\r\n Състоянието на \"Гробницата\" беше обект на журналистическо разследване на \"Лос Анджелис Таймс\", което разкри, че там са изхвърляни отпадъци и от тестове на биологично оръжие. Освен това поне 130 тона радиоактивна почва от тестове на бомби в щата Невада са били закарани в \"Гробницата\" през Тихия океан. \r\n\r\n Генералният секретар на НАТО Антонио Гутериш наскоро обсъди с президента на Маршаловите острови опасността от изтичане на радиация. \r\n\r\n По време на ядрените опити, Маршаловите острови са били управлявани от САЩ, но от 1979 г. са независима държава. \r\n\r\n   \r\n \n\t\t\t\t\t\t", "date": "2019.12.31", "title": "Ядрена гробница на САЩ е заплашена от глобалното затопляне"}
{"url": "http://www.bnews.bg/article/265041-koi_balgari_parvi_shte_posreshtnat_novata_godina", "text": "\n Екипажът на най-новия кораб на \"Параходство БМФ\" АД - 45 000-тонния \"Бузлуджа\", първи ще вдигне наздравица за посрещането на Новата 2020 година, съобщиха днес от пресслужбата на дружеството във Варна. \r\n\r\n Плавателният съд е в пристанище Каосиунг в Тайван, където приема товар. \r\n\r\n Последни за идването на Новата година ще се поздравят българските моряци от екипажа на кораба \"Хемус\". На 31 декември те ще приемат товар в порт Гуаймас, Мексико. \r\n \n\t\t\t\t\t\t", "date": "2019.12.31", "title": "Кои българи първи ще посрещнат Новата година?"}
{"url": "http://www.bnews.bg/article/265044-rusiya_i_ukrayna_podpisaha_gazovo_sporazumenie", "text": "\n Русия и Украйна са подписали пакет документи за транзит на газ, съобщава ТАСС, като се позовава на шефа на „Газпром” Алексей Милер. \r\n\r\n Подписаните документи осигуряват продължаването на транзита на руски газ през територията на Украйна и след 31 декември 2019 година. \r\n\r\n По-рано Русия и Украйна вече подписаха протокол, според който „Газпром” ще сключи договор с „Нафтогаз” според който, ще бъдат гарантирани мощности за транспортирането на 65 млрд. кубика газ през 2020 година и по 40 млрд. кубика между 2021 и 2024 година. \r\n \n\t\t\t\t\t\t", "date": "2019.12.31", "title": "Русия и Украйна подписаха газово споразумение"}
{"url": "http://www.bnews.bg/article/265047-kade_shte_posreshtnat_novata_godina_polititsite_ni", "text": "\n   \r\n\r\n Къде ще посрещнат новата 2020 година политиците ни? На фона на изморителния труд по съсипването на България и докарването на народа до най-бедния в Европейския съюз. Родните ни политици доказаха и на дело, че са изморени и си дадоха цели 25 дена почивка, която ще плаща същия този най-беден народ. \r\n\r\n Да, абсурдно е, но си е така! Голяма част от политиците ни вече препичат телесата си на различни крайбрежни дестинации, където ги обгрижват сръчните ръце на красиви масажистки, а вечерта за посрещането на новата година ги очакват ястия, които струват целогодишната пенсия на български пенсионер, който същите тези политици са докарали до положението в новогодишната вечер пенсионера да се радва на един кренвирш и чаша разредено вино! \r\n\r\n А само си помислете какво ни очаква, когато отпочиналите политици се завърнат и ни похванат с нови сили? Всъщност те вече ни подхванаха и започнаха да увеличават данъците, а и многомилионни кредити ще ни осигурят да плащаме през общинските бюджети, защото уж мислели за нас, а и клетва са давали- да се ръководят от интересите на народа!    \r\n \n\t\t\t\t\t\t", "date": "2019.12.31", "title": "Къде ще посрещнат новата година политиците ни?"}
{"url": "http://www.bnews.bg/article/265042-strelba_pri_opit_za_obir_na_magazin_v_berlin", "text": "\n Стрелба отекна в центъра на Берлин, където няколко сгради бяха отцепени, предаде БТА. Имало е опит за обир на магазин на улица \"Фридрихщрасе\", съобщи полицията в Twitter. И уточни, че ситуацията вече е под контрол. До момента не се съобщава за пострадали. \r\n\r\n По информация на германската информационна агенция ДПА е в ход полицейска операция около бившия пропускателен пункт \"Чарли\" между Източен и Западен Берлин. Засега стрелецът не е идентифициран. \r\n\r\n Германската полиция отцепи кръстовище близо до популярния туристически обект \"Чек пойнт Чарли\" на улица \"Фридрихщрасе\" в Берлин, след като оттам бе подаден сигнал, че мъж е стрелял при предполагаем опит за обир днес. По-късно се изясни, че обир няма, а изстрелите са дошли от спортен стартов пистолет и са били халосни. \r\n \n\t\t\t\t\t\t", "date": "2019.12.31", "title": "Стрелба при опит за обир на магазин в Берлин"}
{"url": "http://www.bnews.bg/article/265039-hotelat_v_borovets_se_raztrese_chudehme_se_dali_ne_e_padnala_lavina", "text": "\n Как беше усетено земетресението и къде разказват хора, които са го почувствали и в България, и извън страната ни. Трусът с магнитуд над 4 по Рихтер разтърси района на връх Мусала в 20:01 минута днес, след като вчера земетресение с магнитуд 3,5 беше регистрирано край Белица. \r\n\r\n Ето какво пишат хората до Европейския средиземноморски сеизмологичен център: \r\n\r\n „Хотелът се разтресе и се чудехме дали не е паднала лавина. Продължи само няколко секунди“ – Боровец, 15 км североизточно от епицентъра \r\n\r\n Как беше усетено земетресението и къде разказват хора, които са го почувствали и в България, и извън страната ни. Трусът с магнитуд над 4 по Рихтер разтърси района на връх Мусала в 20:01 минута днес, след като вчера земетресение с магнитуд 3,5 беше регистрирано край Белица. \r\n\r\n Ето какво пишат хората до Европейския средиземноморски сеизмологичен център: \r\n\r\n „Хотелът се разтресе и се чудехме дали не е паднала лавина. Продължи само няколко секунди“ – Боровец, 15 км североизточно от епицентъра \r\n\r\n \"Бях на седмия етаж Боровец, всичко се разтресе за няколко секунди.\" \r\n\r\n \"Доста сериозно се усети в Самоков\" - Самоков, 21 км северно от епицентъра. \r\n\r\n \"Определено беше по-силно от вчерашното! Този път вибрира секцията и лампата се разклати!\" - Белица, 24 км южно от епицентъра. \r\n\r\n \"Като че ли къщата подскочи, шумът беше като че ли от нещо, което я е ударило.\" - Бачево, 27 км южно от епицентъра \r\n\r\n \"Усети се в Долна Баня за около 2-3 секунди. Няма паднали предмети\" \r\n\r\n \"Силен звук и леко раздрусване. Уплаши жена ми.\" - Бистрица \r\n\r\n \"Усети се отчетливо и кратко с тътен.\" - на 30 км от епицентъра. \r\n\r\n \"Почувствахме два труса. Беше по-силно от вчерашното.\" - Предела, 33 км южно от епицентъра. \r\n\r\n \"На хижа Македония се усети силно, но беше кратко с малко остатъчни трусове.\" \r\n\r\n \"Продължи около 5 секунди\" - на 36 км южно от епицентъра. \r\n\r\n \"Усетих го доста силно, може би, защото бях легнала.\" - Студентски град, София, 57 км северозападно от епицентъра. \r\n\r\n \"Леглото ми малко се премести.\" - \"Слатина\", София, 58 км северозападно от епицентъра. \r\n\r\n \"В София зад хотел \"Плиска\" на 7-мия етаж си се усети доста добре. Имам приятели в с. Говедарци, там е било страшно -  падали са чаши кафе чай от рафтовете.\" \r\n\r\n \"Усети се леко\" - \"Гео Милев\", София, 11 етаж. \r\n\r\n Усетено е още в столичните жилищни комплекси \"Редута\", \"Красно село\", \"Овча купел\", \"Красна поляна\", както и в Горна баня, Перник, Враца. \r\n\r\n \"Елхата и диванът се разтресоха хоризонтално на четвъртия етаж.\" - Враца, на 116 км северно от епицентъра. \r\n\r\n Българското земетресение е почувствано и в Гърция, Албания, Северна Македония. \r\n\r\n \"Почувства се в Драма\" - 124 км югоизточно от епицентъра. \r\n\r\n \"Беше епично\" - Куманово, Република Македония, 148 км западно от епицентъра. \r\n\r\n \"В Албания съм, в Дурас. Усетихме го с братовчед ми у дома. Кратко, но плашещо.\" \r\n \n\t\t\t\t\t\t", "date": "2019.12.31", "title": "Хотелът в Боровец се разтресе, чудехме се дали не е паднала лавина"}
