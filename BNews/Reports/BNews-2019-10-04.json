{"url": "http://www.bnews.bg/article/263702-volen_sas_stotitsi_okupira_bnt_koshlukov_izbyaga", "text": "\nВолен Сидеров и стотици симпатизанти пробваха да влязат в БНТ заради отказано участие. След гей скандала с Джамбазки БНТ наложи цензура над лидера на Атака. В 17 часа днес Волен и симпатизанти окупираха входа на Сан Стефано в опит да участват в живото предаване. Директорът на държавната телевизия избяга и прати отпред дами от екипа си да го бранят.  \r\n\r\nСидеров се държа джентълменски и поиска обяснение защо Кошлуков се крие и не дава обяснение за цензурата. Самият Кошлуков е бивш кадър на тв 7 и тв Алфа и явно не смее да излезе очи в очи с Волен. \r\n\r\n В митинга пред и в БНТ се включиха сериозен брой граждани и симпатизанти. Чуваха се скандирания “Кошлуков - Оставка” и “ Джамбазки - гей!”.  \r\n\r\nПо същото време тръгна и Панорама с водещ Бойко Василев в типичния скучен и суховат стил. БНТ изпусна шанс да си вдигне оклюмалия си рейтинг с ексклузивен коментар на Сидеров за гей историите на бившия му ортак Ангел Джамбазки. Самият Джамбазки, след като бе разкрит като гей и то тъкмо в БНТ, получи покана да оглави Розовия парад от организаторите му.  \r\nНапрежението се покачва. Сидеров призова Кошлуков да спре да се крие зад служителки на държавната медия и лично да даде пред протеста обяснения за действията си. \n\t\t\t\t\t\t", "date": "2019.10.04", "title": "Волен със стотици окупира БНТ, Кошлуков избяга"}
{"url": "http://www.bnews.bg/article/263692-razbiha_depo_za_narkotitsi_v_studentski_grad", "text": "\n\r\nПри спецакция за наркотици в Студентския град на София е разбито депо за наркотици, съобщи bTV. \r\n\r\nСтава въпрос за голямо количество марихуана и амфетамини, подготвени за продажба и такива, които още не са опаковани. \r\n\r\nОт МВР са потвърдили, че има 2 задържани. \r\n\r\nОчаква се полицията да даде повече информация по случая по-късно през деня \n\t\t\t\t\t\t", "date": "2019.10.04", "title": "Разбиха депо за наркотици в Студентски град"}
{"url": "http://www.bnews.bg/article/263695-trima_dushi_zaginaha_pri_avariyno_katsane_na_samolet_v_ukrayna", "text": "\n Товарен самолет Ан-12, изпълняващ чартърен полет от Виго, Испания за град Лвов беше принуден да кацне аварийно близо до украинското летище. Загинали са трима души, а съдбата на още двама е неизвестна, съобщават от службата за аварийни ситуации на Украйна, цитирани от БГНЕС. \r\n\r\n На борда на самолета са се намирали 8 човека – 7 души екипаж и един служител, който придружавал товара. По предварителна информация, аварийното кацане се е наложило заради липса на гориво. \r\n\r\n Един човек от седем-членния екипаж е бил евакуиран и предаден на спешна помощ. Продължават аварийно-спасителните дейности. \r\n \n\t\t\t\t\t\t", "date": "2019.10.04", "title": "Трима души загинаха при аварийно кацане на самолет в Украйна"}
{"url": "http://www.bnews.bg/article/263698-pisatelyat_bozhidar_chekov_parizh_ni_varna_v_batak", "text": "\n ПАРИЖ НИ ВЪРНА В БАТАК \r\nДосега мислех, че \"Баташкото клане\" олицетворява върха на ислямската жестокост. От днес тази моя представа претърпя промяна. В центъра на Париж, в самата префектура, разположена на острова \"Сите\", заедно с Парижката света Богородица, потече кръв по стълбите на полицейската администрация. Един от служителите, роден в Гваделупа, работещ от 20 години в секретния отдел за борба срещу тероризма, закла четирима от колегите си, по време на обедната почивка. Една от жертвите е жена. Други четирима са ранени. Касапницата бе прекратена от един полицай новобранец. Момчето встъпило в длъжност само преди три дни, показа изключително самообладание, като откри огън срещу въоръжения с нож \"колега\" и по този начин спаси неопределен брой невинни полицаи. Четиридесет и пет годишния убиец е приел преди две години ислямската вяра. \r\nЕманюнел Макрон прекъсна среща с граждани в провинцията, като призова за едноминутно мълчание. Французите осъмнаха потресени. Дано се събудят! \r\n\r\n \r\n\r\n   \r\n \n\t\t\t\t\t\t", "date": "2019.10.04", "title": "Писателят Божидар Чеков: ПАРИЖ НИ ВЪРНА В БАТАК"}
{"url": "http://www.bnews.bg/article/263693-zadrastvane_na_am_trakiya_zaradi_goryasht_avtomobil", "text": "\n Горящ автомобил предизвика временно задръстване при 41-ия км на АМ \"Тракия\" в посока Бургас. \r\n\r\n Шофьорите се налагаше да изчакват на място, съобщават от АПИ. \r\n\r\n Предприети бяха мерки огънят да бъде изгасен. По-късно движението бе възстановено. \r\n \n\t\t\t\t\t\t", "date": "2019.10.04", "title": "Задръстване на АМ \"Тракия\" заради горящ автомобил"}
{"url": "http://www.bnews.bg/article/263696-izvanredno_polozhenie_v_ekvador_zaradi_protesti", "text": "\n Протестите в Еквадор принудиха президентът Ленин Морено да обяви извънредно положение в цялата страна. \r\n\r\n Редица градове се оказаха парализирани от стачки и блокади заради повишаването на цените на горивата с над 100%. \r\n\r\n Това доведе до затваряне на училищата, а в столицата Кито не се движеха нито автобуси, нито таксита. Студентите се присъединиха към протестиращите. \r\n\r\n На места в Кито се стигна до сблъсъци на демонстранти с полицията. Те блокираха  улици и подпалиха автомобилни гуми. Задържани са 19 души. \r\n \n\t\t\t\t\t\t", "date": "2019.10.04", "title": "Извънредно положение в Еквадор заради протести"}
{"url": "http://www.bnews.bg/article/263697-zhurnalistat_dimitar_bayraktarov_izbuhna_sreshtu_karayancheva_ne_idva_na_rabota_a_hodi_na_predizborni_meropriyatiya", "text": "\n  Журналистът Димитър Байрактаров избухна за пореден път срещу Цвета Караянчева, която му забрани достъпа до Народното събрание изричайки куп лъжи в нарочно писмо до ТВ \"Евроком\" . От медията недоумяват как е възможно да заемаш толкова висока позиция и да изричаш такива неистини по адрес на един от най-доказаните журналисти през последните години. Нещо повече журналиста не е стъпвал в Народното събрание повече от година, а когато му бе отнета акредитацията Сашо Диков направи проверка, която категорично доказа, че всички твърдения на Караянчева са пълна измислица. Днес Байрактаров е чакал в дъжда уж болната Караянчева да се появи на работа, но му е било казано, че тя посещава само предизборни мероприятия на ГЕРБ. Ето какво написа по този повод Димитър Байрактаров в социалната медия Фейсбук: \r\n\r\n \r\n\r\n   \r\n \n\t\t\t\t\t\t", "date": "2019.10.04", "title": "Журналистът Димитър Байрактаров избухна срещу Караянчева! Не идва на работа, а ходи на предизборни мероприятия?"}
{"url": "http://www.bnews.bg/article/263699-tramp_poiskal_ot_kitay_da_proveryava_dzho_baydan", "text": "\n В САЩ се изостря противопоставянето между президента Доналд Тръмп и Демократическата партия. Все повече стават чуждите държави, намесени в размяната на удари и започналата процедура по импийчмънт. \r\n\r\n Въпреки скандала около поисканата от Тръмп намеса на Украйна, президентът открито поиска помощ за преизбирането си от друго правителство. \r\n\r\n „Китай трябва да започне разследване на двамата Байдън. Защото това, което се случва в Китай, е също толкова лошо, колкото ставащото с Украйна”, заяви Тръмп. \r\n\r\n Това се случва след като срещу него започна разследване за импийчмънт. И вероятно не е за първи път, тъй като няколко източника съобщават, че държавният глава е обсъждал съперника си Джо Байдън в телефонен разговор с китайския президент през юни. Въпросният разговор, както и този с украинския президент, е бил качен на сървър за класифицирана информация. Китайски дипломат беше категоричен, че страната му не иска да се меси в американската политика. \r\n\r\n Междувременно, пред конгресмени, бившият специален американски пратеник за Украйна Кърт Волкър каза, че е предупредил украинските представители да не се месят в политиката на САЩ. Много конгресмени съзряха в това потвърждение на твърденията на анонимния разобличител за оказван натиск върху чужд президент. \r\n\r\n А самият Доналд Тръмп, в среднощен туит написа, че като президент е длъжен да разследва корупцията и дори да иска помощ за това от други страни. \r\n \n\t\t\t\t\t\t", "date": "2019.10.04", "title": "Тръмп поискал от Китай да проверява Джо Байдън"}
{"url": "http://www.bnews.bg/article/263691-pochina_ediniyat_rabotnik_postradal_v_tets_ey_i_es_galabovo", "text": "\nЕдиният работник - Теньо Динев, който пострада при инцидента в ТЕЦ \"ЕЙ И ЕС Гълъбово\", е починал. Това съобщават от \"ЕЙ И ЕС България\", като изказват своите най-искрени съболезнования на близките на починалия. \r\n\r\nРъководството на \"ЕЙ И ЕС България\"изразява своята готовност да продължи да оказва пълна подкрепа на семейството на починалия в този толкова тежък момент. \r\n\r\nПрипомняме, на 30 септември 2019 г. при трудова злополука на територията на ТЕЦ \"ЕЙ И ЕС Гълъбово\" пострадаха двама работници. По случая разследване се води както от прокуратурата, така и от самата фирма.  \r\n\r\nСъстоянието на другия пострадал служител от фирмата изпълнител постепенно се подобрява и той вече е изведен от реанимация. \r\n\r\nРъководството на \"ЕЙ И ЕС България\" би искало да изкаже и своята благодарност на медицинските екипи от УМБАЛ \"Стоян Киркович\" в град Стара Загора за положените грижи за пострадалите ни колеги. \n\t\t\t\t\t\t", "date": "2019.10.04", "title": "Почина единият работник, пострадал в ТЕЦ \"ЕЙ И ЕС Гълъбово\""}
{"url": "http://www.bnews.bg/article/263694-protestite_na_meditsinskite_sestri_prodalzhavat_no_s_razdelenie", "text": "\n Спор колко пари са стигнали до медицинските сестри. По тази тема се сблъскват министър Кирил Ананиев и протестиращите здравни служители. Според здравния министър обещаните 86 милиона са отпуснати, но по различна бюджетна схема. Сестрите обаче твърдят, че отново няма да получат увеличение на заплатите си. \r\n\r\n „Не сме получили увеличение на заплатите в обещания размер от 950 лв. Имаме само повишение на основното възнаграждение със 100 лв. Това са пари, които търговското дружество отпусна със споразумение със стачния комитет. Споразумели сме се до 31 октомври да не провеждаме стачни дейности. Ако не постигнем консесус за това заплащането на нощния труд да се увеличи, може би ще продължим с ефективните действия”, каза Надежда Маргинова, медицинска сестра в сливенската болница. \r\n\r\n „На 7 октомври организираме протест не само на медицинските сестри, но и на работещите в здравеопазването. Вследствие на протестните действия, започнали на 12 май 2018 г., подписахме колективен трудов договор. Минималните начални работни заплати на медицинските специалисти, работещи в болниците, станаха от 700 лв. на 950. Има места, на които са станали, но има и места, на които не са”, коментира зам.-председателят на федерацията на синдикатите в здравеопазването, КНСБ д-р Пламен Радославов. \r\n\r\n Част от сестрите обаче се разграничиха от предстоящия протест в понеделник и обвиниха КНСБ в режисирането му. Твърдят, че има разделение сред здравните служители. „Когато започнахме с първия протест на 1 март, ние бяхме организирани неформално. Вече сме официални лидери и се противопоставяме на статуквото една съсловна организация да ни представлява, защото за 20 години тя не е защитавала нашите интереси”, допълни Маргинова. \r\n \n\t\t\t\t\t\t", "date": "2019.10.04", "title": "Протестите на медицинските сестри продължават, но с разделение"}
{"url": "http://www.bnews.bg/article/263700-rumen_radev_e_na_ofitsialno_poseshtenie_v_avstriya", "text": "\n Президентът Румен Радев и съпругата му са на официално посещение във Виена по покана на австрийския държавен глава Александър ван дер Белен. С гвардейски шпалир българският президент бе посрещнат в двореца „Хофбург”. \r\n\r\n Очаква се теми на разговорите между двамата президенти да бъдат бъдещето на Европа, сътрудничество в Дунавския регион, климатичните промени, както и възможностите за икономически и търговски обмен. \r\n\r\n Австрия е второ място по преки чуждестранни инвестиции в страната ни. През миналата година стокообменът между двете държави бележи ръст от над 7%. \r\n\r\n Българският президент ще се срещне и с канцлера в служебното правителство на Австрия, както и с председателя на парламента. \r\n\r\n Планиран е разговор и в Конституционния съд, където темата ще е една от идеите на Радев в България да бъде въведена индивидуалната конституционна жалба. \r\n \n\t\t\t\t\t\t", "date": "2019.10.04", "title": "Румен Радев е на официално посещение в Австрия"}
{"url": "http://www.bnews.bg/article/263690-postradaloto_semeystvo_ot_borovan_se_sdobi_s_nova_kashta", "text": "\n\r\nПострадалото семейство от Борован се сдоби с нова къща, съобщи bTV.\r\n\r\nБизнесмен е дарил на семейството 10 000 лв., а общината е отпуснала 5000 лв\r\n\r\n.С тези средства е изграден нов дом за пострадалото семейство. Разрушената им къща е опасна и трябва да бъде разрушена.\r\n\r\nПрипомняме, че на 17 септември тази година в Борован голяма цистерна се вряза в къща и разруши част от нея. Ден по-късно беше съобщено, че семейството временно ще бъде настанено във фургон \n\t\t\t\t\t\t", "date": "2019.10.04", "title": "Пострадалото семейство от Борован се сдоби с нова къща"}
