{"url": "http://www.bnews.bg/article/263753-balgarka_e_nay_krasivata_zhena_na_evropeyskiya_sayuz", "text": "\n Носителката на короната  „Мисис България Свят 2018 „ Яна Средкова е най-красивата жена на  Европейския съюз. Това реши журито на международния конкурс „MRS. Europe 2019“, който се проведе от 3 до 6 октомври в Лас Палмас, Канарски острови. \r\n\r\n Яна грабна титлата „Мисис Европейски съюз 2019“ в оспорвана надпревара с 24 красавици от Европа.  За първи път Българка е носител на този приз. „Мисис Европа 2019“ стана представителката на Естония. \r\n\r\n Вечерта на талантите се превърнала в арена на ожесточена борба между кандидатките за престижните отличия. Яна грабнала публиката и журито с кръшна ръченица и шопска носия. \r\n\r\n „Нямах никакви очаквания за победа. Конкуренцията от красиви и интелигентни дами беше много силна. Но когато чух името си полетях от щастие, усещането е невероятно!“, споделя Яна Средкова. \r\n\r\n Яна не крие вълнението си от изключителното преживяване и разказва, че е впечатлена от изключителната организация и богата програма. Основната тема на конкурса „Не на насилието“ е била съпътствана и от редица благотворителни събития. \r\n\r\n Яна Средкова е омъжена, има три деца. Тя развива успешен бизнес със  здравословни храни, безглутеново и клетъчно хранене. Собственик е на ресторант Green Bаsket. От години Яна Средкова се е посветила на каузата да помага на семейства с репродуктивни проблеми. Зад гърба си тя има множество благотворителни кампании за набиране на средства, за да сбъдне най-съкровената мечта за всяко семейство - да има собствена рожба. \r\n\r\n Носителка е на престижни отличия, сред които „Бизнесдама на годината“, „Мис Бизнес на високи токчета“ и др.  \r\n \n\t\t\t\t\t\t", "date": "2019.10.08", "title": "Българка е най-красивата жена на Европейския съюз"}
{"url": "http://www.bnews.bg/article/263752-zhurnalistat_dimitar_bayraktarov_zakova_angel_dzhambazki_s_neudobni_vaprosi_video", "text": "\n След като вчерашната публикация във Фейсбук на журналиста Димитър Байрактаров за извозване на танкове предизвика истинска бомба и събра десетки хиляди гледания, днес Димитър Байрактаров предизвика нов фурор в социалната медия, като публикува интервю с Ангел Джамбазки. Вижте какво публикува той: \r\n\r\n \"Скъпи приятели, през последните най-настоятелно искахте да взема интервю Ангел Джамбазки. Искахте да му задам въпросите, които нито една медия не посмя да му зададе. Днес изпълних вашите искания. Пускам само малка част от това интервю, а довечера от 21.00 ч. на живо по ТВ \"Евроком\" ще имате възможност сами да узнаете отговорите на следните въпроси: \r\n1. Лъже ли Джамбазки избирателите и ще стане ли общински съветник? \r\n2. Знае ли Джамбазки кога е завършил висшето си образование? \r\n3. Ще докаже ли Джамбазки на Волен, че не е гей? \r\n4. Защо Джамбазки не изпълни дълга си към родината и не отби задължителната си военна служба ( не бил войник)? \r\n5.Нареди ли Каракачанов на администрацията на ВМА да посреща и развежда из болницата Джамбазки? \r\nИ още много ваши въпроси, но всичко довечера в 21.00 часа на живо по ТВ \"Евроком\". \" \r\n\r\n Би Нюз потърси Димитър Байрактаров за повече информация, но той лаконично заяви, че интервюто с Ангел Джамбазки ще бъде излъчено тази вечер от 21.00 часа в предаването \"Бареков и Байрактаров без цензура\" на живо по телевизия \"Евроком\". Той заяви, че се е постарал да зададе всички въпроси, които са били поставени от зрителите и намекна, че отговорите на Джамбазки са повече от интригуващи. \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.10.08", "title": "Журналистът Димитър Байрактаров закова Ангел Джамбазки с неудобни въпроси! - ВИДЕО"}
{"url": "http://www.bnews.bg/article/263748-holivud_s_pozdrav_za_rozhdeniya_den_na_putin", "text": "\n Холивуд поздрави руския президент Владимир Путин за 67-мия му рожден ден. Поздравът беше изписан в небето над символа на американското кино с малък самолет, предаде БГНЕС. \r\n\r\n Десетки жители на Лос Анджелис и околните градове качиха в социалните мрежи видеозаписи и снимки от посланието. \r\n\r\n Машината изписа в небето VVP67. Това са инициалите на руския държавен глава в комбинация с цифрата 67, на колкото години става Путин. \r\n\r\n Той отбеляза рождения си ден в понеделник, като според говорителя на Кремъл Дмитрий Песков е празнувал с роднини и приятели.Преди това руският президент посети сибирската тайга. \r\n \n\t\t\t\t\t\t", "date": "2019.10.08", "title": "Холивуд с поздрав за рождения ден на Путин"}
{"url": "http://www.bnews.bg/article/263750-sotir_tsatsarov_nyama_da_iska_ot_sada_prekratyavane_deynostta_na_bhk", "text": "\n Главният прокурор Сотир Цацаров отказа да поиска от съда прекратяване на дейността на Българския хелзински комитет (БХК). \r\n\r\n Подобно искане до Цацаров беше подадено преди седмица от ВМРО заради скандала около предсрочното освобождаване от затвора на Джок Полфрийман. \r\n\r\n Според обвинител номер едно БХК е нестопанска организация и няма данни дейността ѝ да се забранява от Конституцията или от другите закони в държавата. \r\n\r\n В мотивите си главният прокурор казва още, че твърденията на партията за оказван натиск от страна на организацията върху магистратите също не се покриват с основния ни закон. \r\n\r\n Сотир Цацаров смята, че ако не са съгласни с доводите му, подателите на сигнала могат сами да се обърнат към съда за заличаване на Българския хелзински комитет. \r\n \n\t\t\t\t\t\t", "date": "2019.10.08", "title": "Сотир Цацаров няма да иска от съда прекратяване дейността на БХК"}
{"url": "http://www.bnews.bg/article/263756-sakratenoto_proizvodstvo_otpada_za_umishlenite_ubiystva", "text": "\n Правната парламентарна комисия прие с мнозинство съкратеното съдебно следствие да отпадне за умишлените убийства, но не и за тежката телесна повреда. Това се случи на днешното заседание на комисията, съобщава БТА. Законопроектът за промени на НПК предстои да бъде гласуван в пленарна зала. \r\n\r\n Миналата седмица комисия обедини в един трите проекта на БСП, ВОЛЯ и „Обединени патриоти”, които предвиждаха съкратеното съдебно следствие да отпадне и за тежка телесна повреда. Във вторник обаче комисия прие поправка на ГЕРБ, според която съкратеното следствие ще остане за този вид престъпления. \r\n\r\n Комисията прие още делата, които ще се разследват от новосъздадената Европейска прокуратура, да се гледат от Специализирания съд у нас. \r\n\r\n Правосъдният министър Данаил Кирилов, който присъства на заседанието, коментира пред медиите казуса с Джок Полфрийман като заяви, че според него за Полфрийман е по-благоприятно в този момент да не бъде нито в затворническата администрация, нито пуснат в свобода у нас, а да изчака прекратяването на принудителните административни мерки срещу него. \r\n\r\n Кирилов се срещна с управляващия посолството на Австралия в Атина Джон Филип, който е заявил, че вече е издаден паспорт на Полфрийман, но ще му бъде връчен след приключване на съдебния казус. Министърът отбеляза още, че институциите полагат неимоверни усилия да убедят партньорите си в стабилността и независимостта на българския съд. \r\n \n\t\t\t\t\t\t", "date": "2019.10.08", "title": "Съкратеното производство отпада за умишлените убийства"}
{"url": "http://www.bnews.bg/article/263749-misis_dama_na_godinata_vanya_lambeva_podkrepi_kauzata_na_parizhkiya_bal", "text": "\n Носителката на титлата “Мисис Дама на годината“ Ваня Ламбева подкрепи каузата на шестия Парижки бал, който се проведе на 5 октомври в София. Ламбева дари картина дело на художника Петър Пиронков и 12-годишната Иванина Николова от Бургас. Тя бе откупена от адв. Искра Стефанова. \r\n\r\n С дарението г-жа Ламбева подкрепя каузата на Бала – да подпомогне българската танцова драма и разпространението на изкуството по света. \r\n\r\n „За нас е изключителна чест да сме част от едно от най-значимите за страната ни събитие. Като организация работеща изключително и само с талантливи деца, и организатори на безброй благотворителни събития целящи поощряването на младите хора в духа на градежа и творчеството, имаме удоволствието да поднесем тази картина като дар на вашето прекрасно и хуманно събитие! Картината е част от колекцията създадена по време на първата Национална асамблея “Земята на децата” и е съвместна работа с ненадминатият живописец Петър Пиронков и прекрасната млада участничка Иванина Николова 12 г. град Бургас! Желаем успех на Парижкия бал и прекрасните каузи, които води напред всяка година“, каза по време дарението г-жа Ламбева и допълва, че „Благотворителността не е патент на богатите, а патент на Душата“. \r\n\r\n   \r\n\r\n В инициативата на Парижкия бал тя вижда сходство в посланията на организираната от нея  Асамблея \"Земята на децата\", която в началото на юни т.г. събра над 300 талантливи деца от цяла България, обединени от идеята, че бъдещето на планетата е в техни ръце и, че най-добрият език на дипломацията са младите, умни и талантливи хора. \r\n\r\n Ваня Ламбева и екипът й от „Дива земя“ вече активно работят по подготовката на втората Асамблея „Земята на децата“, която ще събере таланти от цял свят. \r\n\r\n Асоциацията „Дива Земя” е създадена през 2016 г. от Ваня Ламбева. Тя има магистърска степен по история на изкуствата и магистърска степен по маркетинг.  Преди това г-жа Ламбева е била кмет на Туден и е основател на спортния клуб в Годеч. Сдружение \"Дивата Земя\" работи на национално ниво, като до скоро покрива само софийския регион. Ваня Ламбева е носителка на титлата „Мисис Дама на годината“ в раздел „Благотворителност“. \r\n \n\t\t\t\t\t\t", "date": "2019.10.08", "title": "“Мисис Дама на годината“  Ваня Ламбева подкрепи каузата на Парижкия бал "}
{"url": "http://www.bnews.bg/article/263751-kakvi_sa_versiite_za_vzriva_v_montana", "text": "\n Има заподозрян за взрива в Монтана, при който беше унищожена колата .на известен адвокат в града. Задържани обаче все още няма. Разследването продължава. Бомбата причини големи щети на цяла кооперация. \r\n\r\n Автомобилът и гаражът на кореспондентите на NOVA в района също пострадаха. Разследващите вече работят по версии, свързани с работата на адвоката, чиято кола пряко беше покушена. \r\n\r\n Денонощие след мощния взрив в гараж на жилищна кооперация в Монтана стана ясно, че разследващите са намерили веществени доказателства от извършителя близо до мястото на инцидента. „Много са важни заключенията на експертизата за намерените на местопроизшествието следи и веществени доказателства. Надяваме се тези заключения да ни позволят идентификация на лицето, изграждане на обвинителна теза и повдигане на обвинение“, каза прокурор Олег Димитров. \r\n\r\n Назначени са и експертизи, за да се установи дали е било поставено взривно устройство или автомобилът е полят със запалителна течност. „Вероятно може да става въпрос и за запалителна течност, вследствие на която е настъпила експлозия с всичките тези много сериозни материални поражения, които са видими на място\", каза още Димитров. \r\n\r\n Адвокат Красимир Босев каза, че поръчителят трябва да бъде спрян час по-скоро, за да не се стига до пореден инцидент. \"Имам подозрения, няма да му назова името, защото смятам, че това трябва да направят разследващите органи. Аз го намирам за изключително отмъстителен и затова смятам, че той е опасен\", заяви Босев. \r\n\r\n Според адвоката, делата, които води срещу евентуалния извършител не са за голяма парична сума, но той не искал да изпълни своите задължения. \"Няма да ме откаже, държа той да го знае“, добави той. \r\n \n\t\t\t\t\t\t", "date": "2019.10.08", "title": "Какви са версиите за взрива в Монтана?"}
{"url": "http://www.bnews.bg/article/263755-politsiyata_razsledva_intsident_s_tezhko_postradalo_3_mesechno_bebe", "text": "\n 3-месено бебе от Перник е настанено за лечение в столична болница със счупени ребра, хематом на главата и други травми. От лечебното заведение са подали сигнал към полицията, информира „Фокус”. \r\n\r\n Детето е заведено в болницата от майката, все още не е ясно как са причинени нараняванията. \r\n\r\n Бебето се намира в реанимация с опасност за живота. Незабавно органите на реда са предприели действия за установяване на обстоятелствата и причините, довели до тежкото му състояние. \r\n\r\n Започнато е досъдебно производство по случая. \r\n \n\t\t\t\t\t\t", "date": "2019.10.08", "title": "Полицията разследва инцидент с тежко пострадало 3-месечно бебе"}
{"url": "http://www.bnews.bg/article/263746-tramp_zaplashi_turtsiya_s_posledstviya_za_deystviyata_v_siriya", "text": "\n Американският президент Доналд Тръмп заплаши, че ще разруши икономиката на Турция, ако Анкара предприеме някакви действия, излизащи от рамките на позволеното, предадоха световните агенции. Изявлението на Тръмп бе направено след решението му да изтегли американските сили от Североизточна Сирия. \r\n\r\n „Както съм казвал и преди, ако Турция направи нещо, което аз при цялата си огромна и ненадмината мъдрост, сметна за излизащо от рамките на допустимото, ще залича икономиката на Турция”, написа Тръмп в „Туитър”. \r\n\r\n Междувременно американският сенатор републиканец Линдзи Греъм също заплаши Турция със санкции, ако \"нахлуе в Сирия\", и заплаши с прекратяване на членството й в НАТО в случай на атаки срещу кюрдите, предаде ТАСС. Греъм посочи, че е обсъдил ситуацията в Сирия със сенатора демократ Крис ван Холън. \r\n\r\n „Ще внесем двупартиен законопроект за санкции против Турция, ако те нахлуят в Сирия, ние също така ще призовем за прекратяване на членството й в НАТО, ако те атакуват кюрдските сили, които помагаха на САЩ при унищожаването на групировката \"Ислямска държава\", написа Греъм в „Туитър”. \r\n\r\n Пентагонът също излезе с позиция за операцията на Турция в североизточна Сирия. \r\n\r\n „Министерството на отбраната показа ясно на Турция, както направи и президентът, че ние не подкрепяме турска операция в Северна Сирия. Американските въоръжени сили няма да подкрепят и няма да участват по никакъв начин в подобна операция\", заяви говорителят на Пентагона Джонатан Хофман. \r\n\r\n САЩ обаче не са единствените, които критикуват Tурция за действията ѝ в Сирия. Иран също изрази своето неодобрение към плановете на Анкара. Министърът на външните работи на Иран Мохамад Джавад Зарид е обсъдил с турския си колега Мевлют Чавушоглу ситуацията в североизточна Сирия, предаде „Ройтерс”. Зариф е подкрепил суверенитета на Сирия и се е противопоставил на военни действия на нейна територия. \r\n \n\t\t\t\t\t\t", "date": "2019.10.08", "title": "Тръмп заплаши Турция с последствия за действията ѝ в Сирия"}
{"url": "http://www.bnews.bg/article/263754-kandidatite_za_kmet_na_sofiya_da_dokazhat_s_meditsinsko_izsledvane_dali_sa_homoseksualni_ili_biseksualni", "text": "\n Днес във Фейсбук попаднахме на коментари на бившият евродепутат Николай Бареков и кандидата за кмет на София, Волен Сидеров относно сексуалността на Ангел Джамбазки!  \r\n\r\n Вижте какво написаха те в личните си профили в социалната мрежа! \r\n\r\n \r\n\r\n \r\n\r\n Кандидатите за кмет на София да докажат с медицинско изследване дали са хомосексуални или бисексуални. Относно искането, на един от кандидатите за кмет на София, всички кандидат-кметове да се подложат на изследване за наркотици, съм готов още утре да се изследвам за наркотици. Поставям обаче и изискване към всички кандидати за кметския стол на столицата от мъжки пол да се подложат и на медицинско изследване на сфинктера, което да докаже дали са хомосексуални или бисексуални, и ако са такива, да го обявят публично, за да не стават жертва на рекет и изнудване. \r\n\r\n \r\n\r\n Браво на господин Джамбазки, че си е направил тест за наркотици, но защо във ведомстената клиника на шефа му Каракачанов ВМА....? Все пак, като е стигнал дотам, не трябва да се прави на ударен, ами да се беше надупил и разтворил задни бузи пред Донаборната комисия, за да определи дали е функционално годен и за военна служба. Зер дебелият войвода нали ще връща казармата. А там по наше време с обратни резби не взимаха. \r\nhttps://pik.bg/джамбазки-си-направи-тест-за-наркотици-news8… \r\n \n\t\t\t\t\t\t", "date": "2019.10.08", "title": "Кандидатите за кмет на София да докажат с медицинско изследване дали са хомосексуални или бисексуални"}
{"url": "http://www.bnews.bg/article/263744-v_evroparlamenta_mi_kazaha_che_dzhambazki_e_gey", "text": "\nВолен Сидеров призова Джамбазки да си признае, че е гей, за да спрат да го изнудват.  \r\n\r\nХомосексуализмът на евродепутата се знаел и в българските политически среди. Много европейски политици и колеги на Джамбазки споделяли пред коалиционния му партньор за обратната му резба.  \r\nВ Брюксел този факт не бил проблем, но в София ще го изнудват, притеснява се лидера на Атака. Заради това дори да спечели изборите в столицата мандатът на нежния войвода щял да приключи безславно и набързо.  \r\nОт интервюто на Волен Сидеров става ясно, че мнозина са знаели, че дясната ръка на Каракачанов е гей, но явно са го използвали, за да го шантажират или използват. Самият Джамбазки никога не е бил забелязван от гражданите  и медиите в компанията на дами.  \r\nОбикновено евродепутатът движи в компанията на млади мъже и членове на ВМРО, а преди евроизборите вестник 24 часа пусна пиар историята, че Джамбазки имал незаконна дъщеря. Наскоро столични гейове пуснаха пикантната клюка, че прякорът на слабичкия софиянец в техните бил “Сирма войвода” или “Войводката”. \r\n\r\n Друг столичен бохем и гей реалити звездата Денди публично оповести, че на пияна глава Ангел Джамбазки си е искал секс от него на една поляна край Сандански. \n\t\t\t\t\t\t", "date": "2019.10.08", "title": "В Европарламента ми казаха, че Джамбазки е гей"}
{"url": "http://www.bnews.bg/article/263747-borisov_za_slavi_choveshkata_glupost_e_bezkrayna", "text": "\n В интервю по всички въпроси по БТВ Борисов наряза на салата всичките си бивши приятели. Мая Манолова била негов човек, защото по-често висяла в кабинета му в МС отколкото в нейния си. Цветанов разочаровал всички в ГЕРБ с медиините си изяви. \r\n\r\n Министър-председателят Бойко Борисов отговори на горещи въпроси, свързани с избора на нов главен прокурор и протеста на медицинските сестри. Премиерът коментира пред Би Ти Ви и наближаващите местни избори. \r\n\r\n \"Познаваме се с Ивет Лалова отдавна. Добри приятели сме. Имаме повод за гордост с такъв човек. Тя ни е пример\", заяви Борисов по повод сърдечният поздрав, който си размени с Ивет Лалова. \r\n\r\n \"Като карате по Южната дъга не се ли радвате? Или на фонтаните пред НДК? На най-високия БВП не се ли радвате? Брутният вътрешен продукт са парите, производството и това, което остава като доходи за хората\", отсече той. \r\n\r\n \"Има ли държава в света, където някой не иска нещо повече. Това, което е обещано на медицинските, е дадено. През 2019 г. се дават 5 млрд. на година за здравеопазване, а през 2009 г., когато идваме на власт, са 2 млрд. лв.\", разкри премиерът. \r\n\r\n \"Като дойдат избори, цели щабове мислят каква простотия да направят. За съжаление, често им се получава. Така беше Костинброд, козичките, африканската чума\", обясни премиерът по повод напрежението с роми в Сливен. \r\n\r\n \"Случващото се в Сливен е друг вид Костинбродска афера. Тогава се заговори за автобуси с двойни дъна, за бюлетини, които щяха да се пускат на изборите и се оказа, че всичко това е лъжа. Тази лъжа тогава ни отне между 6 и 10%\", категоричен е той. \r\n\r\n \"Какво ще ги прави тези деца, когато ги вземе? Къде ще ги настани? Единственото е, че ако хванат родител, който изнасилва детето си, ако го пребива като куче. Как ще влезеш и ще вземеш детето в едно нормално семейство. Нито има такава стратегия, нито има такова решение, нито има такъв план. Това е безумно. Къде ще ги водим тези деца. При Хекимян в Би Ти Ви ли\", попита министър-председателят. \r\n\r\n \"Разпоредих проверка. Службите работят. Ще бъдат хванат някои пастори, които за партийно мотивирани. Заговори се, че ще бъде приета стратегия за закрита на детето. Има стотици хиляди деца, които са пребити и изнасилвани. Целта на конспирацията е слухът да се завърти и да се получи така по време на избори\", добави Борисов. \r\n\r\n \"Обръщам се към тези хора - това е безумно, не може да се случи. Да отиват децата в училище. Нашият голям успех е, че успяхме да върнем 50 000 деца в класните стаи. Нашата стратегия е да ги научим тези хора, за да могат да работят\", уточни премиерът. \r\n\r\n \"Не съм подвел медицинските сестри - 5 млрд. 256 млн. лв. са отпуснати за здравеопазване. Следващата година за здравеопазване ще има 300 млн. повече. Медицинските сестри в едни болници получават много добри пари. Заплатата там никак не е 950 лева. Сега, когато има всички увеличения на доходи и заплати, всички протестират, защото искат повече пари, тъй като виждат, че работим. Когато обещахме през април 50 млн. лв. ние ги дадохме през Здравната каса\", каза още той. \r\n\r\n \"Всяка година се дават повече пари за здравеопазване. Във всички случаи парите така ще бъдат преразпределени, че да получават по-високи заплати\", категоричен е премиерът. \r\n\r\n \"Човешката глупост е безкрайна. България е на 1300 години. Защо ме питате за Слави. Може да има и \"Няма такова предаване\". Всеки може да си кръсти партията, както иска. Няма такава държава, където всяка вечер в най-гледането време всеки може да си промотира партията без никакви въпроси. Там можеш да си промотираш само своята партия. Има ли друг да му е позволено да си промотира безплатно партията години наред. Сега нещата са честни. Преди не бяха честни, тъй като той всяка вечер промотираше партията си от екрана. Къде беше тогава СЕМ\", попита Борисов по повод създаването на партия \"Няма такава държава\" от Слави Трифонов. \r\n\r\n \"Досега знаехме само министрите му. Когато разберем общинските му съветници, кметовете, депутати, министри, тогава ореолът ще изчезне. Пожелавам му успех и се радвам, че сега вече играта е честна, преди не беше\", каза още той. \r\n\r\n \"Фандъкова получи пълните права сама да нареди листата си. Преди беше по друг начин. Не се бъркам в кампанията. Навсякъде съм оставил кметовете сами да водят кампаниите си. Разпределили сме пари. На евроизборите видях краха. В очите на хората. И трябваше да се намеся. Апартаментгейт тежко ни удари. Отстраних толкова депутати и зам.-министри, за да разберат, че това е случайно, а не е стил. Победата на изборите показаха, че хората разбраха, че това не е сил\", отсече министър-председателят. \r\n\r\n \"Цветанов, когато се кандидатирах за кмет, въобще го нямаше. Нито трябва да се надценява моята роля, нито на Цветанов, нито който и да е в партията. Затова сега съм ги оставил малко сами. И ние бяхме малко артисти. За пред публика бива. След тези две интервюта, които даде, не ми липсва. Изговори глупости, които не му правят чест. Дано да е успешен новият му проект, като на Слави Трифонов, и да върви напред, но да не ми дава оценки, защото той най-добре знае за какво става въпрос. Не очаквах толкова бързо да излезе и да изговори глупости. Цвета Караянчева каза, че е много възмутена от това, което е казал за смесените райони. Ние навсякъде водим битка с ДПС, БСП ги няма\", категоричен е Борисов. \r\n\r\n \"БСП сега са като кукувица. Търсят да снесат едно яйце и ако то бие, те са кукувицата. Чувахме се често с Мая Манолова, идваше, помагал съм й много. Но спрях, когато каза, че държавата я репресира. Как я репресира, като идваше по-често в Министерски съвет, отколкото в нейния кабинет. Такива глупости изговори срещу мен, да беше поне малко по-праведна \", изригна премиерът. \r\n\r\n \"Че не ми е приятна Нинова, не ми е. Че я избягвам, избягвам я. Но и миналата седмица ходих на парламентарен контрол. Тя ми пише писмо, че не може да ме изслуша, когато ходих в парламента, а след това излиза при вас и казва, че не ходя, за да я изслушам. Погледнете първо себе си, тогава критикувайте другите, след като толкова месеци не ходихте на работа\" обяви той. \r\n\r\n \"Ако Фандъкова загуби, това ще е загуба за София. В столицата се направиха толкова хубави места. Станах кмет, когато в София нямаше нищо, булеварди бяха в дупки, нямаше паркове, по \"Витошка\" още стояха мутрите. направиха се много неща. С какъв опит ще направим партия \"Няма такава държава\" и ще ръководим. Ще си направим студио и оттам ли ще ръководим\", попита Борисов. \r\n\r\n \"Всички ние, когато Христо Иванов ми беше правосъден министър, за да е обективен избора за главен прокурор, направихме промени в закона - съдийската гилдия да си избира ръководството и прокурорската гилдия да си го избира, за да няма пряко вмешателство при избора. Повече ни се искаше Бойко Найденов да стане главен прокурор. Познавах тогава г-н Цацаров като съдия в Пловдив - един от най-добрите съдии, да не кажа най-добрия. Изборът беше добър и смятам, че той имаше успешен мандат\", разкри премиерът. \r\n\r\n \"И сега работя с Иван Гешев като зам.-главен прокурор. Трябва да се остави прокуратурата, да не бъде превръщана в арбитраж. Политическите партии трябва да оставят прокурорите да си изберат, който си преценят\", допълни министър-председателят. \r\n\r\n \"Пламен Георгиев работи добре. Умен човек е. Казах на външния министър да го предупреди, че ако не си оттегли жалбата и не си събори терасата, ще го отзова. Нашите взаимоотношения са като работодател и служител. Много работа е свършил, много врагове си е създал, но не мога да търпя да ми задават още този въпрос. Да си бута терасата и да работим пак\", коментира Борисов и добави: \"Имаше заплахи срещу Пламен Георгиев, затова ходеше с охрана. Беше на среща при мен, мисля че английският му е перфектен. Не знам испански, за да мога да ви кажа дали му е добър. Мога да викна моя добър приятел Христо Стоичков да го препита.\" \r\n\r\n \"За нас е хубаво нашата съседна държава да е в ЕС. Коя история ще ни вземе Северна Македония. Тодор Александров няма да е булевард в София, така ли. Вдигаме шум и истерия за неща, които нямат такова значение в момента\", заяви Борисов по повод напрежението между България и Северна Македония. \r\n\r\n \"Аз ще отрежа лентата на \"Хемус\". Надявам се до 4-5 години да стане, защото край Велико Търново ще е най-трудно. Покажете вестниците с първата копка, която Тодор Живков е направил на \"Хемус\", на Корнелия Нинова. Покажете й вестниците и за \"Марица\", \"Струма\", \"Тракия\", заключи премиерът. \r\n \n\t\t\t\t\t\t", "date": "2019.10.08", "title": "Борисов за Слави: Човешката глупост е безкрайна! "}
{"url": "http://www.bnews.bg/article/263757-siderov_prodalzhava_da_razmazva_partnyora_si_dzhambazki_osven_gey_bil_i_negov_epigon_posledovatel", "text": "\n Каракачанов стана вицепремиер благодарение на моите усилия. Факт ли е - факт е. Това казах аз пред БНТ. Може да се спори по това дали лично аз и по кой начин съм го издигнал, но не можеш да кажеш, че това, което твърдя, е недопустимо. Още от самото начало ми намалиха микрофона, това беше технически доказано. Второ - не ми дадоха дори 7 секунди да говоря самостоятелно. Върху мен говореха Юлиян Ангелов и водещата Чешмеджиева. Това заяви пред ТВ \"Европа\" лидерът на \"Атака\" Волен Сидеров по повод скандала, избухнал след неговото участие в предизборното студио на \"Референдум\". \r\n\r\n \"Искам да попитам - редно ли е генералният директор на БНТ да каже след това предаване: \"Кракът на Сидеров няма да стъпи в БНТ\"?!\", попита Сидеров. \r\n\r\n Той коментира и думите на евродепутата Андел Джамбазки, който препоръча оттук нататък участниците в предизборните студиа да се подлагат на тест за наркотици: \"Господин Джамбазки е мой епигон, подражател. Аз имам хиляди участия като журналист, интервюта, коментари. Какво може да каже за това Джамбазки?!\". \r\n\r\n \"ВМРО разбиха \"Обединени патриоти\", предадоха \"Атака\", мислейки, че ще я занулят, а ВМРО ще играе тяхната роля. Извинявайте, но е много рано \"предизвестието за моята смърт\". Предадоха ме хора, които благодарение на мен са в политиката\", отбеляза още Сидеров. \r\n\r\n \"Искам да кажа нещо много важно на тези, които вярват, че Мая Манолова ще смени модела. Тя се води кандидат на \"лявото пространство\" - гледам, че флиртува с всички възможни пространства. Но важното е хората да отсеят сеното от плявата. Нека не заблуждава хората, че иска смяна на модела. Смяна на модела искаме ние и ще го направим\", заяви още лидерът на \"Атака\" и кандидат за кмет на столицата. \r\n\r\n Според Сидеров \"целта на политиката е да улесняваш живота на хората, а не да ги тормозиш\". Той изтъкна, че ако стане кмет на София, ще забрани гей парадите като посочи, че не е против ничия сексуална ориентация, но подобни прояви трябва да се провеждат далеч от центъра на града.  \r\n \n\t\t\t\t\t\t", "date": "2019.10.08", "title": "Сидеров продължава да размазва партньора си Джамбазки! Освен гей бил и негов епигон(последовател)"}
{"url": "http://www.bnews.bg/article/263745-kola_se_udari_v_avtobus_v_tsentara_na_plovdiv", "text": "\n Тежка катастрофа между автобус на градския транспорт и лек автомобил стана в центъра на Пловдив към 7.30 ч. във вторник сутринта.  \r\n\r\n При инцидента, случил се точно пред сградата на Второ РУП, няма пострадали. В резултат на удара части от колата са се разхвърчали и нанесли материални щети по друг преминаващ автомобил. Водачът на първата кола е откаран в болница за прегледи. Взета му е кръвна проба за алкохол и наркотични вещества. Обяснил пред шофьора на другата кола, че е заспал зад волана. \r\n\r\n Движението в участъка е затруднено, регулира се от полицейски служители. \r\n \n\t\t\t\t\t\t", "date": "2019.10.08", "title": "Кола се удари в автобус в центъра на Пловдив"}
