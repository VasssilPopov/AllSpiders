{"url": "http://www.bnews.bg/article/259861-bioproizvodilite_otnovo_izlizat_na_protest", "text": "\n Биопроизводилите отново излизат на протест. Искат и оставката на земеделския министър Румен Порожанов. \r\n\r\n Фермерите трърдят, че отдавна е изчерпан финансовият ресурс и са блокирани средства по европейски програми.  \r\nОт бранша настояват да бъдат назначени нови \"компетентни ръководители\", които са наясно с идеите и спецификата на бизнеса със земеделие.\" \r\nТвърдят, че промените предвиждат отнемане на сертификата им при минимални грешки. \r\nОт министерството обясниха, че ще бъде променена наредбата за биологично разнообразие. \r\n„Искаме оставката на Порожанов и на всички около него. Нашето аграрно министерство няма една стратегия, една политика, нито визия за управление, не знае как да работи, така че да може да направи, да не изчезнат българските плодове и зеленчуци”, каза Чавдар Маринов, изпълнителен директор на БАОППЗ. \r\n„След като не са им нормални документите, не отговарят на изискванията, няма как той да бъде, бяха давани срокове за изчистване на тази документация, това не беше направено в срок. Те не надграждат нищо ново, по отношение на биологичното производство”, заяви министърът на земеделието Румен Порожанов. \r\n \n\t\t\t\t\t\t", "date": "2019.04.19", "title": "Биопроизводилите отново излизат на протест"}
{"url": "http://www.bnews.bg/article/259863-hekimyan_napuska_televiziyata", "text": "\n Антон Хекимян кроял тайни планове да зареже тв кариерата си и да се впусне в по-сериозни начинания. Водещият на „Тази сутрин“ имал скрит апетит към политиката и си представял в близкото бъдеще, вместо да интервюира държавници, да кове закони. \r\n\r\n За да си подсигури летящ старт в мечтаното от него амплоа, Тони не си губел времето, а записал второ висше образование. 10 години след като се дипломирал като журналист в Софийския университет, той кандидатствал в Юридическия факултет към същия ВУЗ. Към момента тв водещият се водел вече студент по право, но рядко посещавал лекции и упражнения предвид натоварената си работна програма. След като обаче новината, че ще става бъдещ юрист, се разчула сред колегите му в университета, бързо се навъдили желаещи да му помагат, които му изпращали лекционните материали, за да бъде в час с учебния материал. В свободното си време, вместо да ухажва мадами и да ходи по срещи, Антон залягал над учебниците и се подготвял за изпитите, които вече чукат на вратата. През юни месец той щял да се яви на редовната сесия, за да докаже знанията си. \r\n\r\n Близки до журналиста издават, че идеята за развитие в сферата на правото не му бил чужда още докато бил ученик. Когато завършил старозагорската престижна езикова гимназия „Ромен Ролан“, Тони изпаднал в тежка дилема какво да следва. Най-много искал да кандидатства в НАТФИЗ, тъй като бил популярен сред съучениците си и имал самочувствие на звезда още като юноша. Голямата му спънка обаче била породена от това, че не можел да помни текстове наизуст. И до ден днешен в работата си на водещ и репортер не се справял със запаметяването, а разчитал изцяло на импровизациите. Отказвайки се от актьорската кариера, Хекимян се двоумил дали да учи право или журналистка. Държал изпити и го приели и в двете специалности. Още тогава мечтата му да бъде известен взела превес и така предпочел да се хвърли в света на медиите. Сега обаче до известна степен съжалявал, защото ежедневните ефири вече му идвали в повече, а липсата на свободно време го изтощавала. Чакал само подходящия момент, за да се хвърли в политиката. \r\n \n\t\t\t\t\t\t", "date": "2019.04.19", "title": "Хекимян напуска телевизията"}
{"url": "http://www.bnews.bg/article/259858-avariral_tir_predizvika_zadrastvane_na_am_hemus", "text": "\n Аварирал тир предизвика задръстване на АМ \"Хемус\" в посока София. За случая сигнализираха зрители на NOVA. \r\n\r\n Движението е силно затруднено. \r\n\r\n Очаквайте подробности!  \r\n \n\t\t\t\t\t\t", "date": "2019.04.19", "title": "Аварирал тир предизвика задръстване на АМ \"Хемус\""}
{"url": "http://www.bnews.bg/article/259862-poroshenko_sabra_hilyadi_privarzhenitsi_po_ulitsite_i_na_maydana_v_kiev", "text": "\n Украинският президент Петро Порошенко събра поддръжниците си в последен опит да запази поста си в навечерието на втория тур на президентските избори, които ще се проведат в неделя, съобщава \"Асошиейтед прес\". \r\n\r\n Порошенко, който губи с убийствена разлика в социологическите проучвания, свика демонстрацията на няколко хиляди души в столицата Киев преди телевизионния дебат довечера срещу опонента си, комика Володимир Зеленски, който стана популярен благодарение на телевизионно шоу, където играе украинския президент. Дебатът, който ще се проведе на футболен стадион, ще бъде първият път, когато опонентите ще се изправят един срещу друг в президентската кампания. \r\n\r\n Порошенко предупреди хилядите свои привърженици, които се събраха следобед на Майдана, прочутия площад, който беше сърцето на протестите на опозицията в края на 2013 и началото на 2014 г., че победа на Зеленски ще е в ущърб на по-тясното икономическо и политическо сътрудничество на страната с Европейския съюз. \r\n\r\n Той също така казал, че Зеленски щял да бъде слаб президент, в полза на Русия, която анексира Кримския полуостров от Украйна през 2014 г. и подпомага сепаратистите в Източна Украйна. \r\n\r\n \"По никакъв начин не смятаме, че нашият опонент е агент на Кремъл, но (руският президент Владимир) Путин мечтае за слаб и слабо подготвенновак\", подчертал Порошенко с дрезгав глас, добавяйки: \"Путин мечтае за хаос.\" \r\n\r\n Украинският лидер се позовал на биографията на Зеленски, подчертавайки, че 5-годишният президентски мандат \"не е комедийно шоу, което може да бъде изключено\". \r\n\r\n 56-годишната учителка Людмила Соловейко, която е отишла на митинга, заяви, че е благодарна на Порошенко за \"отварянето на вратата към Европа за украинците\", имайки предвид решението на Европейския съюз да отмени визите за украинците, за което Порошенко лобираше активно, като допълни, че се страхува, че \"тази врата ще се затвори отново\". \r\n\r\n В края на митинга поддръжниците на Порошенко поеха на шествие към стадиона, където ще се проведе дългоочакваният дебат. \r\n\r\n Зеленски не провежда традиционна кампания, като вместо това обикаля страната с комедийното си шоу. В редките си интервюта той изрази подкрепата си за тесни връзки с ЕС и НАТО, но също така говори за по-активни опити за реинтеграция на сепаратисткия изток обратно в лоното на Украйна. \r\n \n\t\t\t\t\t\t", "date": "2019.04.19", "title": "Порошенко събра хиляди привърженици по улиците и на Майдана в Киев"}
{"url": "http://www.bnews.bg/article/259860-boryana_kaleyn_v_pozitsiya_za_zlato_na_svetovnata_kupa_v_tashkent", "text": "\n Боряна Калейн заема временното второ място в многобоя на Световната купа по художествена гимнастика в Ташкент, Узбекистан. Родната грация събра сбор от 41.150 точки след изпълненията си на обръч (20.950) и топка (20.200) в първия състезателен ден. \r\n\r\n Другата ни представителка в индивидуалната надпревара Невяна Владинова е на временното седмо място със сбор от 36.550 точки (18.550 обръч и 18.000 топка). \r\n\r\n И двете гимнастички се класираха за финалите на топка и обръч в неделя. \r\n\r\n Лидер в многобоя е рускинята Анастасия Гузенкова с 41.400 точки. На третата позиция е Александра Солдатова, също от Русия, с 39.850 точки. Следвана от Кристина Похранична от Украйна с 38.950 и сънародничката й Влада Николченко с 37.150 точки. \r\n\r\n В събота са изпълненията с бухалки и лента, след които ще стане ясно крайното класиране в многобоя, както и финалистите на тези два уреда в неделя. \r\n\r\n Ансамбълът ни не участва на Световната купа в Ташкент. \r\n \n\t\t\t\t\t\t", "date": "2019.04.19", "title": "Боряна Калейн в позиция за злато на Световната купа в Ташкент"}
{"url": "http://www.bnews.bg/article/259859-toplofikatsiite_iskat_uvelichenie_na_tsenata_na_parnoto_s_do_108", "text": "\n Скок на топлоенергията с между 3 и 108% от юли поискаха различните топлофикационни дружества в страната, съобщава БНР. Един от основните им аргументи е поскъпването на въглеродните емисии, които те плащат. \r\n\r\n Най-голям скок – със 108 процента, е поискало габровското дружество, което работи на въглища. Между 12 и 48 на сто увеличение са поискали останалите три въглищни ТЕЦ-а в Русе, Перник и Сливен. От топлофикациите, работещи с газ, за най-голямо поскъпване – с 88%, настоява Топлофикацията във Велико Търново, а \"Топлофикация - София\" е пожелала най-малко увеличение  - от 3%. \r\n\r\n Дружествата в Пловдив, Варна, Бургас, Плевен, Враца и Разград искат промяната в цените да е между 7 и 22 на сто.При тези предложения най-скъпа ще е топлоенергията в Габрово и Велико Търново, където 1 мегаватчас ще доближава 200 лева, а най-малко ще струват парното и топлата вода в Бургас и Сливен – около 80 лева.Практиката от последните години показва, че обикновено дружествата искат много по-високи цени, които енергийният регулатор намалява. \r\n\r\n Следващите два месеца експертите на Комисията за енергийно и водно регулиране ще правят изчисления, за да решат с колко точно ще поскъпне топлоенергията от 1 юли. \r\n \n\t\t\t\t\t\t", "date": "2019.04.19", "title": "Топлофикациите искат увеличение на цената на парното с до 108%"}
{"url": "http://www.bnews.bg/article/259865-intsident_ograda_na_voenno_podelenie_se_sruti_v_haskovo", "text": "\n Ограда на военно поделение се срути в Хасково. При инцидента е загинал един човек. \r\n\r\n Очаквайте подробности! \r\n \n\t\t\t\t\t\t", "date": "2019.04.19", "title": "ИНЦИДЕНТ: Ограда на военно поделение се срути в Хасково"}
{"url": "http://www.bnews.bg/article/259866-lukoyl_otstrani_balgarskiya_si_shef_valentin_zlatev", "text": "\n Валентин Златев вече не е управител на \"Лукойл България\". С протоколно решение на едноличния собственик на капитала на дружеството – регистрираното в Холандия \"Лукойл Юръп Холдингс Б.В.\", от 19 април 2019 г. договорът на Златев е прекратен и той не представлява българското дружество. \r\n\r\n На негово място от Прага идва 44-годишният Булат Субаев, който в последните осем години е бил генерален директор на \"Лукойл ЦИЕ и Белгия\" - дивизията на \"Лукойл\" за Централна и Източна Европа. Преди това Субаев е бил шеф на дъщерната компания на \"Лукойл\" в Белгия, според руски публикации. \r\n\r\n В решението на собственика на \"Лукойл България\" не се посочват причините за смяната на Валентин Златев, който е начело на дружеството от март 2008 г. Според неофициална информация на Mediapool то е взето заради вътрешно разследване на дългогодишния - от 1999 г., представител на руската компания у нас за източване на българските ѝ активи. \r\n\r\n Валентин Златев поема поста на председател на контролния съвет на дружеството. Това е позиция без особено значение, но вероятно Златев е успял да я спазари благодарение на контактите си с премиера Бойко Борисов, твърдят източници, запознати със случая. Според тях решението за смяната на Златев е взето окончателно през последните две седмици, след безуспешни усилия от негова страна да предотврати смяната. \r\n\r\n След публикацията на Mediapool, от пресслужбата на \"Лукойл България\" съобщиха за промяната, но акцентираха върху назначаването му начело на контролния съвет на мястото на руския представител Алексей Ламбин. \"Заедно със зам.-председателския пост в Надзорния съвет на \"Лукойл Нефтохим Бургас“ на новата си по-висока позиция той ще координира цялостната дейност на двете дружества от групата \"Лукойл\" и ще осъществява контролни функции над работата им, свързана с мястото им в социално-икономическия живот на страната, посочва се в съобщението. \r\n\r\n Проверка след медийно разкритие за измами \r\n\r\n Източници на Mediapool твърдят, че проверката е назначена след публикация на разследващия сайт \"Биволъ\" от септември 2018 г. В нея покрай скандала с арестуваните журналисти, разследващи \"ДжиПи Груп\" за схема за печелене на европроекти, се разкриват имотни сделки, които дружество, свързано със Златев, правело като купувало евтини терени, а после ги продавало на \"Лукойл\" за бензиностанции на многократно по-високи цени. \r\n\r\n Самият Златев отрича да има нещо общо със строителната компания \"ДжиПи Груп\", която в последните години стана най-голяма в бранша. Макар покрай скандала с арестуваните журналисти прокуратурата и ОЛАФ да започнаха да проверяват техните документи за измамите с европейски средства, а още преди това премиерът Борисов да беше наредил оттеглянето на компанията от всички обществени поръчки, тя се сдоби с няколко големи договора. \r\n\r\n Проверката на \"Биволъ\" сочи, че собственик на земята и сградата, в която е офисът на \"ДжиПи Груп\", е фирмата \"Пи Ай\". Тя я купува от \"Лукойл България\" през 2008 г. срещу 5 202 507 лв. Зад нея стои кипърската офшорка \"Рилетто Холдинг Лимитид\", а по-рано, до 2014 г. , фирмата е била собственост на \"Болкан Инвестмънт Енд Трейд\" от Белиз. Телефоните и имейл адресът на \"Джи Пи Груп\" и \"Пи Ай\" са абсолютно идентични office@gpgroupbg.com. \r\n\r\n И двете офшорки са представлявани от гражданина на Черна Гора Владислав Попович, който има бизнес и в България. Името му се появява и в OffshoreLeaks като директор на компания. Тайната на собствеността на офшорките е грижливо скрита в кипърски адвокатски кантори и в скромните жилища на кипърски безработни. \r\n\r\n Това, което е явно, обаче, сочи към сериозни бизнес отношения с \"Джи Пи Груп\", отбелязва \"Биволъ\". Пълномощник на Попович при покупко-продажбата на \"Пи Ай\" и съответно на сградата, е Велизар Любенов Радев, който е съсобственик в \"Джи Пи Строй\" с един от акционерите и директор в \"Джи Пи Груп\" - Георги Василев. \r\n\r\n Велизар Радев подписва договора за продажба на дяловете в \"Пи Ай\" от една офшорка на друга. Връзката не е инцидентна, защото Радев е управител и на други фирми на \"Джи Пи Груп\" и \"Джи Пи Строй\". \r\n\r\n Управителят на \"Пи Ай\" Владимир Кирилов Пилчев пък има бизнес отношения с един от собствениците на \"Джи Пи Груп\" - Владимир Георгиев Житенски - във фирмата \"Агрохолд Инвест\". \"Агрохолд\" се казва и фирмата на бащата на Валентин Златев - Васил Златев Костов, но между двете няма видима формална връзка в Търговския регистър. \r\n\r\n \"Пи Ай\" печели милиони от имоти за бензиностанции на \"Лукойл\" \r\n\r\n Имотният регистър показва, че в кратък период от време през 2008 г. \"Пи Ай\" е закупила многобройни имоти из страната, които веднага е продала на \"Лукойл България\" за строеж на бензиностанции на многократно завишени цени. \r\n\r\n Сред посочените от \"Биволъ\" сделки е такава за нива в Ботевградско, придобита от \"Пи Ай\" през април 2008 г. за 110 000 лв., а месец по-късно продадена на \"Лукойл България\" за 838 000 лв. В Горна Малина общината продава нива на \"Пи Ай\" месеци по-късно за 180 000 лв., а \"Лукойл\" плаща за нея 1 448 534 лв. Подобен е случаят в Дряново, където общината продава имот на \"Пи Ай\" за 90 000 лв. през юли 2008, а четири дни по-късно същият имот е продаден на \"Лукойл\" за 1 186 473 лв. \r\n\r\n Същият сценарий се повтаря в Добрич, Кюстендил, Левски, Пловдив, Провадия, Тетевен, Троян и Велинград. На практика бензиностанциите на Лукойл в тези градове са обогатили с десетина милиона предприемчивата \"Пи Ай\" и нейните офшорни собственици. \r\n\r\n В Кюстендил, Провадия и Тетевен \"Пи Ай\" придобива имотите от \"Кампанела\" ЕООД, която по онова време е еднолична собственост на един от сегашните акционери в \"Джи Пи Груп\" – Владимир Житенски. В момента тя е прехвърлена на офшорка. \r\n\r\n В Тетевен \"Кампанела\" купува нива за 329 308 лв., продава я на \"Пи Ай\" за 1 530 151 лв, а после е препродадена на \"Лукойл\" за 1 568 014 лв. \r\n\r\n В Провадия късметлията С.М. получава от \"Кампанела\" 713 408 лв. за нива от 18 декара , продадена на \"Пи Ай\" за 1 703 705 лв. и купена после от \"Лукойл\" за 1 786 032 лв. \r\n\r\n В Кюстендил \"Кампанела\" придобива нива от 4 декара от частни лица за 72 032 лв. през а прел 2008 г. Дни по-късно неин собственик става \"Пи Ай\" срещу 944 000 лв., а още няколко дни след това нивата става собственост на петролната компания за 985 500 лв. \r\n\r\n Всички тези сделки са сключени от Валентин Златев като управител на \"Лукойл България\". \r\n\r\n Отделно от имотните сделки, \"ДжиПи Груп\" е фирмата, която строи бензиностанциите на \"Лукойл\". На какви цени става това обаче е фирмена тайна. \r\n\r\n Така след повече от десет години начело на българското дружество на руската компания Валентин Златев е отстранен като управител. \r\n \n\t\t\t\t\t\t", "date": "2019.04.19", "title": "\"Лукойл\" отстрани българския си шеф Валентин Златев"}
{"url": "http://www.bnews.bg/article/259857-doncho_atanasov_podade_ostavka", "text": "\n Дончо Атанасов подаде оставка като член на управителния съвет на Агенция \"Пътна инфраструктура\", научи NOVA. \r\n\r\n Все още не е ясно дали министърът на регионалното развитие и благоустройството Петя Аврамова я е приела. \r\n\r\n Припомняме, че вчера срещу Атанасов беше повдигнато обвинение за катастрофата край Своге, при която загинаха 20 души. Според държавното обвинение Атанасов и вече бившият шеф на АПИ Светослав Глосов не са изпълнили служебните си задължения, за да набавят облага за фирмата, ремонтирала пътя Своге - Нови Искър. \r\n\r\n Тя трябвало да отстрани дефекти по отсечката за своя сметка. \r\n\r\n Атанасов и Глосов са с мерки за неотклонение \"парична гаранция\" в размер на 10 000 лева. \r\n \n\t\t\t\t\t\t", "date": "2019.04.19", "title": "Дончо Атанасов подаде оставка"}
{"url": "http://www.bnews.bg/article/259856-eto_kade_se_zavrashta_santra_na_ekran_kato_tv_vodeshta", "text": "\n 2019-та тръгна много добре за певицата Сантра. \r\n\r\n След не съвсем кратка творческа и емоционална пауза в началото на годината тя зарадва почитателите си с нов музикален сингъл, пише show.blitz.bg Ето че се завръща и на екран! \r\n\r\n Само три месеца след новия си сингъл певицата направи рестарт и на другото си професионално поприще, за което още отсега уверява, че ще бъде много успешно. \r\n  \r\n \n\t\t\t\t\t\t", "date": "2019.04.19", "title": "Ето къде се завръща Сантра на екран като тв водеща! "}
{"url": "http://www.bnews.bg/article/259848-izpisvat_ot_bolnitsa_nay_malkoto_bebe_rodeno_s_teglo_258_grama", "text": "\n Момченце, родено преждевременно с тегло едва 258 грама, ще бъде изписано от японска болница, съобщи БТА. \r\n\r\n То прекара 6 месеца и половина в интензивното отделение на лечебното заведение. \r\n\r\n Момченцето е родено с цезарево сечение след 22-седмична бременност поради проблеми, свързани с гестационна хипертония на майка му. \r\n\r\n То е най-малкото бебе, оцеляло след преждевременно раждане. Досегашният рекордьор беше с тегло 268 гр при появата си на бял свят. \r\n\r\n Новороденото Рюсуке Секия вече тежи над 3 кг. \"Синът ми пие мляко и може да бъде изкъпан. Много съм щастлива, че го виждам как расте\", сподели майката. \r\n\r\n Нивото на оцеляване на новородени с тегло под 300 грама се увеличава, но все пак е ниско особено, когато става дума за момчета. За тези деца трябва да се полагат специални медицински грижи поне през първите години от живота им. \r\n \n\t\t\t\t\t\t", "date": "2019.04.19", "title": "Изписват от болница най-малкото бебе, родено с тегло 258 грама"}
{"url": "http://www.bnews.bg/article/259852-telefonnite_izmamnitsi_pechelyat_po_8_10_mln_lv_godishno", "text": "\n Между 8 и 10 млн. лева на година печели \"ало\" мафията. Данните изнесе МВР на съвещание, в което участваха главният прокурор и премиерът.  \r\n\r\n Борисов обяви, че държавата сериозно трябва да се заеме с проблема, за да не стават възрастни хора жертва на телефонните измамници. \r\n\r\n „Вчера няма нито едно обаждане с цел измама от Румъния към България, а на ден са стотици хиляди”, заяви заместник-главеният прокурор Иван Гешев. \r\n\r\n „Практиката показва, че е необходим системен подход. Освен арести, трябва да се полагат и усилия за превенция”, посочи главният прокурор Сотир Цацаров. \r\n\r\n „Виждате колко е сърцераздирателно да гледаш възрастните хора. Предупреждават се хората, че полицията не взима пари, че не участва в такива измами, но и до вчера бабата до последно си вярва, че съдейства на полицията”, коментира Борисов. И добави: \r\n\r\n „Последните няколко месеца много активно работят службите. Буквално акваторията на Черно море беше затворена от граничните ни служби. Затова и се изхвърли наркотикът – нямаше шанс да избяга в посока България или в посока Черно море”. \r\n \n\t\t\t\t\t\t", "date": "2019.04.19", "title": "Телефонните измамници печелят по 8-10 млн. лв. годишно"}
{"url": "http://www.bnews.bg/article/259853-mihaela_fileva_progovori_za_novoto_si_gadzhe", "text": "\n Първият самостоятелен концерт на Михаела Филева е вече зад гърба й. Талантливата певица сбъдна своята голяма мечта и успя да напълни зала 1 на НДК, видя репортер на show.blitz.bg. \r\n\r\n Не можем да подминем факта, че публиката на Михаела Филева бе изключително възпитана. Тя многократно е споделяла, че има уникални фенове и това си пролича по време на изявата й.   \r\n  \r\n \n\t\t\t\t\t\t", "date": "2019.04.19", "title": "Михаела Филева проговори за новото си гадже"}
{"url": "http://www.bnews.bg/article/259855-rusiya_predlagala_na_sasht_sporazumenie_za_predotvratyavane_na_yadrena_voyna", "text": "\n Русия е предлагала на САЩ да сключат споразумение за предотвратяване на ядрена война, но не е получила никакъв отговор, съобщава руският в. \"Комерсант\", позовавайки се на свои източници. \r\n\r\n Според изданието Москва е предала проектодокумента на Вашингтон през октомври 2018 г. В изявлението се отбелязва, че не може да има победители в такава война, затова \"тя никога не трябва да се разгори\". \r\n\r\n Ето защо руската страна е предложила да се предприемат всички необходими мерки за предотвратяване както на умишлено, така и на случайно използване на ядрени оръжия. Москва очаква отговор вече в продължение на шест месеца. \r\n\r\n Говорителят на посолството на САЩ в Русия е заявил за \"Комерсант\", че Вашингтон \"остава ангажиран с ефективния контрол над въоръженията\". \r\n\r\n В началото на февруари САЩ обявиха, че Русия нарушава Договора за ликвидиране на ракетите със среден и малък обсег (той не позволява на страните да разполагат с балистични и крилати ракети с обхват от 500 до 5 500 километра) и съобщиха за началото на процедурата за оттегляне от споразумението. \r\n\r\n Владимир Путин каза, че Москва ще отговори огледално и ще преустанови участието си в договора. Той също така отбеляза, че всички предложения на Русия по разоръжаването \"остават на масата и вратите са отворени\", и че Москва няма да бъде въвлечена в скъпоструваща надпревара във въоръжаването. \r\n \n\t\t\t\t\t\t", "date": "2019.04.19", "title": "Русия предлагала на САЩ споразумение за предотвратяване на ядрена война"}
{"url": "http://www.bnews.bg/article/259864-skok_na_iznosa_na_tuzarski_chasovnitsi_za_velikobritaniya_zaradi_brekzit", "text": "\n Задавщият се, макар и неясно точно кога Брекзит, e дал тласък на производителите на швейцарски часовници, които отчитат скок на поръчките от Великобритания за фона на страховете от нерегулирано излизане на страната от ЕС, информира ДПА.  \r\n\r\n Износът за Великобритания е скочил с близо 76% до стойност от близо 135 млн. швейцарски франка (134 млн. долара) през март спрямо същия месец на миналата година, съобщи Федерацията на швейцарските часовникари, цитирана от \"Монитор\". \r\n\r\n \"Натрупват се големи запаси, защото не се знае дали ще можем да изнасяме в случай на твърд Брекзит. Продуктите ни трябва да бъдат превозвани с камиони през Франция. Митниците между Франция и Великобритания ще се преминават много по-трудно\", посочи Филип Пегораро, ръководител на икономическия департамент на федерацията. \r\n\r\n Общо износът на часовници от Швейцария е нараснал с 4,4 процента до 1,7 млрд. франка през март. Великобритания е петият по големина чуждестранен пазар за швейцарски часовници, след Хонконг, САЩ, Китай и Япония. \r\n \n\t\t\t\t\t\t", "date": "2019.04.19", "title": "Скок на износа на тузарски часовници за Великобритания заради Брекзит"}
{"url": "http://www.bnews.bg/article/259849-povdignaha_obvinenie_na_dvama_za_zaplaha_za_ubiystvo_na_meditsi", "text": "\n Районна прокуратура във Велико Търново повдигна обвинение срещу мъж и жена за заплаха за убийство на медици от отделение по хемодиализа в областната болница, съобщи БНР. \r\n\r\n Майката на обвиняемите е била приета в отделението по хемодиализа във Велико Търново. Десетина минути след включването на възрастната жена към диализния апарат състоянието ѝ се влошило. Тогава роднините започнали да се държат агресивно и да заплашват отзовалите се петима медици, че ще ги убият. \r\n\r\n Въпреки усилията на лекарите пациентката починала. Наложило се полицията да се намеси заради агресията на роднините. \r\n\r\n За закана за убийство законът предвижда затвор до 6 години. \r\n\r\n Предстои насрочване на делото за разглеждане от съда. \r\n \n\t\t\t\t\t\t", "date": "2019.04.19", "title": "Повдигнаха обвинение на двама за заплаха за убийство на медици"}
{"url": "http://www.bnews.bg/article/259851-demokratite_iskat_avtorat_da_svidetelstva_pred_kongresa", "text": "\n Докладът на Мълър разколеба демократите да искат свалянето на Доналд Тръмп. Документът оневини държавния глава по обвиненията в руска намеса по време на кандидатпрезидентската му кампания.  \r\nДемократите искат авторът на доклада - Роберт Мълър - да свидетелства пред Конгреса. \r\n\r\n Според документа държавния глава се е опитал да възпрепятства разследването срещу него. Нова порция обвинения, които Тръмп коментира пред свои привърженици във Флорида.  \r\n\r\n „Играта свърши, приятели. Обратно на работа”, каза президентът на САЩ.  \r\nОт Кремъл приветстваха резултатите от разследването, което доказва, че Русия не се е месила в американските избори 2016 година.  \r\n„Съжаляваме, че доклади с толкова ниско качество влияят на двустранните отношения между Съединените щати и Русия, които към момента не са най-добрите”, каза говорителят на Кремъл Дмитрий Песков.  \r\nАмериканският конгрес се опитва да получи целия доклад от 448 страници, който все още не е публикуван в оригиналната си версия. \r\n \n\t\t\t\t\t\t", "date": "2019.04.19", "title": "Демократите искат авторът да свидетелства пред Конгреса"}
{"url": "http://www.bnews.bg/article/259847-sabraha_1_3_mln_turski_liri_ot_globi_za_neplateni_patni_taksi", "text": "\n За една седмица на турския ГКПП Капъкуле са събрани над 1, 363 млн. турски лири от глоби за неплатени пътни такси, съобщава турската телевизия НТВ, цитирана от БТА.  \r\n\r\n Миналата седмица на Капъкуле заработи системата за събиране на глоби за неплатени пътни такси от шофьори на коли с чуждестранни регистрации. Ако глобите не бъдат платени, неизрядните шофьори на автомобили нямат право да напускат Турция, припомня телевизионният канал.  \r\n\r\n Правилата засегнаха и български превозвачи. \r\n\r\n За да няма струпване на много коли при преминаването на границата, са формирани специални пунктове за плащане на глобите. \r\n\r\n Планира се в скоро време на редица други турски гранични контролно-пропусквателни пунктове да заработи системата за събиране на глоби за неплатени пътни такси, информира НТВ. \r\n \n\t\t\t\t\t\t", "date": "2019.04.19", "title": "Събраха 1,3 млн. турски лири от глоби за неплатени пътни такси"}
{"url": "http://www.bnews.bg/article/259850-mvr_otmeni_porachkata_za_migrantski_tsentrove_v_elhovo_lyubimets_i_malko_tarnovo", "text": "\n\r\nМВР отмени поръчката за изграждане на площадки за кризисни центрове за мигранти. В началото на април от МВР са спрели процедурата, която предвиждаше подобни обекти да бъдат построени в Малко Търново, Елхово и Любимец, съобщи БНР, позовавайки се на решение на МВР. \r\n\r\nПоставените критерии за икономическо и финансово състояние за участниците в проектите не съответстват на Закона за обществените поръчки. Проектът предвиждаше изграждане на площадки за контейнери. \r\n\r\nИзискванията, които са заложени в обществената поръчка за минимален оборот например, могат да бъдат тълкувани като дискриминационни, е записал възложителят. \r\n\r\nПроектът предвиждаше да се изградят площадки за контейнери за 280 души в Малко Търново и за над 1600 в Елхово. Заедно и с терена в Любимец поръчката бе на стойност над 8 милиона лева. \r\n\r\nОт МВР заявиха, че това няма да са лагери за мигранти, а временни кризисни центрове, които евентуално да бъдат използвани при мигрантски натиск. Срещу проекта имаше протест и подписка в Малко Търново.  \n\t\t\t\t\t\t", "date": "2019.04.19", "title": "МВР отмени поръчката за мигрантски центрове в Елхово, Любимец и Малко Търново"}
{"url": "http://www.bnews.bg/article/259854-tsvetan_sokolov_otiva_v_zenit_kazan", "text": "\n Диагоналът Цветан Соколов ще премине в руския \"Зенит\" Казан, съобщиха от сегашния му клуб \"Лубе Чивитанова. \r\n\r\n \"Трябва да заменим Соколов, защото отива в Русия\", заяви за \"Кориере Адриатико\" директорът в \"Лубе\" Бепе Кормио. \r\n\r\n Заплатата на 29-годишния български национал ще бъде 900 хиляди евро. \r\n\r\n По-късно тази вечер отборът на Соколов играе срещу \"Тренто\" във втори полуфинален мач в шампионата на Италия. Срещата ще бъде излъчена по RING от 21:30 ч. \r\n\r\n Цветан Соколов премина в \"Лубе\" през 2016 година. На 18 май в Берлин отборът на \"Чивитанова\" ще играе срещу \"Зенит\" във финала на волейболната Шампионска лига. \r\n \n\t\t\t\t\t\t", "date": "2019.04.19", "title": "Цветан Соколов отива в \"Зенит\" Казан"}
{"url": "http://www.bnews.bg/article/259846-zastrelyaha_zhurnalistka_pri_razmiritsi_v_severna_irlandiya", "text": "\n Журналистка беше застреляна при безредици в Северна Ирландия в четвъртък вечер. 29-годишната Лира МакКий е убита в Лондондери, съобщава БТА. \r\n\r\n \"Смятаме, че това е терористичен акт, извършен от агресивни републикански дисиденти\", каза пред журналисти заместник-полицейският началник Марк Хамилтън. По думите му зад нападението най-вероятно стои Новата Ирландска републиканска армия - групировка, отцепила се от историческата Ирландския републиканска армия (ИРА). Това е и основната линия на разследването за смъртта на МакКий. \r\n\r\n Тя стояла до полицаи в предградието \"Креган\", когато в 23.00 ч. по Гринуич въоръжен мъж открил стрелба срещу тях, уточни Хамилтън. Жената била простреляна и откарана с полицейски автомобил в болница, където по-късно е починала от раните си.  \r\n\r\n Размириците в Лондондери се случват точно преди католическия Великден, когато републиканските дисиденти, борещи се за обединение между Северна Ирландия и Република Ирландия, традиционно отбелязват годишнината от Великденското въстание през 1916 г. срещу британското управление. В изявление Мишел О'Нийл, заместник-лидер на ирландската републиканска партия \"Шин фейн\", заклейми отговорните за убийството с думите, че това е нападение срещу цялото общество. \r\n\r\n \"Първите ми мисли, моите и на партията ми, са със семейството на убитата жена. Това е безсмислена загуба на живот\", каза О'Нийл. \r\n\r\n МакКий е пишела за списание The Atlantic и за Buzzfeed News и през 2016 г. бе обявена от списание \"Форбс\" за една от техните \"30 под 30\" изявени фигури в медиите. \r\n\r\n \"Убийството на тази млада жена е човешка трагедия за семейството й, но е и атака срещу всички хора от нашето общество, срещу мирния ни процес и атака срещу Споразумението от Разпети петък - мирния договор, сключен между Великобритания и Ирландия през 1998 г., добави О'Нийл. \r\n \n\t\t\t\t\t\t", "date": "2019.04.19", "title": "Застреляха журналистка при размирици в Северна Ирландия"}
{"url": "http://www.bnews.bg/article/259836-koga_zapochva_testvaneto_na_tol_sistemata", "text": "\n От 15 май започва тестване на тол системата в частта \"такси\" на база изминато разстояние, заяви министърът на регионалното развитие и благоустройството Петя Аврамова във Враца. \r\n  \r\nНа въпрос за исканията да се отложи въвеждането на тол системата и коментарите, че това е възможно, министър Аврамова посочи, че техническото изграждане на системата върви по график. Тя допълни, че ще има готовност към 16 август за пускане на системата, така както е по график. \r\n\r\n „Започнат е диалог с браншовите организации, превозваческите фирми, представили сме един вариант на тарифа, който да се обсъжда“, каза още Петя Аврамова. \r\n  \r\nСкоро ще бъде представена и пътната система, която да бъде обхваната от тол таксите, като от 20 хиляди километра пътна система са предложени да бъдат таксувани 10 800 километра. Част от тях ще бъдат в тол системата, но ще имат нулева ставка поради лошо експлоатационно състояние, уточни министърът на регионалното развитие. \r\nТя отбеляза, че КРИБ и Асоциацията на индустриалния капитал в България са поискали да се отложи прилагането на тол системата, има и предложение и за тарифи. Коментира се още първоначално да бъдат включени само магистрали и първокласни пътища, но България е много изостанала с изграждането на магистрали, които имат едва 4 процента покритие, допълни Петя Аврамова. \r\n\r\n Тя коментира, че много сме закъснели с въвеждането на тол системата, защото средствата, които се генерират от нея, са за изграждане на нови пътища и магистрали. Министърът на регионалното развитие и благоустройството подчерта, че диалогът продължава и ще бъдат коментирани както обхвата, така и стойността на тарифата и времето за въвеждане на тол системата. \r\n \n\t\t\t\t\t\t", "date": "2019.04.19", "title": "Кога започва тестването на тол системата?"}
{"url": "http://www.bnews.bg/article/259844-lyutvi_mestan_pak_e_s_10_000_leva_parichna_garantsiya", "text": "\n Лидерът на партия ДОСТ Лютви Местан отново е с парична гаранция от 10 000 лева, след като вчера съдът в Кърджали я отмени след протест на адвоката му с мотива, че прокуратурата не предоставила достатъчно данни за финансовото му състояние. \r\n\r\n Веднага окръжната прокуратура е събрала доказателства за имотното му състояние и му е наложила отново мярка. Тя е съобразена с обществената опасност на престъплението, с доказателствата срещу обвиняемия и с имущественото му положение, за което са събрани доказателства, уточниха от прокуратурата. \r\n\r\n \"Обвиняемият за катастрофата със загиналото бебе Лютви Местан не може да остане без мярка за неотклонение. Въпреки че деянието е престъпление по непредпазливост, от него е настъпила смърт\", коментира в Бургас говорителката на главния прокурор Румяна Арнаудова, цитирана от \"24 часа\". \r\n\r\n Тя уточни, че политикът е призован отново днес в 14 часа в прокуратурата, когато ще му бъде определена нова мярка за неотклонение. \r\n\r\n \"Определението е окончателно и не подлежи на протестиране. Затова нямахме друг полезен ход освен да съберем информация за имотното му състояние\", обясни Арнаудова. \r\n \n\t\t\t\t\t\t", "date": "2019.04.19", "title": "Лютви Местан пак е с 10 000 лева парична гаранция"}
{"url": "http://www.bnews.bg/article/259843-19_godishno_momiche_beshe_izgoreno_zhivo_zaradi_oplakvane_ot_seksualno_posegatelstvo", "text": "\n 19-годишно момиче от Бангладеш бе залято с керосин и подпалено за назидание за това, че подаде сигнал за сексуален тормоз от професор в училището си. Нусрат Джахан Рафи почина в ужасяващи мъки пет дни след подпалването й. \r\n\r\n Тя е подала сигнал в полицията срещу професора, който я докосвал по \"неприличен начин\". Нусрат учи в ислямско училище медресе в град Фени, на 160 км южно от столицата Дака. Тя съобщава, че на 27 март е извикана от директора в кабинета му. Той многократно я е докосвал интимно. Преди нещата да продължат, Нусрат избягала. \r\n\r\n 11 дни по-късно - на 6 април, Нусрат отива в училището си, за да се яви на изпити. С измама тя е заведена на покрива на училището, където е обградена от няколко души, облечени в бурки. Те я притискат да оттегли делото срещу директора. Когато отказва, я запалват. \r\n\r\n Според началника на разследващата служба убийците са искали да изглежда като самоубийство. Планът им се проваля, Нусрат оцелява. Тя е откарана в местна болница. Няколко дни по-късно момичето умира, тъй като изгарянията са върху 80% от тялото й. \r\n\r\n В линейката, страхувайки се, че може да не оцелее, тя записва изявлението си на мобилния телефон на брат си, като идентифицира някои от нападателите си като студенти в медресето. \r\n\r\n На 10 април Нусрат умира. Хиляди хора идват на погребението й. \r\n\r\n Полицията съобщи в петък, че един от 17-те души, арестувани във връзка с нейната смърт, е обвинил директора на училището, че е наредил атаката. Учителят \"им казал да окажат натиск върху Рафи да оттегли делото или да я убият, ако тя откаже\", заяви пред АФП старшият полицай Мохамед Икбал, който ръководи разследването. \r\n\r\n Смелостта на Нусрат Джахан Рафи да говори срещу сексуалното насилие и смъртта ѝ развълнува цял Бангладеш и насочи вниманието на обществеността към уязвимостта на жертвите на сексуален тормоз в тази консервативна южноазиатска страна. Много момичета и млади жени в Бангладеш предпочитат да пазят в тайна подобни случаи от страх и срам пред обществото. \r\n \n\t\t\t\t\t\t", "date": "2019.04.19", "title": "\r\n19-годишно момиче беше изгорено живо заради оплакване от сексуално посегателство"}
{"url": "http://www.bnews.bg/article/259841-pchelite_na_notr_dam_otseleli_po_chudo", "text": "\n Около 200 000 пчели, обитаващи кошери в катедралата „Нотр Дам”, оцелели въпреки огнения ад, който погълна историческата забележителност във френската столица. „Пчелите са живи. До тази сутрин нямах никакви новини“, каза пчеларят Никола Жан, който се грижи за кошерите. \r\n\r\n Макрон прие в Елисейския дворец 300 пожарникари, участвали в гасенето на \"Нотр Дам\" \r\n\r\n \"Първоначално мислех, че трите кошера са изгорели, но нямах информация след пожара в понеделник”, каза Жан, цитиран от АФП и БГНЕС. \r\n\r\n „Тогава видях от сателитни снимки, че това не е така и тогава говорителят на катедралата ми каза, че те влизат и излизат от кошерите“, посочи още той. Жан каза, че този вид пчела не изоставя кошера си, вместо това се гмурва в меда и не изоставя пчелата-майка. \r\n\r\n Всеки кошер в „Нотр Дам” произвежда средно около 25 кг мед всяка година, който се продава на персонала на катедралата. \r\n\r\n Във френската столица става все по-обичайно да се поставят пчелни кошери на привидно невероятни места, включително и в Парижката опера. \r\n \n\t\t\t\t\t\t", "date": "2019.04.19", "title": "Пчелите на „Нотр Дам” оцелели по чудо"}
{"url": "http://www.bnews.bg/article/259845-obezvrediha_snaryadi_ot_vtorata_svetovna_voyna_namereni_blizo_do_dunav_most_v_ruse", "text": "\n Военнослужещи от НВУ – Велико Търново унищожиха невзривени боеприпаси от Втората световна война на 500 метра от \"Дунав мост\" в Русе, съобщиха в прессъобщение от Министерството на отбраната. \r\n\r\n Снарядите са открити в промишлената зона на града, където беше намерен и корозиралият бронебоен снаряд 152 мм от Втората световна война. Бяха унищожени силно корозирала противопехотна мина и два снаряда (100 мм и 65 мм). \r\n\r\n Тази година модулното формирование за втори път обезврежда намерени боеприпаси. Повечето от тях са от Втората световна война. \r\n \n\t\t\t\t\t\t", "date": "2019.04.19", "title": "Обезвредиха снаряди от Втората световна война, намерени близо до \"Дунав мост\" в Русе"}
{"url": "http://www.bnews.bg/article/259832-grigor_se_srina_do_nay_niskata_si_pozitsiya_ot_7_godini", "text": "\n Григор Димитров за втора поредна година отпадна от Мастърса в Монте Карло след загуба от Радаел Надал (4:6, 1:6). \r\n\r\n За разлика от 2018-а обаче, този път поражението не дойде на полуфиналите, а едва в трети кръг, което означава доста загубени точки за първата ни ракета. \r\n\r\n От понеделник, при обновяването на световната ранглита, родният тенисист ще заема 42-а позиция. Димитров се срина от подножието на върха - №3 през януари 2018-а, до най-ниското си класиране от 2012-а насам. \r\n\r\n Преди 7 години Григор завърши сезона като №48, а от началото на 2013-а неизменно е част от топ 40 на света. \r\n\r\n Сериозният му спад се дължи на разочароващия минал сезон, както и на неубедителното представяне през този. Да не забравяме, че Григор бе извън кортовете в продължение на два месеца заради травма, което също повлия на ранкинга му. \r\n\r\n Статистиките показват, че за календарната година статистиката му е 7 победи и 4 поражения, което няма как да бъде оценено като \"силно представяне\". \r\n\r\n Българинът, който се смяташе за един от бъдещите носители на титла от Голям Шлем преди години, в момента е извън елита на този спорт. \r\n\r\n В класацията той ще бъде заобиколен от играчи като Филип Колшрайбер, Михаил Кукушкин, Джон Милма, молдовеца Радул Албот и Мартин Клижан. \r\n\r\n Нищо против тези тенисисти, но преди няколко години те бяха лесно препятствие за Гришо в началните кръгове на всеки турнир. \r\n\r\n Донякъде позитивна новина за Григор е, че в предстоящите турнири на клей той няма много точки за защитаване. Това означава, че може да подобри ранкинга си при добро представяне. \r\n\r\n През изминалия сезон, той отпадна в първия кръг на Мастърсите в Рим и Мадрид,на Ролан Гарос достигна трети кръг, а в Барселона четвъртфинал. \r\n\r\n   \r\n \n\t\t\t\t\t\t", "date": "2019.04.19", "title": "Григор се срина до най-ниската си позиция от 7 години"}
{"url": "http://www.bnews.bg/article/259839-sadat_gleda_deloto_za_nezakonnite_postroyki_vav_voyvodinovo", "text": "\n Съдът в Пловдив гледа делото за незаконните къщи в село Войводиново. Първото от общо 17-те дела, заведени по жалби на хора от ромскатамахала беше отложено за петък. Съдът трябва да получи експертиза кога точно е построена къщата и колко хора са живели в нея. Вещо лице пък трябва да посочи има ли  градоустройствен план на терена. Припомням, че след напрежението във Войводиново стана ясно, че в ромската махала има редица незаконни къщи. \r\n\r\n   \r\n \n\t\t\t\t\t\t", "date": "2019.04.19", "title": "Съдът гледа делото за незаконните постройки във Войводиново"}
{"url": "http://www.bnews.bg/article/259838-kade_u_nas_dishame_nay_mrasen_vazduh", "text": "\n Неправителствената организация Air BG представя годишния си отчет. Над 700 точки в страната измерват качеството на въздуха. Основните източници на замърсяване на въздуха са битовото отопление и превозните средства. \r\n\r\n Според последните данни България е една от държавите в ЕС с най-голяма смъртност именно заради мръсен въздух. Според Европейската агенция по околна среда замърсяването на въздуха у нас е довело до около 15 200 случая на преждевременна смърт. \r\n\r\n   \r\n \n\t\t\t\t\t\t", "date": "2019.04.19", "title": "Къде у нас дишаме най-мръсен въздух?"}
{"url": "http://www.bnews.bg/article/259840-krazhba_na_tok_v_sofiya_chez_otchete_zagubi_ot_7_000_lv_na_mesets_samo_za_edna_sgrada", "text": "\n Кражба на ток  в София. При проверка на сграда на бул. „България”, екип на ЧЕЗ е установил незаконен кабел, с който е отклонявана електроенергия равна на потреблението на над 50 домакинства. От компанията са изчислили, че загубата само за месец е около 7 000 лв. Направен е и оглед от полицията. Домоуправителят на сградата отказа коментар. \r\n\r\n „Докато нашият екип е проверявал в електромерното табло, долу в стремежа си да бъдат отстранени съединенията и да не възпрепятстват при намирането на клиента, е предизвикано късо съединение. При рязане на кабела под напрежение”, казва Филип Йорданов - ръководител \"Нетехнически загуби\" в ЧЕЗ. \r\n\r\n Самото присъединение е използвано за захранване на бойлери, на климатичната система на сградата на общите части. \r\n \n\t\t\t\t\t\t", "date": "2019.04.19", "title": "КРАЖБА НА ТОК В СОФИЯ: ЧЕЗ отчете загуби от 7 000 лв. на месец само за една сграда"}
{"url": "http://www.bnews.bg/article/259833-kokainat_v_cherno_more_bil_yuzhnoamerikanski", "text": "\n Най-вероятно кокаинът в  Черно море е бил изхвърлен по-навътре в него и затова в продължение на няколко дни излиза ту на едно място, ту на друго. Колкото до произхода му - то е ясно, че идва от Южна Америка. Най-удобен транспорт от там е с кораби. Това заяви пред Нова тв Калин Михов, бивш заместник-директор на ГДБОП. \r\n\r\n По думите му наркотрафикантските организации не търпят празни пространства и използват всяко нещо, което им хрумне, за да изпълняват дейността си. \r\n\r\n Той обясни, че за изхвърлянето на наркотичните вещества може да има няколко обяснения. \"Първото е грешка в организацията, което не е съвсем лесно да стане при съвременните технологии. Имало е уговорка да се изхвърли, трябвало е да се вземе с по-малък съд и нещо е попречило на плавателния съд. Много е възможно да се е случило и друго - обикновено при голямо вълнение не могат да излязат лодките и се е получило разминаване в информацията\", заяви още Михов. \r\n\r\n Той е категоричен, че няма логика да е получен сигнал за това, че в плавателни съдове се превозва дрога. \"В международни води няма кой да ги провери. Кокаинът не идва от Европа, а от Южна Америка. Вероятността от България да се пренесе наркотик до Западна Европа е по-малка, отколкото от Колумбия директно към Западна Европа\", категоричен е експертът. \r\n\r\n Според него кокаинът бил предназначен за Стария континент. А количеството било голямо, защото и в България се употребява кокаин. \"В България се консумират килограми месечно, но в Европа - тонове, каза още Михов. - България лежеше на балканския път на хероина - от Афганистан, Иран, през Турция, Балканите и Западна Европа. Те си избират местни хора, които да помагат в организацията на транспорта.\" \r\n\r\n Михов коментира и думите на премиера Бойко Борисов за успехите на властите при залавянето и изземането на наркотични вещества, че в последно време действително е имало доста големи задържания на наркотици. \"Говорим за марихуана, кокаин и хероин. Не мога да кажа дали трафикът е активизиран от някъде. На морето се засилва консумацията на синтетични наркотици, които са най-големият бич\", коментира още той. \r\nПрипомняме, че край Шабла службите откриха преди дни над 170 килограма дрога, като все още по българския бряг изплуват раници с кокаин.       \r\n \n\t\t\t\t\t\t", "date": "2019.04.19", "title": "Кокаинът в Черно море бил южноамерикански"}
{"url": "http://www.bnews.bg/article/259829-mazh_prebi_za_vtori_pat_zhenata_s_koyato_zhivee_v_panagyurishte", "text": "\n 47-годишният Иван Иванов е пребил жената, с която живеел на семейни начала. Насилникът е избягал и в момента се издирва.  \r\n\"Сигналът за домашно насилие е подаден в Районното управление на полицията в Панагюрище в сряда, около 20.30 часа\", заяви говорителят на ОДМВР-Пазарджик Мирослав Стоянов. \r\n\r\n Мъжът е нарушил съдебна разпоредба и нападнал 46-годишната жена в апартамента ѝ. Това е второто нападение на Иван Иванов над жената само за две седмици.  \r\nПри предишния побой той я е заплашил и с нож пред очите на децата им. След задържането на Иван Иванов ще се прецени каква мярка за неотклонение да му бъде наложена. \r\n \n\t\t\t\t\t\t", "date": "2019.04.19", "title": "Мъж преби за втори път жената, с която живее в Панагюрище"}
{"url": "http://www.bnews.bg/article/259835-patnicheski_vlak_deraylira_v_egipet", "text": "\n Около 30 души получиха наранявания, след като пътнически влак дерайлира в северната египетска провинция Кафр ел-Шейх, съобщи Спутник. \r\n  \r\nСпоред местните власти, около 20 линейки са пристигнали на мястото на инцидента и са откарали всички ранени в близки болници. \r\n  \r\nТова е поредният инцидент с пътнически влак в Египет, след като през февруари столицата на Египет стана свидетел на влакова катастрофа в центъра на Кайро, която предизвика огромен пожар и отне живота на повече от двадесет души. Причината за трагедията тогава беше кавга между машинистите на два дизелови локомотива, според египетския главен прокурор Набил Садек. \r\n \n\t\t\t\t\t\t", "date": "2019.04.19", "title": "Пътнически влак дерайлира в Египет"}
{"url": "http://www.bnews.bg/article/259827-igrachite_ot_visshata_liga_s_interesen_boykot_zaradi_rasizma", "text": "\n Футболистите в Англия ще подпрепят 24-часовия бойкот на социалните медии в знак на протест срещу расовите злоупотреби в тях. \r\n\r\n След поредица от инциденти, Асоциацията на професионалните футболисти е получила подкрепа от играчите, които няма да използват Туитър, Фейсбук и Инстаграм от 9:00 часа в петък до 9:00 часа в събота. \r\n\r\n \"Ние просто не желаем да се примирим с това, че футболните власти и компаниите за социални медии не правят нищо, за да защитят играчите от тази отвратителна злоупотреба\", каза защитникът на Тотнъм Дани Роуз. \r\n\r\n Капитанът на Уотфорд Трой Дийни беше обиждан на расистка основа в Инстаграм по-рано този месец, след като вкара на полуфинала на ФА къп при победа над Улвърхямптън. \r\n\r\n \"В петък ние ще изпратим съобщение до всеки, който обижда играчи (или някой друг) онлайн, че няма да го търпим във футбола\", каза Дийни. \r\n\r\n Последната атака бе срещу защитника на Манчестър Юнайтед Ашли Йънг след мача с Барселона. \r\n \n\t\t\t\t\t\t", "date": "2019.04.19", "title": "Играчите от Висшата лига с интересен бойкот заради расизма"}
{"url": "http://www.bnews.bg/article/259830-kola_se_zapali_po_vreme_na_dvizhenie_shofyorat_obgoryal", "text": "\n Лек автомобил се запали в движение на кръговото кръстовище на Четвърти километър в София, съобщава Нова тв. Според първоначална информация колата е заредила газ на близката бензиностанция, след което газовата бутилка се взривила. \r\n\r\n Шофьорът й е с изгаряния по лицето. Той е транспортиран до спешния институт \"Пирогов\". Няма опасност за живота му, съобщиха от Спешна помощ. \r\n \n\t\t\t\t\t\t", "date": "2019.04.19", "title": "Кола се запали по време на движение, шофьорът обгорял"}
{"url": "http://www.bnews.bg/article/259825-libiyskoto_pravitelstvo_izdade_zapoved_za_zadarzhane_na_marshal_haftar", "text": "\n Военният генерален прокурор на международно признатото либийско правителство на националното съгласие (ПНС) издаде заповед за задържане на маршал Халифа Хафтар, който започна настъпление към столицата Триполи, предаде Франс прес и БТА. \r\n\r\n Прокурорът е наредил да бъдат задържани Хафтар и шестима негови офицери по обвинение в нанасяне на въздушни удари по цивилни квартали и обекти. \r\n\r\n На 11 април Либийската национална армия на маршал Хафтар издаде заповеди за задържане на премиера на ПНС Файез ел Сарадж и някои представители на правителството му, припомня АФП. \r\n\r\n Вътрешното министерство на ПНС обвини Франция, че подкрепя Хафтар и заяви, че ще прекрати сътрудничеството си с Париж, предаде Ройтерс. \r\n\r\n Прекратява се всякакво сътрудничество с Франция по двустранни споразумения в сигурността, се казва в изявление на министерството. \r\n\r\n Франция заяви, че подкрепя ПНС в Триполи. \r\n\r\n \"Както вече сме заявявали няколко пъти, Франция подкрепя законното правителство на премиера Сарадж и посредничеството на ООН за политическо решение в Либия, което включва всички ангажирани страни. Легитимният събеседник на президента (Еманюел Макрон) е премиерът Сарадж, с когото президентът разговаря в понеделник, за да потвърди подкрепата си\", каза представител на френското президентство. \r\n \n\t\t\t\t\t\t", "date": "2019.04.19", "title": "Либийското правителство издаде заповед за задържане на маршал Хафтар"}
{"url": "http://www.bnews.bg/article/259828-nyama_sgovor_s_rusnatsite_igrata_svarshi_za_besneeshtite_vazklikna_tramp", "text": "\n Окончателният доклад на специалния прокурор Робърт Мълър за продължилото 22 месеца негово разследване на подозренията за сговор между Русия и предизборния екип на Доналд Тръмп през 2016 г. бе публикуван от министерството на правосъдието на САЩ, предадоха Франс прес и Ройтерс, цитирани от БТА. \r\n\r\n Документът от близо 400 страници е редактиран на местата, които съдържат поверителни данни. \r\n\r\n На пресконференция министърът на правосъдието и главен прокурор Уилям Бар заяви, че според изводите от специалното разследване Русия се е намесвала в изборите в САЩ през 2016 г., но нито предизборният щаб на сегашния американски президент Доналд Тръмп, нито който и да е от американските граждани е участвал в тази дейност и не е бил в сговор с властите в Русия. \r\n\r\n Тръмп изрази задоволство от изводите на разследването, които потвърждават отсъствието на сговор между екипа му и Москва, но не го освобождават от подозренията за възпрепятстване на правосъдието, отбелязва АФП. \r\n\r\n \"Днес е хубав ден за мен. Няма сговор, няма възпрепятстване. Никога не е имало и никога няма да има. Такава измама не трябва да се случва с никой друг президент\", каза Тръмп по повод разследването. \r\n\r\n АФП изтъква, че разследването е тегнело над първите две години от мандата му и което той е наричал \"лов на вещици\". \r\n\r\n След пресконференцията на Уилям Бар Тръмп пусна в Туитър един очевидно предварително подготвен фотомонтаж, който го показва в гръб на фона на гъста мъгла и надпис: За беснеещите и демократите от радикалната левица Играта Завърши (Game Over), като \"О\"-то на Over е пресечено с три вертикални линии като в оформлението на заглавието на сериала \"Игра на тронове\" на телевизия Ейч Би О. \r\n\r\n През ноември Тръмп вече се позова на сериала, чийто осми последен сезон тръгна преди няколко дни. За да приветства възобновяването на санкциите срещу Иран, той пусна афиш, на който върви на фона на надпис \"Санкциите идват\" (Sanctions are coming), по аналогия с израза \"Зимата идва\" (Winter is coming) - заглавието на първия епизод на сериала. \r\n\r\n Днешният туит на Тръмп бе масово споделян, като някои потребители привличаха вниманието на Ейч Би О върху това \"нарушаване на интелектуалната собственост\", а други се забавляваха да гадаят какъв тип персонаж президентът би могъл да играе в сериала. \r\n\r\n Възпрепятствал ли е правосъдието Тръмп \r\n\r\n В доклада си Мълър посочва, че не е в състояние да обяви, че президентът Тръмп не е възпрепятствал правосъдието. \r\n\r\n \"Ако бяхме сигурни, след щателно разследване, че президентът очевидно не е извършил възпрепятстване на правосъдието, щяхме да го кажем. Въз основа на приложимите правни норми и фактите обаче не сме в състояние да направим това\", пише Мълър. \r\n\r\n Президентът Тръмп е опитал да повлияе на разследването за руската намеса в изборите в САЩ. Усилията му са били общо взето неуспешни, но това до голяма степен е било защото неговите съветници и други високопоставени служители са отказали да изпълнят заповедите му или молбите му, се казва в доклада на Мълър, цитиран от ДПА. \r\n\r\n Изброяват се 10 случая на възможно възпрепятстване, например нареждането на Тръмп към юридическия съветник на Белия дом Дон Макган да уволни Мълър за конфликт на интереси, но Макган е отказал. Други инциденти включват уволняването на директора на ФБР Джеймс Коми. \r\n\r\n Членове на обкръжението на Тръмп са се срещнали с руснаци на 9 юни 2016 г. с очакването да получат информация от Русия, която да помогне на Тръмп в изборите. Руските събеседници обаче не са предоставили такава информация, пише Мълър в доклада, цитиран от ДПА. \r\n\r\n В срещата са участвали зетят на Тръмп Джаред Къшнър, ръководителят на предизборния му екип Пол Манафорт и синът му Доналд Тръмп младши. \r\n \n\t\t\t\t\t\t", "date": "2019.04.19", "title": "Няма сговор с руснаците, играта свърши за беснеещите, възкликна Тръмп"}
{"url": "http://www.bnews.bg/article/259826-tyutyunoproizvoditelite_poluchiha_nad_80_mln_leva", "text": "\n Държавен фонд \"Земеделие\" /ДФЗ/ преведе над 80 млн. лв. /80 038 268 лева/ субсидии на 41 116 земеделски стопани по Схемата за преходна национална помощ за тютюн, необвързана с производството. Това съобщиха от ДФЗ, цитирани от БТА. \r\n\r\n Средствата по схемата са заложени в Закона за държавния бюджет за 2019 г. и са утвърдени от УС на ДФ \"Земеделие\". \r\n\r\n Подпомагането по схемите за преходна национална помощ за тютюн се извършва съгласно разпоредбите на Наредба 3 за условията и реда за прилагане на схемите за директни плащания. \r\n\r\n Право на подпомагане имат земеделски стопани, които са отглеждали тютюн през поне една от годините, включени в референтния период 2007 - 2009 г. Продукцията им следва да е изкупена и премирана по реда на Закона за тютюна и тютюневите изделия. \r\n \n\t\t\t\t\t\t", "date": "2019.04.19", "title": "Тютюнопроизводителите получиха над 80 млн. лева"}
{"url": "http://www.bnews.bg/article/259834-kaso_saedinenie_e_nay_veroyatnata_prichina_za_pozhara_v_notr_dam", "text": "\n Разследващите вярват, че късо съединение е най-вероятната причина за пожара в „Нотр Дам“, предава британският ТВ канал Sky News. \r\n\r\n В понеделник огънят обхвана парижката забележителност, унищожавайки голяма част от интериора на катедралата и причинявайки падането на кулата й. \r\n\r\n Полицейски служител заяви, че следователите все още нямат разрешение да работят в катедралата заради съображения за сигурност и добави, че в момента монументът е подсилен с дървени дъски, за да се поддържат някои части от конструкцията. \r\n \n\t\t\t\t\t\t", "date": "2019.04.19", "title": "Късо съединение е най-вероятната причина за пожара в „Нотр Дам“"}
{"url": "http://www.bnews.bg/article/259837-mnogo_vaprosi_i_vazhni_glasuvaniya_ochakvat_deputatite_v_petachniya_parlamentaren_kontrol", "text": "\n Законодателни промени, с които се определят правото на избор по коя формула да се изчисляват пенсиите на пенсиониращите се до 2023 година и новите санкции за родители, които допускат отсъствия на децата си от детската градина или училище без уважителна причина, ще бъдат гласувани на второ четене в пленарна зала днес. Депутатите ще задават и въпроси в рамките на петъчния парламентарен контрол. На въпроси ще отговарят вицепремиерът Екатерина Захариева и министрите Владислав Горанов, Бисер Петков, Емил Караниколов и Теменужка Петкова. \r\nНовите пенсионери, които желаят изчисляване на пенсията по старите правила, ще попълват специален раздел от формуляра за пенсиониране, в който ще посочват това свое желание, а Националният осигурителен институт ще изчислява пенсията и по двата варианта и ще отпуска по-благоприятния за човека размер на пенсията. Това предвиждат окончателните поправки в Кодекса за социално осигуряване, които бяха гласувани от социалната комисия и днес ще бъдат разгледани на второ четене в пленарната зала. \r\n  \r\nИзборът ще бъде възможен до началото на 2023-та година, като изчисляването на пенсията по старата формула ще става след предоставяне на документи за осигурителния доход през трите най-добри години преди 97-ма, а още по-лесно ще е пресмятането, ако човек осигури документ и за следващите три години до 2000-та. \r\nХората, които вече са подали заявления от началото на тази година, ще могат да изберат изчисляване по старата формула в срок от 6 месеца след влизането в сила на поправките. \r\n  \r\nДругият законопроект предвижда месечните социални помощи да се обвържат с редовното посещаване на подготвителна група и училище, както и с полагането на общественополезен труд. \r\n\r\n Според текстовете детските добавки ще се отнемат от родителите и дават на учебното заведение за срок от една година, ако дадено дете отсъства поне 3 дни от детска градина или поне 5 учебни часа от училище. Депутатът от ГЕРБ Галя Захариева обясни идеята на тези санкции: \r\n  \r\n„В крайна сметка ако ние наистина искаме и сме водени от това, че мястото на детето е в училище, трябва да има и такава мярка, която максимално да респектира и да мотивира родителите, а именно децата да изпълняват своя основен ангажимент - да бъдат в училището или в детската градина“. \r\n  \r\nВчера депутатите от социалната комисия отхвърлиха предложение на Националната мрежа за децата, според което детските добавки се отнемат от родителите при допуснати 10 неизвинени отсъствия, вместо при 5. \r\n \n\t\t\t\t\t\t", "date": "2019.04.19", "title": "Много въпроси и важни гласувания очакват депутатите в петъчния парламентарен контрол\r\n"}
{"url": "http://www.bnews.bg/article/259823-izvanredno_podroben_otchet_na_mandata_na_nikolay_barekov_v_evropeyskiya_parlament_politicheski_pretsedent_edinstveniyat_koyto_ne_se_prodade_na_gerb_dps_i_bsp_edinstveniyat_protivnik_na_statukvoto", "text": "\n Снощи в извънредния епизод на предаването \"Бареков и Байрактаров без цензура\", което по програма се излъчва всяка събота от 10:30ч. по телевизия \"Евроком\", бе направен отчет на мандата на Николай Бареков като представител на България в Европейския парламент. \r\n\r\n Николай Бареков е единственият евродепутат, който направи отчет пред избирателите си.  \r\n\r\n \" \", уточни Бареков. \r\n\r\n Вчера бе последният ден на Европейския парламент. С вчерашното си заседание ЕП приключи мандат 2014/2019 година. В този мандат, евродепутатът Николай Бареков беше заместник председател на АКРЕ (Алианс на европейските консерватори и реформисти) - третата по големина група в ЕП. \r\n\r\n БиНюз припомня, че останалите 16 евродепутати от България работеха през целия мандат в една посока, в полза на статуквото и против българските граждани. Бареков бе единственият български представител в ЕП, борещ се за благото на сънародниците си. \r\n\r\n \" \", коментира Бареков. \r\n\r\n Евродепутатът сподели, че е пропуснал последния ден в ЕП, защото по неговите думи се е състояла една одиозна церемония. Както сам каза лидерът на \"Презареди България\", той не е отишъл в ЕП нито за слава, нито за пари.  \r\n\r\n \" \", уточни евродепутатът. \r\n\r\n Както вече е известно, Николай Бареков започна да дарява още от първата си заплата и така и до ден днешен. За сметка на това Ангел Джамбазки от ВМРО, Неков от БСП и Андрей Новаков от ГЕРБ, чийто първи ден трудов стаж е в Европарламента, вчера напуснаха официално европейската институция като милионери в евро. \r\n\r\n Понеже идват избори, прогнозираме, че ще се намерят достатъчно глупави хора, които ще гласуват за тях, защото както каза Бареков: \" \" \r\n\r\n \r\n\r\n Всичко започна през 2013 година с разкритието на грандиозната изборна измама на ГЕРБ и на Цветан Цветанов, наречена \"Костинбродската афера\". По това време Николай Бареков бе от 15 години водещ български журналист и изпълнителен директор на втората по големина и рейтинг тогава телевизия ТВ7, която беше унищожена и смазана. По това време България се нареждаше на около 70-о място по свобода на словото в света. От този периодът нататък и до ден днешен, България държи 111-о място по свобода на медиите (в средата между африканските държави, на дъното на света). Към днешна дата в България свободата на словото е напълно унищожена, политическата система е рухнала и е в тотален разпад.  \r\n\r\n През 2014 година Николай Бареков основа партията ББЦ (България без цензура), която спечели 250 000 гласа на европейските избори. Пропагандата с негативна насоченост срещу Бареков обърка българските граждани, които забравиха кой е Бареков и това, че е израснал пред очите на българския народ. През 2014 година, ВМРО бяха буквално натрапени на евродепутата и той направи коалиция. Тогава Бареков издигна ВМРО от пепелта и го възстанови изоснови и вкара Ангел Джамбазки в Европейския парламент. Шокът беше огромен. Тези 12% на ББЦ докараха до истинска медийна атака на цялото статукво срещу лидерът на ББЦ. \r\n\r\n БиНюз припомня, че по това време нямаше нито една медия и медийна група, която да не атакува Бареков и неговата партия. Срещу евродепутата се изрекоха лъжи и клевети, които нямат равни по размер и на нито един друг български политик в съвремеността не му се е случвало такова нещо. Въпреки всичко, Бареков успя да оцелее и да вкара парламентарна група в следващия Парламент. Атаката срещу него обаче бе толкова брутална, че всички тези хора от страх или от алчност, до един предадоха лидера си, унищожиха марката \"България без цензура\" и Бареков бе принуден буквално на 6-ия месец, откакто основа ББЦ, да започне наново. \r\n\r\n Понастоящем всички предатели на Бареков, всички хора, които плюха срещу него и семейството му, са слуги и подлоги на ГЕРБ и ДПС. С този факт всички ние можем да си отговорим на въпроса: \"Бил ли е прав Бареков и каква е била атаката срещу него?\" Евродепутатът се обърна към всички тези, които съм днешна дата твърдят, че Бареков бил обещал някакви неща, които след това не изпълнил: \r\n\r\n \" \" \r\n\r\n Всички идеи на Николай Бареков за: \r\n\r\n бяха ограбени от лицата Красимир Каракачанов, Ангел Джамбазки, Валери Симеонов, Реформаторите, ГЕРБ, Цветанов, Борисов и НИТО ЕДНО от тези обещания не бе изпълнено! \r\n\r\n От първия си работен ден в ЕП, Бареков бе единственият българин, който сезира тогавашният председател на комисията Жозе Мануел Барозо, за наводненията в Аспарухово и Мизия и издейства еднолично 10 млн. евро, които бяха раздадени на тези райони. Как са усвоени парите, може би трябва да попитаме Бойко Борисов и Цветан Цветанов. Евродепутатът Николай Бареков лично дари първите си три заплати за жителите на този квартал. Оттам насетне, немалка част от заплатата си, лидерът на ББЦ е дарявал за възрасти хора, за деца и за хора увреждания. 120 000 лева, Бареков дари за бъдещето на партия \"Да, България\" на Иван Костов, защото бе осъден от Лозан Панов, затова че е нарекъл Иво Прокопиев \"фалирал олигарх\". \r\n\r\n По времето, когато еврозаплатата му беше под запор, Бареков се занимаваше с международна политика, отговаряше за връзките на ЕП с Русия, работеше активно по споразумението с Иран, което е известно като \"най- големия международен договор, подписан в 21 век.\" Както споменахме, Бареков отговаряше за връзките с 80% от държавите, с които ЕС има връзка. Това са държави в Азия и в Африка. Понеже Бареков бе избран от народа, заради аферата \"Костинброд\", той се занимаваше с налагане на изборни практики и следене на изборния процес в най- бедните и най- ужасяващите държави на света. Бареков е пребивавал в селища с ебола, прегръщал е такива деца, борил се е за тяхното здраве. Евродепутатът бе на избори в джунглите на Тимор Лесте, Гамбия и Хаити. Както знаем, Хаити е най- бедната държава в света. Това правеше лидерът на ББЦ, докато ГЕРБ разкостваха и последните единици от неговата партия. \r\n\r\n През 2017 година, евродепутатът направи изказване в Европарламента за пакета \"Мобилност\" и предупреди, че ако този пакет бъде приет несериозно от българските евродепутати и от правителството, ще платят голяма цена, защото този пакт защитава правата на работниците и там компромис може да бъде направен с европейците, само ако правителството повиши заплатите на работниците и драстично условията на труд за българските работници. Тогава разбира се, гласът на Николай Бареков не беше чут и пакета \"Мобилност\" се превърна в истинска катастрофа и в бедствие за българските управляващи, в това число и за БСП и за Джамбазки. Всичко по този пакет се срути, защото той влезе, мина в Парламента и ще бъде приет в следващият Европарламент. Дали българският бизнес ще фалира и дали няма да прецени да вдигне заплатите и да се откаже от огромните си печалби, за да плаща на работниците в ТИР-овете, от това зависи как този пакет ще бъде приет в България. \r\n\r\n Вчера, от ЕП, Бареков се обърна към Ангел Джамбазки, Новаков, Неков и всички останали и показа петзвездния хотел, в който тези евродепутати битуваха в изминалите пет години. Всеки ден, в който Джамбазки отива на работа, получава режийни от €300. Това е над заплатата от 7000 евро, която Джамбазки, Новаков и всички получават. Тези наглеци обаче излязоха в национален ефир и твърдяха, че работникът на ТИР, който печели по- малко от €3 на ден и взема минимална работна заплата от 560 лева, живеел в страхотен лукс, а именно в кабината на МПС-то, където шофьорите прекарват по 6 месеца годишно, лишени от всякакви нормални човешки условия. Това се нарича ЦИНИЗЪМ! \r\n\r\n С пакета \"Мобилност\", Бареков изпълни изцяло ангажимента си към своите избиратели, които го избраха да работи за повишаване на техния жизнен стандарт. Бареков бе единственият български евродепутат, който публично няколко пъти заяви в очите на Жан Клод Юнкер в пленарна зала, че българите живеят крайно бедно и това не могат да бъдат европейски избиратели с доходи, по- малко от €100 на месец. В същото време, когато Бареков говореше истината в Европа, Каракачанов обещаваше да направи пенсиите 300 лева, да закупи таблети, да върне казармата и всякакви други лъжи.  \r\n\r\n Един милион от българският народ гласуваха на президентските избори през 2016 за Красимир Каракачанов и за Веселин Марешки. Това беше края на политическото в България!  \r\n\r\n \" \", категоричен е Николай Бареков. \r\n\r\n В Европарламента, Николай Бареков винаги се е изказвал в препълнена зала в присъствието на премиери, на президенти, на шефа на ЕК. Единственият път, когато залата бе почти празна, беше при гостуването на Бойко Борисов. Затова виновен е само и единствено той. Очевидно интересът към него е нищожен. За разлика от колегата си Ангел Джамбазки, Бареков не може да се похвали с 1000 безсмислени изказвания, правени по нищо незначещи за България теми. Лидерът на ББЦ е говорил винаги като българин по теми, важни за България. \r\n\r\n Евродепутатът бе първият, който говори по темата \"Сирия\" в ЕП, по темата \"Ислямска държава\", по темата \"Турция - мигрантите\", \"Русия- споразумението с Иран\". Първият, който говори за невероятната и неевпорейска бедност в България, както и за начина, по който корупцията в България се е превърнала в официална политика, бе именно Николай Бареков.  \r\n\r\n \r\n\r\n \r\n Основните искания в програмата на \"Презареди България\" са: \r\n\r\n С действията си като български евродепутат и консерватор, Бареков е гарантирал, че изпълнява тази програма! Мото на програмата на \"Презареди България\": ДОХОДИ, ДОХОДИ, ДОХОДИ! Цел - запазване на нацията и връщането на 3 милиона българи, избягали от бедност и липса на перспективи в чужбина! \r\n\r\n Евродепутатът сподели, че едно от основните искания от тяхна страна ще бъде незабавно повишаване доходите на българските граждани с 50%, чрез инструмента на европейските институции и чрез инструмента на българската политика. \r\n\r\n   \r\n \r\n \n\t\t\t\t\t\t", "date": "2019.04.19", "title": "ИЗВЪНРЕДНО: Подробен отчет на мандата на Николай Бареков в Европейския парламент! Политически прецедент! Единственият, който не се продаде на ГЕРБ, ДПС и БСП! Единственият противник на статуквото!"}
{"url": "http://www.bnews.bg/article/259824-evn_zagubi_deloto_sreshtu_balgariya", "text": "\n Арбитражното дело, което EVN водеше срещу България в Международния център за уреждане на инвестиционни спорове (ICSID) към Световната банка във Вашингтон, приключи, съобщават от Министерството на финансите. \r\n\r\n Делото беше заведено на 25 юни 2013 година. В него \"ЕВН\" АГ (EVN AG) твърдеше, че България е нарушила стандартите за третиране на чуждестранни инвеститори, установени в Договора за енергийната харта и Договора за взаимно насърчаване и защита на инвестициите между България и Австрия, като е нарушила обещанията дадени, при приватизацията на електроразпределителните дружества през 2004 г., и като е постановявала икономически необосновани решения при регулирането на цените на \"ЕВН Електроснабдяване България\" АД и \"ЕВН Електроразпределение България\" АД (сега \"Електроснабдяване Юг\" АД). \"ЕВН\" АГ претендираше обезщетение в размер на 850 милиона евро. \r\n\r\n На 10.04.2019 г. арбитражният трибунал постанови решение по делото. С решението си арбитражният трибунал отхвърли напълно всички искове на \"ЕВН\" АГ като неоснователни и не му присъди никакво обезщетение. Решението не подлежи на обжалване пред друг трибунал в Международния център за разрешаване на инвестиционни спорове, но в срок от 120 дни може да бъде поискана неговата отмяна на много ограничени основания, като например липса на юрисдикция на трибунала или неспазване на изискванията за справедлив процес. \r\n\r\n Както е видно от публично достъпни източници на информация, като прессъобщението на \"ЕВН\" АГ и съобщението на сайта на Международния център за разрешаване на инвестиционни спорове, информацията, публикувана в някои медии за сключено споразумение по делото, не отговаря на истината. \r\n\r\n Република България приключва поредното международно арбитражно дело с пълен успех. До настоящия момент Република България, представлявана от Министерството на финансите, спечели седем арбитражни дела със значим обществен и материален интерес, последното от които беше заведено от \"ЕВН\" АГ. Общият размер на претенциите в приключилите арбитражни дела възлиза на над 1,5 милиарда евро. \r\n \n\t\t\t\t\t\t", "date": "2019.04.19", "title": "EVN загуби делото срещу България"}
{"url": "http://www.bnews.bg/article/259842-intercontinental_sofia_predpochitan_izbor_na_visokopostaveni_delegatsii_ot_tsyal_svyat", "text": "\n Едва година след откриването на InterContinental Sofia, хотелският сектор у нас вече спокойно може да се похвали, че страната ни за първи път е поставена на луксозната карта на петзвездните дестинации. Разположен в непосредствената близост до най-посещаваните правителствените сгради и културни забележителности на столицата, хотелът на площад „Народно събрание“ 4 е предпочитан от чуждестранните бизнес гости, дипломати и представители на високопоставени делегации от цял свят, ĸoитo очакват да намерят в него дискретна и комфортна среда, най-висок хотелски стандарт, безкомпромисно качество, сигурност и безопасност. \r\n\r\n Именно на това зaлaгa в ocнoвaтa нa ĸoнцeпциятa cи и мениджмънтът на хотела, като целта му е да предостави най-съвременни и надеждни решения, свързани с всеки детайл от управлението на обекта, които далеч надминават 5-звездния международен стандарт. Това обяснява и цялостната система за сигурност в InterContinental Sofia, която включва система за контрол на достъпа, видеонаблюдение, високо ниво на пожаробезопасност и шест аварийни изхода. \r\n\r\n Освен техническата обезпеченост, целият персонал е преминал и през серия от обучения за реакция в случай на авария, така че да осигурят безопасността на хората в сградата, което превръща InterContinental Sofia във възможно най-сигурния хотел от своя клас и един от най-предпочитаните в България. Комфортът на гостите в хотелските стаи е другият съществен фактор, на който залага InterContinental Sofia по отношение удовлетвореността и приятния престой на своите посетители. \r\n\r\n Хотелът разполага с общо 194 стаи, от които 37 апартамента, отличаващи се с елегантен дизайн и луксозни петзвездни допълнения, без аналог у нас. Уникален за България е и Президентският апартамент, заемащ 268 кв. м. на седмия етаж на сградата, осигуряващ несравним комфорт, което го прави идеално място за визити от най-високо ниво. \r\n\r\n InterContinental Sofia \r\n\r\n Пл. Народно събрание 4, 1000 София, България Тел.:   E-mail:  \r\n\r\n \r\n \n\t\t\t\t\t\t", "date": "2019.04.19", "title": "InterContinental Sofia – предпочитан избор на високопоставени делегации от цял свят!"}
{"url": "http://www.bnews.bg/article/259831-londonskite_ekoaktivisti_se_zakaniha_da_prodalzhat_blokadite", "text": "\n Демонстрантите, които вече повече от три дни блокират пътища и мостове в Лондон, заявиха, че ще засилят кампанията си на гражданско неподчинение, ако британското правителство не предприеме по-съществени действия срещу климатичните промени, предаде Асошиейтед прес, цитирана от БТА. \r\n\r\n Няколкостотин протестиращи блокират от понеделник ключови места в британската столица като моста \"Ватерло\" над река Темза и кръстовищата \"Оксфорд съркъс\" и Мраморната арка. \r\n\r\n На местата, окупирани от протестиращите, се появиха палатки, озвучителни системи и дори фургон за сладолед. Движението е затруднено, а автобусният транспорт - нарушен. \r\n\r\n От началото на протестите са арестувани над 420 души. \r\n\r\n \"Към нас непрекъснато се присъединяват все повече хора\", каза Гейл Брадбрук от протестното движение \"Бунт срещу унищожението\" (Extinction Rebellion). \r\n\r\n Министърът на вътрешните работи Саджид Джавид заяви, че протестиращите нямат правото да нарушават закона и да създават проблеми в ежедневието на другите. \r\n \n\t\t\t\t\t\t", "date": "2019.04.19", "title": "Лондонските екоактивисти се заканиха да продължат блокадите"}
