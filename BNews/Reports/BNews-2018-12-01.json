{"url": "http://www.bnews.bg/article/252995-ninova_borisov_da_izleze_i_da_kazhe_vladislav_goranov_negov_ministar_li_e_ili_ne", "text": "\n Премиерът Бойко Борисов да излезе и да каже Владислав Горанов негов министър ли е, или не. Това каза лидерът на БСП по време на 4-ото заседание на XIII Конференция на Софийската градска организация на БСП. \r\n\r\n \"Борисов смята, че ще се отърве от този ангажимент като каже - той (бел. ред. Владислав Горанов) е голям човек и да излезе да отговаря. Да, но това не ти е Валери Симеонов, с който да се оправдаваш с коалиционните партньори, той е твой министър или може би не е? На кой е, кой е назначил Горанов и кой ще носи отговорност за това? Според Конституцията и правилата това е премиерът, но да излезе и да го каже ясно: \"Горанов е министър на ГЕРБ и аз отговарям за това\" или \"Горанов е назначен от друг и ми е трудно да понеса отговорността за това\", заяви Нинова. \r\n\r\n \"Горанов е ярък белег на това, което искаме да променим\", посочи тя. Нинова заяви, че с \"Визия за България\" БСП искат да променят модела на управление, в който институциите не работят. \r\n\r\n \"Живеем в авторитарна държава, имаме една власт на един човек. Заслужава си да мислим за промяната на това фактическо състояние\", каза още Нинова. \r\n\r\n \"Не е нормален модел, в който едрият бизнес е поставен на натиск, застава редом до управляващите и плаши майки на деца, че ще изкара на улиците работници срещу тях\", каза Нинова. Никак не е правилно синдикатите да хвалят бюджет, в който са замразени всичките 12 социални плащания за деца, майки и обезщетения за безработица, социално слаби и първокласници. Това са неща, които искаме да дискутираме как да ги променим, защото ги смятаме за ненормални. Защото ние най-често говорим за неравенство. Не е нормално, когато половината ти народ е на улицата, защото няма възможност да си платят сметките и при пенсия от 219 лв. при праг на бедност 348 лв., политиците в държавата да си увеличават заплатите автоматично на всеки три месеца. Това е сбъркан модел. Да не се окаже накрая, че смяната на модела, която очакваме, всъщност означава връщане на нормалността и модела на Конституцията - правова държава, разделение на властите, които тотално през последните години бяха потъпкани и заличени от всичките управления на Бойко Борисов\", посочи още лидерът на БСП Корнелия Нинова. \r\n\r\n Да не се окаже накрая, споделям лично впечатление, че смяната на модела, която очаква народът, всъщност представлява връщане към нормалността и модела на Конституция, правова държава, разделение на властите, които тотално, в последните 10 години, бяха заличени, нарушени и потъпкани от всичките управления на Бойко Борисов. Поставям го, като въпрос за размисъл.  \r\n \n\t\t\t\t\t\t", "date": "2018.12.01", "title": "Нинова: Борисов да излезе и да каже Владислав Горанов негов министър ли е, или не"}
{"url": "http://www.bnews.bg/article/252992-shpigel_ronaldo_priznal_iznasilvaneto_v_parvonachalnite_dokumenti", "text": "\n Португалската звезда Кристиано Роналдо е признал, че американката Катрин Майорга му е казала неколкократно да спре сексуалния акт между двамата, твърди \"Дер Шпигел\". \r\n\r\n Германското издание публикува нови документи по случая, като според един от тях при първоначалното попълване на въпросник относно инцидента, Роналдо е признал, че Майорга няколко пъти му е казала „Не“ и „Спри“, но въпреки това той е продължил действията си. В последствие адвокатите на футболист са подменили въпросника от септември 2009-та година с друг от декември, в който петкратният носител на Златната топка отрича американката да е казвала въпросните думи. Във версията от септември Роналдо признава, че след сексуалния акт Майорга е казала „Задник такъв, ти ме принуди. Идиот. Аз не съм като другите“, а той ѝ се е извинил. Във втория въпросник обаче португалецът твърди, че тя не е казала нищо подобно. \r\n\r\n През септември 35-годишната американка Катрин Майорга обвини Роналдо, че я е изнасилил в хотелска стая в Лас Вегас през лятото на 2009-та година. Португалецът категорично отхвърли обвиненията и след това повече не е коментирал случая. Според адвокатите на Майорга е приела пари, за да не разглася случая, но тя е подписала въпросното споразумение, след като е била подлъгана от юристите на Роналдо. Именно затова американката е решена да заведе дело срещу футболиста. Полицията в Невада обяви, че ще отвори за ново разглеждане случая, но в последните два месеца така и не се появи нова информация за инцидента. \r\n \n\t\t\t\t\t\t", "date": "2018.12.01", "title": "\"Шпигел\": Роналдо признал изнасилването в първоначалните документи"}
{"url": "http://www.bnews.bg/article/252991-balgariya_er_sprya_poletite_do_odesa_zaradi_voennoto_polozhenie_v_ukrayna", "text": "\n Заради обявеното военно положение в Украйна, препоръките на Министерството на външните работи (МВнР) и с оглед на сигурността на пътниците, националният превозвач „България Ер“ преустановява полетите си между София и Одеса до 16 декември 2018 г. включително. \r\n\r\n В зависимост от нормализирането обстановката в Украйна ще се определи дали планираните полети след 16 декември ще могат да бъдат изпълнявани. За актуална информация и съдействие относно вече закупени самолетни билети може да се обърнете към Центъра за обслужване на клиенти на callFB@air.bg и на +359 2 402 0400. \r\n \n\t\t\t\t\t\t", "date": "2018.12.01", "title": "\"България Ер\" спря полетите до Одеса заради военното положение в Украйна"}
{"url": "http://www.bnews.bg/article/252990-prezidentat_shte_uchastva_v_konferentsiyata_za_klimata_v_katovitse", "text": "\n Президентът Румен Радев ще участва в Конференцията на страните по Рамковата конвенция на ООН за изменението на климата (COP24), която се провежда в полския град Катовице, съобщава прессекретариатът на президента. \r\n\r\n Участието на българския държавен глава в глобалния форум е по покана на генералния секретар на ООН Антониу Гутериш и президента на Полша Анджей Дуда.  \r\n\r\n На 3 декември Радев ще направи изказване пред участниците в срещата на високо равнище. \r\n\r\n Конференцията на страните по Рамковата конвенция на ООН за изменението на климата е висшият орган на Конвенцията и се провежда в края на всяка календарна година. В конференцията ще вземат участие държавни и правителствени ръководители на страни-членки на ЕС, представители на международни организации, както и на държави от цял свят. Сред целите на форума в Катовице е да се приемат правила за прилагане на Глобалното споразумение за климата от Париж през 2015 г.  \r\n\r\n В рамките на посещението си в Катовице българският държавен глава ще проведе работни срещи със свои колеги. \r\n \n\t\t\t\t\t\t", "date": "2018.12.01", "title": "Президентът ще участва в конференцията за климата в Катовице"}
{"url": "http://www.bnews.bg/article/252993-shestima_postradali_sled_eksploziya_v_kooperatsiya_vav_frenskiya_grad_anesi", "text": "\n Двама души се смятат за изчезнали след експлозия тази нощ, най-вероятно на газ, в жилищна сграда в град Анеси, Югоизточна Франция, предаде АФП, като се позова на спасителните служби. \r\nЛеко пострадали са петима от живеещите в сградата и един пожарникар. Шестимата са откарани в болница. Тринадесет обитатели на кооперацията са невредими. \r\nТриетажната сграда е силно повредена от взрива. \r\nВ неизвестност са мъж и жена, които живеели в апартамент на първия етаж, в който станала експлозията. \r\nСпоред регионалния в. \"Дофине либере\" силният гръм е събудил целия квартал. Експлозията е предизвикала пожар, който вече е овладян от пожарникарите. \r\n  \r\n \n\t\t\t\t\t\t", "date": "2018.12.01", "title": "Шестима пострадали след експлозия в кооперация във френския град Анеси"}
{"url": "http://www.bnews.bg/article/252985-33_godishen_se_barikadira_v_stolichniya_kvartal_nadezhda", "text": "\n 33-годишен се барикадира в столичния квартал \"Надежда 2\". Той е с влязла сила присъда и заплашва да посегне на живота си, съобщава БНР. \r\n\r\n Екип на съдебна охрана е дошъл да го предаде в затвора и в момента психолози на МВР се опитват да убедят човека да излезе доброволно от жилището си в столичния квартал \"Надежда 2\".  \r\n\r\n Сигналът до МВР е подаден към 10 и 20 часа, няма данни мъжът да е въоръжен. \r\n\r\n По информация на НоваТВ, 33-годишният заплашва да се хвърли от балкон. \r\n \n\t\t\t\t\t\t", "date": "2018.12.01", "title": "33-годишен се барикадира в столичния квартал \"Надежда\""}
{"url": "http://www.bnews.bg/article/252986-bez_sram_palava_silikonka_ot_sofiya_den_i_nosht_natoporchi_goli_bombi_razchekna_se_i_snimki_18", "text": "\n \"Мис Силикон 2018\" - Анна-Мария Чернева буквално взриви мрежата. Брюнетката натопорчи голите си гърди, а на зърната си бе сложила лепенки във формата на хикс. Това не е всичко. Визията на бившата звезда от \"София ден и нощ\" е меко казано скандална.  Оскъдни прашки, жартиери, скандални мрежести ботуши и елече с качулка са останалите дрехи на звездата, които повече провокират мъжете, отколкото да прикриват прелестите й. \r\nНаблюдателни потребители на социалните мрежи обаче веднага сравниха стайлинга на Чернева с облеклото на Николета Лозанова за Хелоуин. Те захапаха силиконката, че копира НиЛо и не може да измисли нищо ново, с което сама да привлече вниманието на силния пол. \r\nНаскоро Анна-Мария бе спрягана за любовница на не кой да е, а именно на Ицо Стоте манекенки. Шушуканията в светските среди обаче бяха напълно отречени от бившата риалити звезда. Към момента тя се изявява в много реклами и конкурси, но не е ясно има ли човек до себе си или все още търси такъв. \r\n\r\n \r\n  \r\n \n\t\t\t\t\t\t", "date": "2018.12.01", "title": "Без срам! Палава силиконка от \"София ден и нощ\" натопорчи голи бомби, разчекна се и... (СНИМКИ 18+)\r\n"}
{"url": "http://www.bnews.bg/article/252994-do_minus_11_gradusa_v_nedelya_sutrin_prez_denya_slanchevo", "text": "\n През нощта ще е предимно ясно и почти тихо, с разкъсана висока облачност. Ще е студено с минимални температури предимно между минус 11 и минус 6 градуса. В сутрешните часове на места по поречието на Дунав ще има ниска слоеста облачност или мъгла. \r\n\r\n Атмосферното налягане ще остане по-високо от средното за месеца. През деня над страната ще бъде предимно слънчево. Максималните температури в Северна България ще са между минус 3 и 2 градуса, докато в Южна ще са предимно между 3 и 8 градуса. \r\n  \r\nВ планините ще е подходящо за туризъм, ще бъде предимно слънчево. Ще духа умерен, по високите и открити части временно до силен югозападен вятър. Максимална температура на 1200 м - около 5 градуса, на 2000 м - около минус 2 градуса. \r\n\r\n По Черноморието ще е предимно слънчево и почти тихо.Максималните температури ще са между 0 и 4 градуса. Температурата на морската вода е 9-11, вълнението на морето ще бъде 1-2 бала. \r\nПрез по-голямата част от следващата седмица съществени валежи не се очакват. В понеделник и вторник от юг-югозапад ще се затопля, повече в планините и планинските райони. Облачността ще се увеличи и през втория ден на отделни места ще превали слаб дъжд. В западната и централната част на Дунавската равнина ниската облачност ще се задържи и там дневните температури все още ще остават отрицателни, а и минималните ще са предимно между минус 10 и минус 5 градуса. \r\n\r\n През нощта срещу сряда там са възможни поледици. От сряда до петък времето ще бъде по-динамично. В сряда и петък вятърът временно ще е от северозапад, слаб, в Дунавската равнина до умерен; в четвъртък в повечето райони ще стихне. На места в страната ще превали слаб дъжд, в планините - слаб сняг. Дневните температури вече навсякъде ще са положителни, в повечето места между 6 и 11 градуса. \r\n\r\n В събота ще се усили южният вятър, особено в източната половина от страната и там дневните температури ще достигнат 10-15 градуса. Вечерта от запад ще започнат валежи от дъжд. \r\n\r\n   \r\n\r\n   \r\n \n\t\t\t\t\t\t", "date": "2018.12.01", "title": "До минус 11 градуса в неделя сутрин, през деня - слънчево"}
{"url": "http://www.bnews.bg/article/252988-aleksandar_simov_pred_barekov_i_bayraktarov_oshte_tazi_sedmitsa_karakachanov_shte_bade_izvikan_ot_bsp_za_da_dade_svoite_obyasneniya_po_sluchaya_s_pasportite_i_za_tova_dali_ne_prikriva_sapartietsa_si_angel_dzhambazki_simeonov_se_gavri_s_balgarskata_demokratsiya", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе депутатът от БСП Александър Симов. \r\n\r\n Запитан защо скандалът с паспортната мафия се замита от българският Парламент и българските медии, Симов отговори, че за нещо също факта, че за този проблем не се говори у шокиращ, защото има доста сериозни аргументи да се дава гласност на случая, като замесването на Екатерина Захариева и Каракачанов. \r\n\r\n Гостът бе категоричен, че ВМРО и всяка от патриотичните фармации отпада от варианта да бъдат коалиционни партньори на БСП, първо защото няма за влязат в Парламента и второ, защото дори да приемем, че стане някакво политически извращение и влязат, то тези хора вече са морално дискредитирани по начин, по който не би трябвало нито една партия да влиза в каквато и да е форма на съюз с тях. \r\n\r\n Симов заяви, че още тази седмица Каракачанов ще бъде извикан от БСП, за да даде своите обяснения по случая с паспортите и за това дали не прикрива съпартиеца си Ангел Джамбазки покрай скандала от последните дни, когато евродепутатът бе хванат с оръжие на летище София. Гостът сподели подозрения, че от ВМРО се опитват да заметат следите на Джамбазки и да неглижират случая.  \r\n\r\n Запитан какво се случи в Парламента тази седмица, приемайки държавния Бюджет и стигна ли се до някакъв долнопробен популизъм, Симов заяви, че големият скандал е започнал от едно предложение на БСП,което според него не е популизъм. Идеята на БСП е била заплатите на депутатите да бъдат замразени на нивото от началото на Парламента, тоест 2900 лева. Сума, която не може да бъде наречена малка. ГЕРБ упорито отказаха, заяви Симов.  \r\n\r\n По повод отнетата акредитация на Димитър Байрактаров и блокираният му достъп до Парламента, което нарушаване на правата му като журналист и защо никой не взема мерки срещу това, гостът заяви, че не очаква водещите медии у нас като бТВ и Нова да реагират на този скандал, защото чувство за солидарност няма.  \r\n\r\n Във връзка със скандала за напускането на Валери Симеонов и избора на неговата секретарка за вицепремиер, Симов заяви, че такава гавра с българската демокрация никога не се е правила. \"По време на дебатите за избора, нито един депутат не стана да каже няколко думи за нейната дейност!\", каза гостът. Валери Симеонов \"изнасили\" българската демокрация, категоричен бе Симов.  \r\n\r\n Доносът на Ангел Джамбазки, срещу Николай Бареков и Волен Сидеров, гостът определи като \"донос в най- перверзна форма\". Това е допълнителен щрих в това какво представляват \"Обединени патриоти\", заключи депутатът. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.12.01", "title": "Александър Симов пред Бареков и Байрактаров: Още тази седмица Каракачанов ще бъде извикан от БСП, за да даде своите обяснения по случая с паспортите и за това дали не прикрива съпартиеца си Ангел Джамбазки! Симеонов се гаври с българската демокрация! "}
{"url": "http://www.bnews.bg/article/252982-ukrayna_poema_grizhite_za_semeystvata_na_zadarzhanite_ot_rusiya_moryatsi", "text": "\n Украинската държава поема грижите за семействата на задържаните от Русия моряци. \r\n\r\n Това предаде специалният пратеник на bTV в Украйна Десислава Ризова. \r\n\r\n След като бяха арестувани при пресичането на Керченския проток, 24-мата матроси се намират в руски затвор. \r\n\r\n Сред тях е и бесарабският българин Владимир Варимез от село Бановка \r\n\r\n Каква е съдбата му все още не е ясно, защото част от задържаните продължават да са в Крим, а друга част – във военния затвор „Лефортово” в Москва. \r\n \n\t\t\t\t\t\t", "date": "2018.12.01", "title": "Украйна поема грижите за семействата на задържаните от Русия моряци"}
{"url": "http://www.bnews.bg/article/252989-parvite_diplomati_na_stranite_ot_zapadnite_balkani_na_sreshta_v_cherna_gora", "text": "\n Министерството на външните работи на Черна гора бе домакин на среща на външните министри на страните от Западните Балкани, която се проведе в черногорския град Будва. Първият дипломат на Косово Беджет Пацоли посочи, че основните теми на форума са „европейската интеграция и насърчаването на Берлинския процес\". \r\n\r\n Македонският външен министър Никола Димитров заяви, че решаването на проблемите на страната му в отношенията с България и Гърция ще бъде пример за успешно уреждане на двустранния конфликт на Балканите и ще послужи за укрепване стабилността в региона. \r\n\r\n По време на срещата външните министри на Косово и Босна и Херцеговина си отправиха взаимни обвинения за нарушаване на Договора за свободна търговия. \r\n\r\n Албански медии посочиха, че на срещата, освен първите дипломати на страните от региона, са присъствали и високопоставени представители на ЕС.  \r\n \n\t\t\t\t\t\t", "date": "2018.12.01", "title": "Първите дипломати на страните от Западните Балкани на среща в Черна гора"}
{"url": "http://www.bnews.bg/article/252983-rev_i_tragediya_ivo_prokopiev_izvadi_dzhendarite_ot_spasi_sofiya_smuchi_sofiya_za_da_plyuyat_po_stolichna_obshtina_s_tsel_remont_na_sobstvenata_mu_ulitsa", "text": "\n От години на ул. „Иван Вазов“ в столицата се намират куп имоти и офиси на станалия скандално известен медиен олигарх \r\n\r\n Човек вече не знае да плаче или да се смее на „медийните акции“ на скандалния олигарх Иво Прокопиев и на подопечените му джендъри от „Спаси София“, които мнозина в социалните мрежи от месеци вече наричат с подигравателното „Смучи София“. \r\n\r\n Вчера сутрин например по телевизия „България он еър“ въпреки ниските минусови температури по заръкла на ексбоса на „Каолин“ Прокопиев, загърнат с шал и червени уши пред камерата на телевизията застана джендър-острието на НПО „Спаси София“ Гергин Борисов. \r\nВ ефир Борисов, който стана известен с постовете си за „лапане на пишки“ във фейсбук, самоотвержено нападна Столична община с обвинението, че тя едва ли не умишлено бавела ремонта на централната софийска улица „Иван Вазов“. \r\n\r\n Обвинение смешно в своята същност и трагично пред вид факта, че то далеч не е случайно поради простата причина, че от години на улица „Иван Вазов“ в София се намират един куп офиси на Иво Прокопиев. \r\nНещо повече, тази улица от десетилетие е известна сред софиянци, като улицата на баровеца от Разград, тъй като на нея освен редакцията на „Дневник“ и Капитал“ се намират и офисите на още един куп компании свързани с „беглеца в Сингапур“, както подигравателно наричат Иво Прокопиев софиянци. \r\n\r\n „Дойде от Разград за да ни обяснява какво да правим в София! Егати наглецът!“, коментираха репортажа снощи журналисти от различни национални медии. Според тях за всички вече е ясно, че ПР-напъните на Прокопиев да очерня Столична община са само защото той има конкретен интерс от тях. \r\n„Защо не коментира улица в кв. „Овча Купел“ например?“, попита Милена Христова във фейсбук, като си отговаря сама, „защото не му пука за „Овча Купел“, а се интересува само от това което пряко касае него и интересите му. \r\n\r\n Всъщност според мнозина публични анализатори Прокопиев умишлено „пуска в битка“ за защита на интересите си специално избрани уж случайни момченца, като петимата „активисти“ от НПО „Спаси София“, за да може той да седи на заден план докато те бранят имането му. \r\n\r\n Точно такъв е и случая с Гергин Борисов и репортажа по телевизия „България он еър“ от вчера сутрин. Самият Борисов пък минава за явен защитник на гейовете, като подържа фейсбук страница с ведрото име „евролибераст“. Факт, който не е странен тъй като Гергин също може да бъде видян късно вечер да пие мохито в известно хомосексуално заведение на същата въпросна улица „Иван Вазов“. \r\n\r\n Публична тайна е, че Борисов получава указания за „акциите си“ от друг известен софийски гей и бивш служител на вестник „Капитал“ Асен Асенов. Последният пък за последните години прибра стотици хиляди левове от Столична община и от община Пловдив за да организира своите маргинални инициативи „Sofia dancing week” “Sofia architecture week”. Не е изненада, че друг основен спонсор на Асенов е фондация „Америка за България“. \r\n\r\n Преди седмица пък вестник „Галерия“ разкри, че НПО „Спаси София“ се подготвя да прерасне в новата политическа партия на Иво Прокопиев с име „Спаси България“. Нейн лидер ще бъде столичният общински съветник и професионален протестър Иво Божков. Анализатори посочиха, че бъдещи политически партньори на новата формация ще бъдат другите две подопечени на Прокопиев партии „Да, България“ и ДСБ. \r\n\r\n Любопитен и най-вероятно не случаен детайл от цялата история е факта, че журналистката от „България он еър“ направила репортажа за ул. „Иван Вазов“ с Гергин Борисов, Ива Григорова е значим фен на бившия президент Росен Плевнелиев, за когото пък е отдавна известно, че също е продължение на „дългата ръка“ на Иво Прокопиев. Последното лесно може да бъде потвърдено от публикации на стената на Григорова на личната й страница във фейсбук. Оказва се още, че същата се представя за „разследваща журналистка“, като в същото време удобно в случая пропуска да спомене, че има отдавнашни приятелски отношения с Гергин Борисов, когото уж случайно интервюира в ранната зимна утрин преди един ден. \r\n \n\t\t\t\t\t\t", "date": "2018.12.01", "title": "РЕВ И ТРАГЕДИЯ! Иво Прокопиев извади джендърите от „Спаси София – Смучи София“ за да плюят по Столична община с цел ремонт на собствената му улица!"}
{"url": "http://www.bnews.bg/article/252980-palen_absurd_obrazovatelnata_sistema_ostava_nedostapna_za_detsata_v_uvrezhdaniya", "text": "\n 846 деца са напуснали общообразователните училища в София през учебната 2017/2018 г. От тях 664 са били все още във фазата на основното образование. Най-честата причина за отпадане от училище е заминаване за чужбина (536 деца или 63.4%). Семейни причини са били в основата 138 деца или 16.3% да останат извън класните стаи, а за 9.6% от хлапетата причината да не ходят на училище е нежеланието да учат. Рискът от отпадане от училище остава висок най-висок след 4-ти клас. \r\n\r\n Данните са от анализ за проблемите на малките жители на София \"Гласът на българските деца\" на Българско училище за политика \"Димитър Паница\". Данните показват, че ситуацията в София град се различава спрямо останалите райони на страната, обяснява Надежда Денева, експерт закрила на детето и социални услуги, но независимо от тенденцията за разширяване на капацитета на детските градини, продължава да има системен недостиг на места. \r\n\r\n На 100 деца се падат 88,5 места, които освен това са и неравномерно разпределени в административните райони. Надежда Денева разказа за news.bg откроените основни проблеми пред столичния родител, а това означава и пред децата. \r\n\r\n Всъщност София дава много добра среда, демографски, икономически, и от гледна точна на нива на безработица, но тогава опираме до системи около детето. Те са законодателни, нормативни, методологически, процедурни, които могат да затруднят грижата за децата, смята Денева. \r\n\r\n Контекстът на проблемите е свързан с процеси като деинституционализация и стигаме до там, че децата с увреждания не могат да влязат в масовото училище, не могат и да излязат на кварталните улици. Тогава, всъщност, човек разбира, че средата е негостоприемна. Ако интеграцията е едностранен процес, тя няма как да се случи, обясни Денева. По думите й институцията е продукт, решение и резултат от онова, което го няма в общността. Според експерта след като не е налице промяна в общността, а са закрити домовете за деца, новоизградените институции ще бъдат подобни на старите. \r\n\r\n Недостатъчна е възможността за прием на деца с увреждания или със затруднения в развитието, обясни за news.bg Надежда Денева. Всяка от детските градини има квота за прием на деца със затруднения, но тя се заема от деца със хронични проблеми и по-леки здравословни проблеми. Така деца с тежки увреждания остават без достъп до детските градини. \r\n\r\n Паралелно с това всички деца с увреждания са записани в масови училища, но центровете за социална и образователна подкрепа на практика не предоставят по-различна база от старото помощно училище по думите на Денева. \r\n\r\n Политиката за закрила задължава работещите в образователната система да следват определени стандарти, принципни положения. В училище се нарича механизъм за действие при насилие. Той описва само процедурите, които трябва да се следват след получен сигнал за насилие на деца, а действията трябва да бъдат насочени към превенция, към процедури, за да не се стига до насилие, подчерта Денева. Според нея, въвеждането на действащ механизъм е в компетентността на Министерство на образованието. \r\n\r\n Образованието като система трябва да разпознае своята важна роля в грижата за детето, включително и неговата закрила. \"Не може един социален работник да е отговорен за онова, което се случва в училище, няма как\", категорична е Денева. \r\n \n\t\t\t\t\t\t", "date": "2018.12.01", "title": "ПЪЛЕН АБСУРД: Образователната система остава недостъпна за децата в увреждания"}
{"url": "http://www.bnews.bg/article/252976-novite_sluchai_na_zaraza_s_hiv_se_uvelichavat_v_iztochna_evropa", "text": "\n Повече от 130 000 души са диагностицирани с вируса ХИВ миналата година в Източна Европа - най-високият ръст за региона досега, докато броят на новите заразени в Западна Европа намалява, съобщиха Ройтерс и ДПА. \r\n\r\n Почти 159 000 нови случаи на зараза с ХИВ са съобщени в Европа през 2017 г., посочва докладът на Европейския център за превенция и контрол на заболяванията и на Световната здравна организация, издаден във връзка с отбелязвания днес Световен ден за борба със СПИН. От новите случаи 75% са в Русия и Украйна. \r\n\r\n Заразените с ХИВ в 53-те държави, попадащи в Европейския регион на Световната здравна организация, са над два милиона души. \r\n\r\n Напоследък броят на новите случаи е сравнително нисък, но късната диагноза остава проблем. Всеки втори новодиагностициран заразен вече е в напреднал стадий. Един от пет заразени пък не знае това. Затова здравните агенции призоваха за повече изследвания за откриване на вируса ХИВ. \r\n\r\n В европейския регион ХИВ поразява много повече мъже – 70% от новите диагнози на ХИВ за 2017 г. Положителното развитие за Европа е, че намаляват случаите на зараза между хомосексуалните мъже.  \r\n\r\n Общите тенденции показват, че Европейският регион няма да изпълни поставената от ООН цел за елиминиране на ХИВ/СПИН до 2030 г. \r\n\r\n От началото на епидемията от СПИН през 80-те години на миналия век повече от 77 милиона души по света са се заразили с вируса ХИВ. Почти половината от тях – 35,4 милиона души са починали от СПИН. \r\n \n\t\t\t\t\t\t", "date": "2018.12.01", "title": "Новите случаи на зараза с ХИВ се увеличават в Източна Европа"}
{"url": "http://www.bnews.bg/article/252979-intsident_kola_se_zabi_v_izkop_na_zatvoren_bulevard_v_plovdiv", "text": "\n Шофьор на лек автомобил опита да премине през затворения за ремонт булевард \"Цар Борис III Обединител\" в Пловдив. \r\n\r\n Колата се е забила в изкоп.  \r\n\r\n Отворени са въздушните възглавници и е изтръгнато предното колело, предаде кореспондент на bTV в региона.  \r\n\r\n Инцидентът е станал на строителна площадка по ремонтирането на подлеза под пощата. \r\n\r\n Работници коментират, че най-вероятно става въпрос за дрогиран или пиян водач, който е избягал. \r\n \n\t\t\t\t\t\t", "date": "2018.12.01", "title": "ИНЦИДЕНТ! Кола се заби в изкоп на затворен булевард в Пловдив"}
{"url": "http://www.bnews.bg/article/252984-sondata_insayt_e_katsnala_varhu_leko_naklonen_teren_na_mars", "text": "\n Космическият апарат \"ИнСайт\" е кацнал върху леко наклонен терен на Марс, но това  няма да попречи на мисията, предаде АФП, позовавайки се на НАСА.   \r\n\r\n \"Апаратът е леко наклонен – на около 4 градуса, в плитък кратер, пълен с прахоляк и пясък\", съобщи НАСА. \r\n\r\n Наклонът, при който \"ИнСайт\" може да работи, е до 15 градуса. Затова екипът от мисията е спокоен, че двата инструмента - френският сеизмометър и германската температурна сонда, ще функционират нормално. \r\n\r\n На първите направени от \"ИнСайт\" снимки се виждат само няколко камъка близо до мястото за кацане. НАСА очаква кадри с по-голямо качество скоро, когато бъде махнат предпазният филм на лещите. \r\n\r\n Сондата \"ИнСайт\" е първата, която ще изследва вътрешността на Марс в дълбочина, отбелязва Асошиейтед прес. Освен това тя ще направи и измервания на трусовете на планетата, ще проследи въртенето й спрямо оста, за да бъде разбран какъв е размерът и съставът на ядрото й.   \r\n\r\n Като изследват вътрешността на Марс, специалистите се надяват да разберат доколко различни са кората, мантията и ядрото на планетата от земните и как са се образували скалистите планети преди 4,5 милиарда години. \r\n\r\n Продължителността на мисията \"ИнСайт\" е предвидена за една марсианска година, която е равна на две земни. \r\n\r\n (Информацията е на БТА) \r\n \n\t\t\t\t\t\t", "date": "2018.12.01", "title": "Сондата \"ИнСайт\" е кацнала върху леко наклонен терен на Марс"}
{"url": "http://www.bnews.bg/article/252968-tsveti_stoyanova_podnese_blagodarnosti_na_nevrohirurga_spasil_zhivota_y", "text": "\n Бившата гимнастичка Цветелина Стоянова, която беше на косъм от смъртта след скок от шестия етаж преди две години, изненада с трогателен жест неврохирурга, успял да я спаси на операционната маса в \"Пирогов\". \r\n\r\n Грацията отиде на крака при доктора и му поднесе символичен подарък - торта с медицинска престилка, под която се подава униформата на Супермен. Очевидно това е намек, че той е нейният супергерой, благодарение на който живее втори живот. \r\n\r\n \"Днес е роден един изключително специален човек за мен - проф. д-р Н. Габровски! С уважение и обич му пожелавам цялото здраве и щастие на света, защото той и екипът му безкористно ги даряват ежедневно на многобройните си пациенти, техните семейства и приятели!\", написа Цвети Стоянова в \"Инстаграм\" и публикува обща снимка с обичания от нея лекар. \r\n\r\n   \r\n \n\t\t\t\t\t\t", "date": "2018.12.01", "title": "Цвети Стоянова поднесе благодарности на неврохирурга, спасил живота й"}
{"url": "http://www.bnews.bg/article/252972-obarnat_tir_zatrudnyava_dvizhenieto_na_am_trakiya_pri_km_176_kam_burgas", "text": "\n Временно е ограничено движението в изпреварващата лента при км 176 на АМ \"Тракия\" в посока Бургас заради обърнат тир, съобщиха от агенция \"Пътна инфраструктура\" (АПИ). \r\n\r\n Трафикът е насочен към активната лента и се контролира от Пътната полиция. \r\n\r\n Шофьорите да се движат с повишено внимание и съобразена скорост, предупреждават от АПИ. \r\n \n\t\t\t\t\t\t", "date": "2018.12.01", "title": "Обърнат тир затруднява движението на АМ „Тракия” при км 176 към Бургас"}
{"url": "http://www.bnews.bg/article/252987-evrodeputatat_nikolay_barekov_slozhi_kray_na_spekulatsiite_razkri_shte_pravi_li_koalitsiya_za_evrovota", "text": "\n Евродепутатът Николай Бареков сложи край на спекулациите и даде ясно да се разбере ще се коалира ли с партията на Волен Сидеров “Атака” за бъдещия евровот и ако да - при какви условия. Ето и коментара му, публикуван преди минути в личния му профил във Фейсбук: \r\n\r\n “По повод многобройните спекулации и въпроси - нито аз лично, нито моята партия Презареди България - ББЦ може да бъде част от коалиция с партия, членуваща в т.н Обогатени Патреоти. Нито пък коалиция с партии под контрола на ДПС. Абсурд е обвързването на моята личност, идеи и политически контакти в Европа с партии, които омърсиха националната идея и патриотизма. Нито някоя друга партия в този си вид може да бъде допусната до реално кандидатстване в Алианса на Консерваторите и Реформистите в Европа. Дано съм разбран правилно и съм разбран от всички.” \r\n\r\n По-рано пък в предаването си, което се излъчва всяка събота на живо от 10:30 до 12:00 часа по телевизия Евроком, евродепутатът подчерта, че самият Волен Сидеров и \"Атака\" са в една \"разкрачена\" позиция. \r\n\r\n “От една страна, той трябва да си спаси партията и пробва да го направи, като елегантно се мъчи да излезе от управлението, от друга страна, той е с малко депутати в българския парламент и в голяма степен са зависими от волята и на ВМРО и на НФСБ”, обясни пред зрителите Бареков. \r\n\r\n По думите му фактически тези партии могат и да не съществуват вече в политическото пространство, но те съществуват с депутати в българския парламент. \r\n\r\n В тази връзка Бареков отправи и индиректен апел към Сидеров и \"Атака”, като заяви, че те нямам много време да се определят на чия страна са. \r\n\r\n Според евродепутата проблемът е в това, че когато през 2014 година е дал идеята за общ Патриотичен фронт, е бил предаден от Красимир Каракачанов и Валери Симеонов, следствие на което се е се създала т.нар. \"малка коалиция\", която сега се превърнала в придатък на ГЕРБ. \r\n\r\n Бареков прогнозира, че БСП ще заемат втората позиция на предстоящите евроизбори. \r\n\r\n “Те трудно ще ги спечелят, защото просто няма вълна в тяхна полза, освен провала на управляващите”, заяви той и подчерта, че ще станат втори, защото консерваторите вече се борят за третото място с ДПС. \r\n\r\n Имаме една партия, като НФСБ, която на практика не съществува и е ликвидирана и няма никаква международна легитимност, имаме един Валери Симеонов, който е политически труп и който се хване с него става враг на майките на децата с увреждания, имаме един Каракачанов, който международно също не е легитимен, неговата партия никъде не е приета, имат само един евродепутат, който след няколко месеца няма да бъде повече евродепутат. Имаме разследване на паспортната мафия, което не се знае дали няма да приключи преди изборите с арести. Така на финал Бареков онагледи политическата ситуацията у нас. \r\n \n\t\t\t\t\t\t", "date": "2018.12.01", "title": "Евродепутатът Николай Бареков сложи край на спекулациите, разкри ще прави ли коалиция за евровота"}
{"url": "http://www.bnews.bg/article/252978-obyaviha_za_prodazhba_bolnitsa_v_pernik_kakva_e_prichinata", "text": "\n Продава се болница в Перник. Информацията се появи в петък. Продажбата е заради дълг към НАП, който е в размер на 430 хиляди лева. Късно вечерта стана ясно, че НАП спира обявения търг за 18 декември и за момента лечебното заведение няма да се продава. \r\n\r\n „Данъчните имат право да правят каквото желаят, когато има длъжник. Ние сме длъжници. Учудването ми беше от това, че съдебният изпълнител разпореди всички пари от касата да бъдат дадени на НАП, след като лечебното заведение е започнало да покрива задълженията си. Това е от 3 месеца. Ние изплащаме дълга си с всяка стотинка, която изкарваме”, каза в ефира на „Събуди се” управителят на СБПЛД в Перник д-р Венцислав Чунов. Той призна, че болницата не е плащала 7-8 месеца, защото е имало належащи задължения. \r\n\r\n „Аз ходих на среща със служителите от НАП и обясних, че всички пари, които са запорирани при съдебния изпълнител отиват при тях. Направихме погасителен план, с който искахме да плащаме определена сума, която да бъде в рамките на възможностите на болницата. От НАП обаче отказаха ”, допълни Чунов. \r\n\r\n „Тези задължения са твърде отдавна. Не за първи път тази болница е обект на репортажи. Лечебното заведение е изключително нужно, защото резултатите, които  постигат лекуващите се, са добри. Това, което ние направихме е в последните три години на нашето управление, е да изплащаме до стотинка гласувания от общината бюджет”, заяви кметът на Перник Вяра Церовска. Тя допълни, че през 2019 г. в сградата ще бъдат изградени два центъра, които ще бъдат финансирани от Социалното министерство. \r\n\r\n „Тъй като сградата е публична общинска собственост, данъчните нямат право да продават болницата и да я обявяват на търг. Ще направим всичко необходимо, за да се срещнем с колегите от приходната агенция и да уточним техните искания и да се погасят задълженията”,  председателят  на Общинския съвет в Перник Иво Савов. \r\n\r\n След официалната позиция на НАП, търгът да бъде спрян, данъчните очакват от болничното заведение да бъдат стриктни и да изплатят дълга си.  \r\n \n\t\t\t\t\t\t", "date": "2018.12.01", "title": "ОБЯВИХА ЗА ПРОДАЖБА БОЛНИЦА В ПЕРНИК: Каква е причината?"}
{"url": "http://www.bnews.bg/article/252981-dzhenifar_lopes_razkri_nepodozirani_tayni_za_sebe_si", "text": "\n \r\n\r\n \"Не позволявам мнението на другите да влияе на това какво мисля аз за себе си. Но това ми отне доста време. \r\n\r\n Защото в началото на кариерата ми, се влияех от това, и това ме караше да се чувствам доста зле\", призна изпълнителката на \"Waiting for Tonight\" в Ню Йорк, след излъчването на филма, в който участва - \"Second Act\".   \r\n\r\n \"Казваха, че не мога да танцувам, да играя, че просто имам красиво лице, че имам голям задник и аз веднага започвах да си мисля, че това е вярно. И ме болеше доста дълго време\", призна звездата. \r\n  \r\n \n\t\t\t\t\t\t", "date": "2018.12.01", "title": "Дженифър Лопес разкри неподозирани тайни за себе си!"}
{"url": "http://www.bnews.bg/article/252977-kriminalno_proyaven_ot_sliven_arestuvan_za_falshiv_signal_na_telefon_112", "text": "\n Мъж от Сливен е задържан и глобен за фалшив сигнал на телефон 112, предаде БНР. Той е 40-годишен, стар познайник на полицията, криминално проявен и осъждан. Задържаният подвел полицията за забавление. \r\n\r\n Според подадения сигнал, въоръжен с огнестрелно оръжие мъж, движещ се с черен автомобил, заплашва деца от квартала. \r\n\r\n Полицията е реагирала незабавно на сигнала, съобщи началникът на Районно управление \"Полиция\" главен инспектор Димитър Кикьов. \r\n\r\n \"Веднага му е съставен акт. Той е отведен в Районното, но предвид на това, че има данни и за извършено престъпление по чл. 326 от НК, в момента ще извършим допълнителна проверка и материалите ще бъдат докладвани на Районна прокуратура. Искам да обърна внимание на гражданите, че телефон 112 трябва да се използва само по предназначение.\", обясни комисарят. \r\n\r\n Глобата по Закона за националната система за спешни повиквания с единен европейски номер е от 200 до 5000 хиляди лева. От началото на годината до момента са съставени 18 акта за фалшиви сигнали, а общият размер на глобите е 6 300 лева. Два от случаите са докладвани на Районна прокуратура. \r\n \n\t\t\t\t\t\t", "date": "2018.12.01", "title": "Криминално проявен от Сливен арестуван за фалшив сигнал на телефон 112"}
{"url": "http://www.bnews.bg/article/252975-na_94_godini_pochina_dzhordzh_bush_starshi", "text": "\n На 94 години почина Джордж Буш-старши, предадоха световните агенции.  \r\n  \r\n\r\n \"Джеб, Нийл, Марвин, Доро и аз с прискърбие съобщаваме, че след 94 забележителни години скъпият ни татко почина. Джордж Хърбърт Уокър Буш бе благороден човек и най-добрият баща, който биха могли да си пожелаят един син или една дъщеря\", заяви Джордж Буш-младши в изявление, пуснато в \"Туитър\" от говорителя на семейството Джим Макграт. \r\n\r\n Буш-старши беше 41-вият президент на САЩ и баща на на 43-тия президент.  \r\n\r\n През пролетта на тази година почина неговата съпруга – Барбара Буш. \r\n\r\n Джордж Буш-старши е роден на 12 юни 1924 г. Президент на САЩ е между 1989 и 1993 г. \r\n\r\n Преди това е конгресмен от Тексас (1967 – 1971 г.), посланик в ООН (1971 – 1973 г.), директор на ЦРУ (1976 – 1977 г.) и 43-ти вицепрезидент на САЩ по време на мандата на Роналд Рейгън. \r\n \n\t\t\t\t\t\t", "date": "2018.12.01", "title": "На 94 години почина Джордж Буш-старши"}
{"url": "http://www.bnews.bg/article/252974-87_dushi_bez_dom_sa_nastaneni_v_krizisniya_tsentar_na_stolichnata_obshtina", "text": "\n Тази нощ 87 души без дом са потърсили подкрепа и са били настанени в Кризисния център на Столичната община. В него те получават храна и възможност да пренощуват. \r\n\r\n В момента всички линии на градския транспорт изпълняват редовните си маршрути. \r\n\r\n Направени са обработки с опесъчаване на пътищата на планината Витоша: Бояна – Златни мостове и Драгалевци – Алеко. Частични обработки срещу заледяване са изпълнени на опасни участъци, както и на Южната дъга. \r\n\r\n Днес температурите се очаква да бъдат ниски, затова напомняме на шофьорите да използват автомобилите си оборудвани за движение при зимни условия и да шофират със съобразена скорост.  \r\n \n\t\t\t\t\t\t", "date": "2018.12.01", "title": "87 души без дом са настанени в Кризисния център на Столичната община"}
{"url": "http://www.bnews.bg/article/252973-prodalzhavat_protestite_na_zhaltite_zhiletki_vav_frantsiya", "text": "\n И тази събота продължават протестите във Франция, организирани от движението на \"Жълтите жилетки\". Стотици хиляди французи протестират срещу покачването на данъците върху горивата. \r\n\r\n Според правителството, налозите са необходими за борба с климатичните промени. Сондажите на социолозите отчитат висока обществена подкрепа за протестите и блокадите в страната.  \r\n \n\t\t\t\t\t\t", "date": "2018.12.01", "title": "Продължават протестите на \"Жълтите жилетки\" във Франция"}
