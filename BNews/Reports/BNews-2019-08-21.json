{"url": "http://www.bnews.bg/article/262969-belinata_chudo_koyato_se_predlaga_kato_panatseya_sreshtu_rak_i_autizam_mozhe_da_e_smartonosna", "text": "\nПолиция и прокуратура затвориха лаборатория за белина „чудо”, предлагана като лекарство срещу рак и аутизъм. Miracle Mineral Solution (MMS) е опасен химикал, чието действие е сходно, но дори по-опасно от това на белината. Уеб сайтът, който предлага този препарат, беше закрит в момента, в който търговците разбраха за разследването на bTV. \r\n\r\nЗа „Тази сутрин” главният държавен здравен инспектор д-р Ангел Кунчев обясни, че продуктът е незаконен и няма произход, а човекът, който го продава, няма никаква лекарска квалификация. \r\n\r\nЕкспертът заяви, че себестойността на продукта е равна на стотинки, а в уеб страницата той се продава срещу 45 лв. за 200 мл. След акция на РЗИ–Бургас и полицията са иззети опасните препарати от лабораторията в Бургас. \r\n\r\nПо думите на лекаря, само в САЩ са починали 7 души от подобни препарати, а стотици други са получили сериозни здравословни проблеми. Много хора отказват да подадат сигнал след употреба на подобни химикали, защото или се срамуват или не вярват на традиционната медицина. \r\n\r\nЕкспертът по обща и неорганична химия към БАН Нина Нанкова обясни, че въпросният продукт е по-опасен от белина. Според нея той е силен окислител, който при взаимодействие с вода образува киселини. Може да предизвика сериозни\r\nраздразнения, изгаряния на очите и носната лигавица. Зависи от приетата доза и разреждане. \r\n\r\nНанкова посочи, че в зависимост от погълнатото количество продуктът може да бъде смъртоносен. Също така MMS не е селективен дезинфектант – т.е. не убива само вредните бактерии, а дори и тези, които са полезни за тялото. \r\n\r\nСветослав Стаматов - човекът, който разпространява вредния продукт - заяви пред камерата на bTV, че „лекарството” не се използва за болести. Въпреки това на уеб страницата става ясно, че \"лекува\" заболявания, с които дори модерната медицина има все още трудности. \r\n\r\nПо указание - течността трябва да се приема по 8 пъти на ден, както и да се впръсква 2-3 пъти. Освен в България, MMS е търсен продукт в редица страни, включително и в САЩ. Миналата седмица той беше определен от американската здравна администрация (FDA) като опасен за здравето продукт.\r\n\r\n\r\n\r\n \n\t\t\t\t\t\t", "date": "2019.08.21", "title": "Белината 'чудо', която се предлага като панацея срещу рак и аутизъм, може да е смъртоносна"}
{"url": "http://www.bnews.bg/article/262975-vnesoha_sluchaya_zlaten_vek_v_prokuraturata_i_vss", "text": "\n След скандала Апартаментгейт институциите вече не можеха просто да се правят, че казусът \"Златен век\" не съществува. Април месец, след среща при премиера с всички отговорни институции, регионалният министър г-жа Аврамова, заедно с началника на ДНСК, кметът и главният архитект на София обявиха, че разрешението за строеж на 120-метровата сграда на лозенския хълм е изтекло през 2017г. и не може да бъде подновено. Началникът на ДНСК трябваше да подготви заповед, с която окончателно да прекрати това строителство. Такава заповед, обаче, не e издадена и до момента. \r\n\r\n Така започва писмо до медиите на Инициативен комитет \"Лозенец\". \r\n\r\n \"Отказът на отговорната по закон институция да се произнесе за валидността на разрешението за строеж на тази сграда от 2017г. представлява престъпно неизпълнение на служебните задължения. Поради тази причина сигнализирахме прокуратурата с искане да провери дали е налично виновно поведение от страна на началника на ДНСК.\", пишат още от ИК \"Лозенец\". \r\n\r\n Инициативният комитет продължава с това, че заповедта, която е издадена от Дирекция \"Национален строителен контрол\" е била за временно спиране на строителството на сградата поради редица технически проблеми. Самата заповед е отменена на първа инстанция от съда. \"Съдия Ситнилска се произнася, че отменя заповедта за временно спиране, но в самия край на мотивите за това свое решение тя изразява становище, което не е свързано с предмета на делото и е силно противоречиво.\", споделят от ИК. \r\n\r\n Според Инициативния комитет съдия Ситнилска цитира позицията на ищците от \"Артекс\" относно срока на валидност на разрешението за строеж, като заявява, че то изтича пред 2028г. В процеса на делото не са представени аргументи в обратна посока, защото от ДНСК отказват да вземат отношение за срока на разрешението. Притеснителното е, че взимането на отношение за срока на разрешителното не може да се обжалва, защото то е само в мотивите, няма го в диспозитива на заповедта. Но това становище остава в правния мир и умишлено или не, то служи като превенция пред институциите. Казва им се, не се произнасяйте за срока на разрешението за строеж, не издавайте заповед за спиране. Подобна роля на съда не е отредена в правния мир. \r\n\r\n \"Административният съд се произнася по конкретни въпроси на база конкретни административни актове. Не е редно да се произнася за евентуални бъдещи актове на институции и то вземайки предвид само едната страна на спора без защита на другата позиция. Без да влизаме по същество в противоречията на самото тълкувание, което приема съдията относно поправката \"Артекс\" и безкрайните разрешителни за строеж, подновявани с изменения в проектите, считаме, че актът на съдия Ситнилска е силно проблематичен, както и нейното поведение по този казус. Затова внасяме сигнал до Инспектората към Висшия съдебен съвет с искане да разгледат казуса и да се произнесат, доколко подобно произнасяне по тема извън обхвата на делото е допустимо и да предприемат необходимите действия за възстановяване доверието в институцията.\" пишат ИК \"Лозенец\". \r\n\r\n Членовете на комитета заявяват категорично, че делото, което се води в момента, не касае разрешението за строеж. За това трябва да се произнесат от ДНСК. Непроизнасянето не говори само за некомпетентност, то поражда съмнения за престъпно поведение, допълват те. \r\n\r\n \"Ако от Строителния контрол нямат капацитета да формулират аргументирана и издържана заповед за окончателно спиране на строителството, от ИК \"Лозенец\" сме готови за наша сметка заедно с юристи да подготвим такава заповед и да я изпратим до началника на ДНСК. На него ще му остане само да я подпише.\" \r\n\r\n Още по-значимият въпрос остава как при единодушие на премиер, регионален министър, началник ДНСК, кмет и главен архитект на София за необходимостта от заповед за незаконно строителство на обекта Златен век, в крайна сметка такава заповед липсва. #Кой не позволява да се издаде такава заповед? #Кой стои не само над директори, кметове и министри, но стои и над министър-председателя? #Кой взима решенията? - това са настойчивите въпроси, с които ИК \"Лозенец\" завършва писмото си до медиите. \r\n \n\t\t\t\t\t\t", "date": "2019.08.21", "title": "Внесоха случая \"Златен век\" в прокуратурата и ВСС"}
{"url": "http://www.bnews.bg/article/262972-podpali_se_smetishteto_na_karlovo", "text": "\n Гори сметището на Карлово, съобщи инспектор Петър Тосков, от РДПБЗН. \r\n\r\n \"Огънят вече е локализиран на площ от 200 кв. метра\", каза Тосков. \r\n\r\n Засега не са ясни причините за пожара. \r\n \n\t\t\t\t\t\t", "date": "2019.08.21", "title": "Подпали се сметището на Карлово "}
{"url": "http://www.bnews.bg/article/262976-gartsiya_nyama_da_pomaga_na_iranskiya_tanker_da_stigne_do_siriya", "text": "\n Гърция няма да предостави помощ за доставяне на петрол на Сирия на иранския танкер, който сега плава в източна посока в Средиземно море. Това изтъкна заместник-министърът на външните работи на Гърция Милтиадис Варвициотис, цитиран от \"Ройтерс\". \r\n\r\n \"Изпратихме ясно послание, че в никакъв случай не бихме искали да улесним пренасянето на този петрол до Сирия\", коментира Варвициотис пред телевизия ANT1. \r\n\r\n Танкерът Adrian Darya 1, който беше освободен след задържането му в Гибралтар, превозва 2 млн. барела суров петрол. Към момента той се намира в района на гръцкото пристанище Каламата, като се очаква да пристигне на 26 август. \r\n\r\n САЩ искат танкерът да бъде задържан, защото според тях корабът има връзки с Революционната гвардия на Иран, която те определиха за терористична организация. Те призоваха Гърция да се въздържа от каквато и да е помощ, докато кипърски дипломатически източник заяви, че подобно послание е било изпратено и до Кипър. \r\n\r\n Полуофициалната иранска новинарска агенция ILNA съобщи по-рано днес, че Adrian Darya 1 понастоящем бил отдаден под наем на иранска корабоплавателна компания, като е собственост на Русия. \r\n\r\n Варвициотис заяви, че Гърция не разполагала с пристанищни съоръжения, които биха могли да приемат такъв голям кораб, но не отхвърли възможността, че той би могъл да хвърли котва в гръцки териториални води. \r\n\r\n Гръцкият представител допълни, че САЩ били във връзка с Гърция по този въпрос. Запитан какво ще се случи, ако корабът навлезе в гръцките териториални води и хвърли котва, той отбеляза: \"В такъв случай ще видим какво ще се случи.\" \r\n\r\n Варвициотис заяви, че иранското правителство не се е свързвало с гръцките власти. Той посочи, че товарът би могъл да бъде разтоварен в рафинерия, но \"очевидно не\" на територията на Европейския съюз. \r\n\r\n   \r\n \n\t\t\t\t\t\t", "date": "2019.08.21", "title": "Гърция няма да помага на иранския танкер да стигне до Сирия"}
{"url": "http://www.bnews.bg/article/262978-poveche_ot_polovinata_britantsi_iskat_referendum_za_brekzit", "text": "\n Малко над половината от британците подкрепят всяко окончателно споразумение или договорка за Брекзит между Великобритания и Европейския съюз да бъде подложено на референдум. \r\n\r\n Това показва социологическо проучване само малко повече от два месеца до излизането на Великобритания от Европейския съюз, съобщава \"Ройтерс\". \r\n\r\n Общо 52 на сто от анкетираните са подкрепили провеждането на референдум за споразумение за Брекзит, докато 29 на сто са се противопоставили на подобен вариант, а 19 на сто са казали, че не знаят какво трябва да се направи. \r\n\r\n Управляващата Консервативна партия има значителна преднина пред опозиционната Лейбъристка партия, показва още допитването, като партията на премиера Борис Джонсън има подкрепата на 42 процента от избирателите, докато основната опозиционна формация е подкрепяна от 28 процента от гласоподавателите. \r\n \n\t\t\t\t\t\t", "date": "2019.08.21", "title": "Повече от половината британци искат референдум за Брекзит "}
{"url": "http://www.bnews.bg/article/262971-novo_bolnichno_zavedenie_otvarya_vrati_v_gabrovo", "text": "\n Министерският съвет прие Решение, с което одобрява създаването на \"МБАЛ Свети Иван Рилски Габрово\" ЕООД. Това е първото лечебно заведение за болнична помощ, което се създава с Решение на Министерски съвет, в съответствие с промените в Закона за лечебните заведения. \r\n\r\n Тригодишният бизнес план за развитие на \"МБАЛ Свети Иван Рилски Габрово\" ЕООД предвижда лечебно заведение да разполага със 107 легла и да изпълнява медицински дейности в обхвата на медицинските специалности по вътрешни болести, пневмология и фтизиатрия, кардиология, гастроентерология, нефрология, ендокринология и болести на обмяната, нервни болести, физикална и рехабилитационна медицина и образна диагностика. \r\n\r\n Съгласно оценката на потребностите, изготвена от Изпълнителна агенция \"Медицински надзор\" въз основа на Националната здравна карта, в област Габрово напълно са изчерпани възможностите за разкриване на нови легла по специалностите гастроентерология, ендокринология и болести на обмяната, нервни болести, както и непрофилирани вътрешни легла, а за нови легла по специалностите кардиология, нефрология, пневмология и фтизиатрия, физикална и рехабилитационна медицина в областта, са ограничени. \r\n\r\n В рамките на процедурата по Закона за лечебните заведения е получено и становище от НЗОК, според което е нецелесъобразно увеличаване финансирането на лечебните заведения за болнична помощ в област Габрово за заплащане на дейности, които се изпълняват от съществуващите лечебни заведения. \r\n\r\n С оглед това Министерският съвет реши да одобри създаването на \"МБАЛ Свети Иван Рилски Габрово\" ЕООД, която да осъществява медицински дейности по следните специалности, за които е установена потребност съгласно Националната здравна карта: вътрешни болести, пневмология и фтизиатрия, кардиология, нефрология, физикална и рехабилитационна медицина и образна диагностика. \r\n\r\n Съгласно нормативните изисквания с решението е определен срок от три месеца, в който управителят на дружеството да подаде заявление до министъра на здравеопазването за издаване на разрешение по чл. 47 от Закона за лечебните заведения. \r\n \n\t\t\t\t\t\t", "date": "2019.08.21", "title": "Ново болнично заведение отваря врати в Габрово"}
{"url": "http://www.bnews.bg/article/262979-dimitar_bayraktarov_naznachenieto_na_mariyana_nikolova_za_predsedatel_na_saveta_po_kibersigurnost_e_poradi_lipsa_na_izbor", "text": "\n Все повече хора коментират назначението на Марияна Николова за председател на Съвета по киберсигурност. Би Нюз потърси за коментар водещия журналист и депутат от 43-то Народно събрание Димитър Байрактаров. \r\n\r\n Би Нюз- Как ще коментирате назначаването на вицепремиера Марияна Николова за председател на Съвета по киберсигурността и защо Бойко Борисов избра точно нея? \r\n\r\n Д.Байрактаров- Мисля, че е редно да сложим край на една огромна спекулация. Не ѝ прави чест и на самата г-жа Николова да спекулира и да се прави на значима. Борисов я назначи поради липса на избор и защото Закона за Киберсигурността го задължава. По закон тази длъжност се заема от вицепремиер, а сега ви обяснявам защо точно Марияна Николова! В състава на Съвета по киберсигурността влизат министъра на отбраната, който в нашия случай е и вицепремиер, влиза министъра на външните работи, който в нашия случай е и вицепремиер, тоест двама вицепремиера отпадат, остават Томислав Дончев, който обаче още преди три месеца заяви, че не може да поеме този пост и накрая остава въпросната Марияна Николова, премиерът Борисов просто трябва да спази закона. \r\n\r\n Б.Н.-  Искате да кажете, че Борисов просто не е имало кой друг да определи за този пост! \r\n\r\n Д.Б.- Точно това ви казвам, защото това изисква и закона от Борисов. Тъжно е, че водещи медии и телевизии не си направиха труда да прочетат закона, а въпросната госпожа днес допълнително спекулира, че лично премиера и бил предложил. Ами кой да ѝ предложи като закона го изисква? Все пак е редно да кажем, че като председател на този съвет от тази госпожа нищо не зависи, тъй като чл.7, ал.2 гласи следното: \"Управлението и организацията на системата за киберсигурност се осъществяват от Министерския съвет.\". Съвета по киберсигурност е координиращ орган към Министерски съвет. \r\n\r\n Б.Н- Да не намеквате, че опита на Николова като секретарка е по-полезен в този случай отколкото някакви познания по киберсигурност. \r\n\r\n Д.Б.- Вие го казвате, но реално е точно така. Състава на Съвета по киберсигурност е законово устанувен чрез чл. 9 , ал.3 от закона и той е следния: \r\nЧленове на Съвета по киберсигурността са: \r\n1. министърът на вътрешните работи; \r\n2. министърът на отбраната; \r\n3. министърът на външните работи; \r\n4. министърът на финансите; \r\n5. министърът на транспорта, информационните технологии и съобщенията; \r\n6. министърът на енергетиката; \r\n7. министърът на здравеопазването; \r\n8. министърът на околната среда и водите; \r\n9. началникът на отбраната; \r\n10. главният секретар на Министерството на вътрешните работи; \r\n11. председателят на Държавна агенция \"Национална сигурност\"; \r\n12. председателят на Държавна агенция \"Разузнаване\"; \r\n13. директорът на Служба \"Военна информация\"; \r\n14. началникът на Националната служба за охрана; \r\n15. председателят на Държавна агенция \"Електронно управление\"; \r\n16. секретарят на Съвета по киберсигурността; \r\n17. секретарят на Съвета по сигурността към Министерския съвет; \r\n18. представител на президента на републиката, изрично определен от него с указ. \r\nКакто виждате състава на този съвет практически е от половината Министерски съвет, а решенията и предложенията са колективни. По-важна роля има Националният координатор по киберсигурност защото той ръководи изготвянето и актуализирането на Националната стратегия за киберсигурност и пътната карта към нея. \r\n\r\n Б.Н.- Готова ли е България за осъществяването на киберсигурността? \r\n\r\n Д.Б.- За съжаление има много какво да се желае, но на първо място държавата е крайно време да отдели финансов ресурс за наемането на висококвалифицирани и подготвени кадри и експерти в тази област. Не приемам оправданието, че нямало пари. Точно във вашия сайт четох за държавни служители, които получават по няколко стотин хиляди лева заплата. И служителите, които бяхте посочили спокойно мога да кажа, че не заслужават и една десета от тези високи възнаграждения. Крайно време е да разберем, че електронното управление спестява много време и ресурс и нужно да бъде подсигурено със сериозна сигурност и подготвени кадри. Държавата и управляващите са длъжни да го направят, в противен случай ще имаме много проблеми.  \r\n\r\n   \r\n\r\n   \r\n \n\t\t\t\t\t\t", "date": "2019.08.21", "title": "Димитър Байрактаров: Назначението на Марияна Николова за председател на Съвета по киберсигурност е поради липса на избор!"}
{"url": "http://www.bnews.bg/article/262977-pernik_vzima_105_mln_za_izgpazhdane_na_vodna_i_analizatsionna_infpactpy_typa", "text": "\n Mиниcтъpът нa oĸoлнaтa cpeдa и вoдитe Heнo Димoв пoдпиca дoгoвopи зa изгpaждaнe нa вoднa и ĸaнaлизaциoннa инфpacтpyĸтypa c BиK дpyжecтвaтa в Πepниĸ, Bидин и Cилиcтpa, информира periscop.bg. \r\n\r\n C peaлизиpaнeтo нa пpoeĸтa нa „BиK“ OOД – Πepниĸ щe бъдe yвeличeн cъбpaният и тpeтиpaн тoвap нa зaмъpcявaнe пpeди зaycтвaнeтo нa oтпaдъчнитe, щe ce нaмaлят зaгyбитe нa вoдa във вoдoпpeнocнитe мpeжи и щe бъдe пoдoбpeнo вoдocнaбдявaнeтo нa нaceлeниeтo в oбocoбeнaтa тepитopия, oбcлyжвaнa oт дpyжecтвoтo. Πo пpoeĸтa щe бъдe дoизгpaдeнa и peĸoнcтpyиpaнa ĸaнaлизaциoннaтa мpeжa зa oтвeждaнe нa вoдитe дo peĸoнcтpyиpaнaтa пpeчиcтвaтeлнa cтaнция – гp. Бaтaнoвци. Peaлизиpaнитe дeйнocти щe пoдoбpят eĸoлoгичнoтo cъcтoяниe нa вoдoпpиeмниĸa – peĸa Cтpyмa, ĸoeтo щe cпoмoгнe зa възcтaнoвявaнe нa биopaзнooбpaзиeтo и ĸaчecтвoтo нa мecтooбитaниятa нa pacтитeлни и живoтинcĸи видoвe в apeaлa нa peĸa Cтpyмa. Oбщият paзмep нa инвecтициятa e близo 105 млн. лв. Oпepaтивнa пpoгpaмa „Oĸoлнa cpeдa 2014-2020 г.“ (OΠOC) ocигypявa бeзвъзмeзднa финaнcoвa пoмoщ в paзмep нa 78,6 млн. лв. \r\n\r\n Πo пpoeĸтa нa „BиK“ EOOД – Bидин щe бъдe peĸoнcтpyиpaн дoвeждaщ вoдoпpoвoд oт пoмпeнa cтaнция „Cлaнoтpън“ дo гp. Bидин. Πpeдвиждa ce чacтичнa peĸoнcтpyĸция нa ĸaнaлизaциoнния ĸoлeĸтop, ĸoeтo щe пoвиши eфeĸтивнocттa нa paбoтaтa нa пpeчиcтвaтeлнaтa cтaнция, ĸoятo пpeдcтoи дa бъдe пycнaтa в eĸcплoaтaция дo ĸpaя нa 2019 г. С успешното изпълнение на дейностите близo 40 000 жители ще имат достъп до подобрено водоснабдяване. Πpoeĸтът e нa oбщa cтoйнocт 23,6 млн. лв. OΠOC ocигypявa близo 18 млн. лв. \r\n\r\n Πpoeĸтът нa „BиK“ OOД – Cилиcтpa цeли пoвишaвaнe eфeĸтивнocттa пpи пoлзвaнe нa вoдитe и нaмaлявaнe нa зaгyбитe нa вoдa във вoдoпpoвoднитe мpeжи нa нaceлeнитe мecтa Cилиcтpa, Aйдeмиp, Kaлипeтpoвo и Tyтpaĸaн. C изпълнeниe нa дeйнocтитe дoпълнитeлнo 45 500 житeли щe имaт дocтъп дo пoдoбpeнo вoдocнaбдявaнe. Πpoeĸтът пpeдвиждa дoизгpaждaнe и peĸoнcтpyĸция нa нaд 100 ĸм BиK мpeжa и дoвeждaщи вoдoпpoвoди. Зa пoвишaвaнe нa eфeĸтивнocттa нa yпpaвлeниeтo нa BиK cиcтeмитe e пpeдвидeнo пpoeĸтиpaнe и изгpaждaнe нa интeгpиpaнa гeoгpaфcĸa инфopмaциoннa cиcтeмa. Oбщият paзмep нa инвecтициятa e близo 79,4 млн. лв. OΠOC ocигypявa бeзвъзмeзднa финaнcoвa пoмoщ в paзмep нa 59,4 млн. лв. \r\n\r\n Cpoĸът зa изпълнeниe и нa тpитe пpoeĸтa e 49 мeceцa. \r\n \n\t\t\t\t\t\t", "date": "2019.08.21", "title": "Перник взима 105 млн. за изгpaждaнe нa вoднa и ĸaнaлизaциoннa инфpacтpyĸтypa "}
{"url": "http://www.bnews.bg/article/262963-polovin_miliard_evro_dyalov_kapital_iztekal_ot_balgariya_za_parvoto_polugodie", "text": "\n Когато се говори за преките чуждестранни инвестиции в страната е добре таблиците на БНБ да се четат внимателно. На първо четене нещата изглеждат не чак толкова зле, защото преките чуждестранни инвестиции в България за първото полугодие са 4571 млн. eвро и нарастват със 152.6 млн. eвро в сравнение със същия период на миналата година. Това изрично се посочва в информацията на БНБ по въпроса. Но там има и други данни. \r\n\r\n \"Дяловият капитал (преведени/изтеглени парични и апортни вноски на нерезиденти в/от капитала и резервите на български дружества, както и постъпления/плащания по сделки с недвижими имоти в страната) е отрицателен и възлиза на 687.6 млн. евро за януари - юни 2019 г. Той е по-нисък с 495.1 млн. евро от дяловия капитал за януари - юни 2018 г., който е отрицателен в размер на 192.6 млн. евро. Нетният поток от инвестиции на чуждестранни лица в недвижими имоти е положителен в размер на 3.3 млн. евро, при положителен нетен поток от 10.9 млн. евро за януари - юни 2018 г. \r\n\r\n По страни, най-голям дял в инвестициите в недвижими имоти имат Русия (1.1 млн. евро), Латвия (0.5 млн. евро) и Казахстан (0.5 млн. евро), съобщава още БНБ. Това означава, че чуждите инвеститори изнасят капиталите си от България и тази тенденция се задълбочава. \r\n\r\n Вместо да увеличават капиталите си у нас, или да създават нов бизнес, външните инвеститори предпочитат да финансират това, което вече имат или им е останало в България, със заеми. \r\n\r\n \"За януари - юни 2019 г. нетният поток по подстатия Дългови инструменти (промяната в нетните задължения между дружествата с чуждестранно участие и преките чуждестранни инвеститори по финансови, облигационни и търговски кредити) възлиза на 1096.2 млн. евро, при 268.4 млн. евро за януари - юни 2018 г\", пише БНБ. \r\n\r\n Вярно е, че дълговото финансиране на дъщерни дружества също се брои за пряка инвeстиция. Тя обаче става доминираща, когато инвеститорите си създават опции за бързо изтегляне от една държава. \r\n\r\n Съдете сами дали подобна (дългова) инвестиционна активност може да се смята за признак за високо доверие към бизнес климата в България от страна на външните инвеститори. А е факт, че именно тези - дълговите инвестиции са единствената причина за отчетения ръст на преките инвестиции в България. \r\n \n\t\t\t\t\t\t", "date": "2019.08.21", "title": "Половин милиард евро дялов капитал изтекъл от България за първото полугодие"}
{"url": "http://www.bnews.bg/article/262962-kakvo_svarshi_kalinkata_na_karakachanov_kato_zam_ministar", "text": "\n Днес отново ставаме жертви на калинките във властта! Всъщност трябва да си признаем, че България е жертва на калинките, а те са навсякъде и във всичко. Никой обаче не се интересува от една много интересна особа- Султанка Петрова, която стана известна в обществото като калинката на Каракачанов. Същата е зам. министър в министерството на труда и социалната политика, но да сте чули какво точно е свършила тази особа? О, да! Султанка стана известна, че фирмата на бащата на внуците ѝ охранява българското Народно събрание! Да, същото Народно събрание, което по закон се охранява от НСО, но се охранява и от семейната фирма на Султанка. В същата семейна охранителна фирма смъртта си намери при странни обстоятелства 25 - годишния Даниел Тасев. Да сте чули някъде да се говори за обвинения за разследване, но иначе Каракачанов и Джамбазки са много щедри на интервюта след всеки смъртен случай в страната, но за смъртта на младия Даниел Тасев мълчат гръмовно! Мълчат и за странните обстоятелства , при които семейната фирма на Султанка охранява охраняваното от НСО Народно събрание! Вероятно и за това хората нарекоха Султанка \"калинката\" на Каракачанов! Сега на нас не ни остава нищо друго освен да се провикнем - Ало, прокуратурата, калинки на Каракачанов разследвате ли? \r\n \n\t\t\t\t\t\t", "date": "2019.08.21", "title": "Какво свърши \"калинката\" на Каракачанов като зам.министър?"}
{"url": "http://www.bnews.bg/article/262960-kevork_kevorkyan_aleya_pravo_kam_nebeto", "text": "\n АЛЕЯ – ПРАВО КЪМ НЕБЕТО \r\nВ наскоро появилата се на български биография на Ален Делон /“Ангел и хулиган“, Венсан Киви/ срещнах една забележителна фраза на Антоан дьо Сент-Екзюпери /“Земя на хората“/. \r\nТя ми изглежда безценна, особено днес. Ето я: „Величието на един занаят може би се корени преди всичко в това, че обединява хората: има само едно истинско богатство и то е отношението помежду им“. \r\n\r\n Разбира се, авторът й изобщо няма предвид телевизията - но пък сякаш тъкмо за все по-мизерния телевизионен занаят тя изглежда напълно на място. \r\nМизерен занаят, зависим, робски дори - обаче дори и само някакви огризки от достойнство да са останали в него, те, все пак, биха могли да свързват криво-ляво хората, за да не остават те сами в скотската си отчужденост, наложена им покрай цялостния упадък в годините на Прехода. \r\n\r\n Упадък на човещината, преди всичко. Скоро ще търсим в тълковния речник пояснение за тази дума. \r\nИ може би ще научим, че „човещина“ е да подхвърлиш 40 лева към коледните пенсии на бедняците. \r\n\r\n Всъщност, това понятие и днес вече не съществува за политиците - не само в речника им, а и в цялостната им представа за Живота, доколкото изобщо я имат. \r\n\r\n Тия дни Ирина Жерева /Би Ти Ви, Новините/ представи \r\n92-годишният Станислав Димитров от село Градешница: градушка ударила и унищожила лозето му. \r\nНищо и никакъв сюжетец, обаче какъв невероятен език има този човек, можеш да го слушаш безкрайно: как скръбта връхлита внезапно и погубва радостта; как би искал Живота да е като филмова лента, която да върнеш назад - и да я спреш някъде по-рано, извън Бедата - и това да бъде Божи знак, за да вярваме… \r\nКакъв е бил този човек, какво е работил, как е съхранил този език? \r\nКакви хора имаме, които имат таланта именно да обединяват - трябва да ги показват непрекъснато, гласовете им ще са противоотровата срещу бездушното слово, с което ни говорят, особено политиците. \r\n\r\n Та те обикновените хора говорят по-красиво дори на прасетата си - отколкото ония дърдорят „посланията“ си - кому, защо - няма никакво значение… Може би вече ви досаждам с възторга си от хора като бай Станислав, но пак не можах да се сдържа. \r\n\r\n А ония, докато дърдорят, да вземат да съборят мостовете на Кольо Фичето - та да не продължаваме несмислено да се самозалъгваме с новите си „строители“. \r\nСъбаряйте, събаряйте - това е в природата на Прехода, защото го пробутваха хора без елементарни сръчности. \r\nСамо на НДК още не са посегнали, понеже няма да има къде да си правят помпозните конгреси. \r\n\r\n Нямаха късмета и Мемориалът на Бузлуджа да падне от само себе си - та сега охранените им бузи се зачервиха от шамара, който им удариха американците от фондацията „Гети“ - с дарението си за проучването на Мемориала с оглед на запазването му. \r\nНашите развалячи гузно си затраяха, никой не благодари на фондацията. \r\nИ какво да й кажат - че са майстори-къртачи, обаче иначе демократи… \r\n\r\n Вече една вело-алея не могат да направят като хората - открили една преди три-четири години, уж експериментирали с някакви материали и сега тя е в окаяно положение, ще обявяват конкурс за ремонта й. \r\nВсе експериментират, днес некадърността минава за експеримент. \r\nНай-главният експеримент беше самият Преход - радвайте му се до насита. \r\n\r\n Една алея не им е по силиците, вие искате цяла държава да стопанисват. По-добре да я заколят някак наведнъж. \r\nКлането е над всичко - над сръчността, над предвидливостта, над грижовността. \r\n\r\n Шефът на Българския енергиен холдинг си подал оставката - поискали му я, докато бил в отпуск, на плажа. „И какво направихте?“ - пита храбрата репортерка. „Ами, останах си на плажа“. Ха-ха, хи-хи. \r\nЕдва по-късно стана ясно, че човека го натирили, понеже не скрил истината - а тя е, че за осем месеца държавата е загубила един милиард лева от евтиния ток, който се изнася в чужбина. \r\n\r\n „Държавата“ обаче мълчи, тя винаги мълчи в подобни случаи, стопаните й предвидливо онемяват, скоро ще онемеят и ония, които все още се осмеляват да питат за истината. \r\n\r\n Оная вело-алея пък се превръща в метафора: Тръгва от Надежда/квартала и се препъва в собствените си дупки, става част от общото суркане и препъване. \r\n\r\n Тия дни и Туркменистан ни подхвърли една идейка – не става дума за газа, с който ще ни залее, стига Руската Мечка да легне на другата си кълка; без нея и от Луната да потече газ, пак няма да стигне до нас - това пропусна да ни съобщи бившият американски посланик Уорлик, този комедиант на диверсификацията. \r\n\r\n Все пак, от Туркменистан лъхна нещо оптимистично: видяхме внушителните им морски комплекси ала Дубай, в които не се мяркаше нито едно човешко същество. \r\nСтроиш, ремонтираш - и никой не ти се пречка в краката. \r\n\r\n Може и най-дългата в света вело-алея да построиш - вертикална, право към небето. От експериментален материал, невидим. \r\nЧудна идейка за нашите \"строители\". \r\n\r\n Вход към алеята - само за избрани. \r\nЗа тях - лесен път за Възнесение. \r\n\r\n \r\n\r\n   \r\n \n\t\t\t\t\t\t", "date": "2019.08.21", "title": "Кеворк Кеворкян: АЛЕЯ - ПРАВО КЪМ НЕБЕТО"}
{"url": "http://www.bnews.bg/article/262966-mertsedes_otnese_momche_i_momiche_na_motor_v_burgas", "text": "\n Момче и момиче, летящи с мотор по надлеза на бургаския бул. „Янко Комитов” в посока мол „Галерия”, бяха буквално отнесени от бял \"Мерцедес\", опитващ се да завие наляво при кръстовището от мола в посока УМБАЛ „Бургас”. \r\n\r\n От мотоциклета на мястото са останали жалки останки. Двамата пострадали веднага са откарани в шокова зала, но не се знае какво е състоянието им. Белият \"Мерцедес\" е бил управляван от чужденец, вероятно е взет под наем. Човекът е силно стресиран, негови приятели опитват да го успокоят. Според очевидци моторът буквално се е врязъл в предната дясна врата и се е размазал. \r\n \n\t\t\t\t\t\t", "date": "2019.08.21", "title": "Мерцедес отнесе момче и момиче на мотор в Бургас"}
{"url": "http://www.bnews.bg/article/262973-temenuzhka_petkova_izbyaga_ot_vapros_za_meraka_na_hristo_kovachki_da_stroi_aets_belene", "text": "\nПроцедурата беше отворена за всички. Основният акцент трябва да е в това, че в процедурата участват световноизвестни компании. Това е много сериозна заявка. Ще преценим какво предлагат българските компании. АЕЦ „Белене“ е българска централа. Страната ще участва в проекта чрез НЕК. Ние ще участване с апорт на всички активи-с оборудването. Не се предвиждат държавна и корпоративна гаранции, и договори за изкупуване на енергия. \r\n\r\n\r\nС този отговор енергийният министър Теменужка Петкова избяга от въпроса дали фирмите, кандидати за строителството на АЕЦ „Белене“, са на Христо Ковачки. \r\n\r\n Има сериозен интерес към АЕЦ „Белене“. Много обмисляхме какви етапи да съдържа проекта.  Беше дадена възможност на други компании да сключат договори за изкупуване на енергия. Стратегическите инвеститори ще строят АЕЦ „Белене“. \r\n\r\n \r\n\r\nИзненада ме появата на български консорциум. Приятна, разбира се. Не мога да дам детайли за тези консорциуми. Има комисия, която е назначена. Тя ще направи налази на всички заявки за кандидати за стратегически инвеститори. \r\n\r\nСрокът за работа на комисията относно заявленията ще приключи до 90 дни. Може и срокът да се удължи. Това не са оферти, а заявления за участие в процедурата. Ще се направи кратка листа с компаниите, с които ние искаме да преговаряме. \r\n\r\n \r\n\r\nУсловията на процедурата са тези. Трудно ми е да кажа дали са възможни отстъпки. Това е процедура, дадена от българския парламент. Каквото реши той, това ще се случи.  По отношение на сеизмична сигурност на площадката, периодично са извършвани проверки от БАН. Тя е абсолютно сигурна. Другите приказки са преувеличения.  Документите, които съм видяла на БАН сочат, че площадката на Белене е една от най-спокойните възможни зони в страната.  Реакторите се намират на АЕЦ „Белене“ от 2017 г. те се съхраняват така, както пише в инструкциите на заводите производители.\r\n\r\n \n\t\t\t\t\t\t", "date": "2019.08.21", "title": "Теменужка Петкова избяга от въпрос за мерака на Христо Ковачки да строи АЕЦ ”Белене”"}
{"url": "http://www.bnews.bg/article/262968-sekretarkata_na_valeri_simeonov_se_razgranichi_ot_nego", "text": "\n \r\nАз в рамките на администрацията, в която съм работила, съм преминавала през различни обучения. Как да не разбирам от компютри? Всеки държавен служител трябва да разбира. Това каза вицепремиерът по икономическата и демографската политика Марияна Николова в ефирна на Нова телевизия. \r\n\r\n Предложението да бъде председател на съвета идва от премиера Бойко Борисов, каза тя. Той лично й е предложил на 19 август. Николова обясни, че в съвета ще влизат 18 експерти - от силовите министерства, ще има представител на президента и т.н. Тя обясни, че ще е необходимо да се изготви стратегията по киберсигурност, а след това да се определи и национален координатор на съвета. \"След като съм приела този ресор, за мен е предизвикателство да работя в тази сфера. Тук специфичното е, че след атаката към НАП, държаввата предприе редица фактори. Аз внесох спешна наредба в министерския съвет относно информационната сигурност\", каза вицепремиерът. Тя отрече спекулациите, \"че я вкарват в капан\", предлагайки й поста. \r\n\r\n \"През последните 2 години сме свидетели на европейски хакерски атаки, пострада и Германия\", каза Николова. Тя припомни, че Съветът на Европа наскоро прие наредба, която посочва редица санкции, които ще са срещу хакери. Категорично ще има промени в закона, обясни Николова. И добави: \"Вече започнахме промени в Закона за електронното управление\" Тя заяви, че ще предложи промени в Наказателния кодекс, тъй като в момента санкциите били изключително занижени. Ще предложи от 5 до 15 години за компютърни престъпления - проникване, хакване, установяване на система, хакване на пароли, изброи тя. \r\n \r\n  \r\n \n\t\t\t\t\t\t", "date": "2019.08.21", "title": "Секретарката на Валери Симеонов се разграничи от него!"}
{"url": "http://www.bnews.bg/article/262961-velikobritaniya_mnogo_dobre_rabotim_s_ivan_geshev", "text": "\n Посланикът на Великобритания у нас от 2015 година – Н. Пр. Ема Хопкинс, даде уверението си, че България разполага с пълна подкрепа и може да очаква съдействие от британска страна във връзка с мащабната хакерска атака срещу Националната агенция за приходите (НАП). \r\n\r\n “Едно от нещата, с които се занимаваме, е да оказваме подкрепа всяка държава да решава такива проблеми от своя собствена гледна точка. Напълно разчитаме на нашите български колеги. Също така те могат напълно да разчитат на нашата помощ по отношение на експертизата и на възможностите, с които можем да им окажем помощ. България не е единствената страна, в която инфраструктурата е заплашена и ние ще направим всичко възможно, за да помогнем тази заплаха да не излезе и, примерно, да заплашва и нашите граждани”, заяви Н. Пр. Ема Хопкинс пред БНР. \r\n\r\n Британският посланик у нас коментира и най-актуалната тема, свързана със съдебната система за тази година – избора на нов главен прокурор. По думите на Н.Пр. Хопкинс, тя е останала с много добри впечатления от работата на настоящия зам.-главен прокурор и единствен кандидат за следващ “обвинител №1” Иван Гешев. \r\n\r\n “Аз мисля, че това е вътрешен въпрос на България. Аз съм се запознала с господин Гешев. От моите оперативни колеги знам, че ние много добре работим с господин Гешев, особено при криминални случаи”, коментира Хопкинс. \r\n\r\n Преди месец посланикът на Великобритания имаше среща и с правосъдния министър Данаил Кирилов по отношение на анонсирания от него законопроект за изменения на Наказателно-процесуалния кодекс (НПК) и Закона за съдебната власт (ЗСВ), касаещи търсенето на отговорност на т.нар. “трима големи” в правосъдието – председателите на Върховния касационен съд (ВКС) и на Върховния административен съд (ВАС) и главният прокурор. В тази връзка Хопкинс подчерта, че е “лично заинтересована” какви ще бъдат финалните изменения и, че следи развитието по въпроса. \r\n\r\n “Естестествено аз лично съм заинтересована как ще се разреши този въпрос, защото това е извънредно важен момент. Още повече, че тук е намесена и българската Конституция и мисля, че като държава – членка на ЕС ще остане наш партньор при всички аспекти на въпроса”, посочи британският посланик у нас. \r\n\r\n На 23 юли се навършиха и 140 години дипломатически отношения между България и Великобритания. Относно това дали дипломатическата история ще има значение за това какво ще се случи с правата на българските граждани на острова след Брекзит, посланик Хопкинс коментира: \r\n\r\n “Наистина имаме задълбочени и много богати отношения. С удоволствие заявявам, че можем да допринесем за тяхното укрепване, затвърждаване, задълбочаване и обогатяване, независимо от това дали сме в Брюксел или не. Ние искаме българите да останат и много сериозно държим на това. В момента се работи върху една схема, според която всички българи, които са се възползвали от тази схема за начина на оставане, могат да продължават да използват положението. Искаме българите да дойдат, защото всяка година много от тях, които идват, имат някакъв принос. Бихме искали тази тенденция да продължи и през 2020-2021 г. Работим много сериозно с българските си колеги (за правата на британските граждани у нас – б.р.) и те въведоха едно законодателство, по силата на което британските граждани могат да се радват на същите права и същото положение. Ние сме много доволни, защото това е едно взаимно споразумение на огледални отношения”. \r\n\r\n \r\n\r\n В неделя в „Сънди таймс“ публикува документ според който Великобритания ще бъде засегната от “недостиг на гориво, храни и лекарства, ако напусне Европейския съюз без споразумение, а също така е заплашена от нарушаване на работата на пристанищата и твърда граница с Ирландия”. Това показват документи на британското правителство /т .нар. „Операция Yellowhammer“/. \r\n\r\n \"Това, което докладва “Сънди таймс”, отразява сегашната, актуалната работа на британското правителство по въпроса за споразумението и трябва да ви кажа, че много внимателно и прецизно се разглеждат всички аспекти, не само на търговията, но и на всичко останало, за да сме сигурни, че действаме по начин, който може да бъде предсказуем. Естествено, че никой не знае точно какви условия ще се появят, но ние бихме искали да предотвратим всеки възможен лош резултат, защото действително това, което е необходимо, е да консултираме и бизнеса, и хората за това как да действат. Освен това е необходимо едно вторично законодателство, което да обвие в правилна рамка всичко, което ще се прави“. \r\n\r\n Посланик Хопкинс не очаква обрат по темата „Брекзит“ заради проучването на в. “Индипендънт”, че само 34% искат премиерът Джонсън да осъществи Брекзит без споразумение на 31 октомври, а 49% го призовават или да отложи, или изцяло да отмени Брекзит, или да проведе нов референдум по темата: \r\n\r\n   \r\n\r\n „Нашето правителство, което сега е оглавявано от Борис Джонсън, много ясно подчерта, че на 31 октомври ние напускаме, излизаме от Европейския съюз със или без сделка. Естествено, че е за предпочитане да го напуснем със сделка, но смятаме, че това е един въпрос, който трае вече доста дълго време“. \r\n\r\n   \r\n\r\n Великобритания оценява реакциите на България по случая Скрипал, каза дипломатът и изтъкна че София „много сериозно подкрепи действията на Хагската организация за забрана на химическите оръжия. За да можем да продължим в същата посока, ние се нуждаехме от тази подкрепа. Да не говорим, че България подкрепи и санкциите на Обединените нации в случая с Русия“. \r\n\r\n   \r\n\r\n Преди да стане първата жена-посланик на Великобритания в София, Н.Пр. Ема Хопкинс е ръководила кампанията на британското правителство за спиране на сексуалното насилие във военни зони. Тя коментира първата Световната конференция за свободата на медиите, която се проведе в Лондон неотдавна: \r\n\r\n   \r\n\r\n „Нашата позиция е, че за демокрацията свободата на медиите е от критична важност. Това означава, че и правителствата, и индивидите, и бизнесът трябва да въздействат, за да осигурят това“. \r\n\r\n   \r\n\r\n \r\n \r\n\r\n <div class=\"rc-wc rc-bp rc-uid-113575 rc-g-dl \" style=\"overflow: visible; visibility: visible;\" data-id=\"113575\" \"=\"\" data-rows=\"2\" data-cols=\"3\" data-rcp=\"eyJ3IjoiMTEzNTc1IiwidCI6InJjXzY4NiIsImMiOiIxNTY2MzU3NTIwMzIyIiwid2lkdGgiOiIxMzgyIiwicmVmZXJlciI6Imh0dHBzOlwvXC9idWx0aW1lcy5jb21cLyIsInNpdGVfdXJsIjoiaHR0cHM6XC9cL2J1bHRpbWVzLmNvbVwvJWQwJWIyJWQwJWI1JWQwJWJiJWQwJWI4JWQwJWJhJWQwJWJlJWQwJWIxJWQxJTgwJWQwJWI4JWQxJTgyJWQwJWIwJWQwJWJkJWQwJWI4JWQxJThmLSVkMCViYyVkMCViZCVkMCViZSVkMCViMyVkMCViZS0lZDAlYjQlZDAlYmUlZDAlYjElZDElODAlZDAlYjUtJWQxJTgwJWQwJWIwJWQwJWIxJWQwJWJlJWQxJTgyJWQwJWI4JWQwJWJjLSVkMSU4MVwvIn0=\" data-rct=\"6\" data-rc-g-dl=\"6\" data-rc-g-d=\"6\" data-rc-g-t=\"6\" data-rc-g-p=\"5\" data-original_load=\"eyJzcG9uc29yZWQiOlszODMxNTg0LDM5MDE5OTMsMzk1OTQxOSwzNTU4ODkwXSwiaG91c2UiOlsxNTY5OTM5LDMyNTI4ODZdfQ==\" data-refresh=\"\" data-refresh-int=\"60000\" data-view=\"clqojERcxCEhOUEFG1a%2FN3%2B969y7zwGKre1E%2Fckqy%2BxyuC7I760zrhhOyGLm0hYBDFn6YIGYdtWkzPijLsy89ifTxyys231pyxsITQWLo5S4QJM%2Bq%2FvNa2%2FVavt%2Forrwam6f1w6VpJCURdA7DJWKqhbpBeIseB86160bLpxkXgzFQ1IHZG7x%2FcjYIDv5r0G7YzfoBZib%2BavsbyqtDQ4QSWuuflSd3JUwn49Sd0SPxIZSbJjhrcXdiTBnDhvdg%2FDKj%2Bh6pD8llCvSBZE0bdawRoDIxOL%2BSRh%2BJ62xfJX9A2guujhlme1RGPxoALGBOCnttO%2Bqn1RgpfQ8o0nyGmGX6V%2Frkn5%2BYsVdjLiwiyOfvexeAtF8ZsHNIopQLNp0SgUX%2BSm3QER9xP78LJcDaLEPFm8MGvExCEcvFDno%2BCaAd%2F6NOuoYmPPWyYF3XObIy%2FULqvVYDuVm3k5CMHZpaOV9xVmf78GzKaY1iaen4HlMhTC23jJoTtbSi4WAvsJsAjMtRR%2FdzJwwIF%2FQ%2FeoO%2BXmdG%2Fv7%2FpAU52l0HZripvvUevmSVMllVzH8bniZeCsNUu4cUW2IYOGGUAw38dWiSHQDh0e2yOxN5mBWH%2BVsEQrhRMsLzQ4G36ZaDeD6Ns%2BOZ4KaJ208rmKFwvfeUcq18D3cN8JiUSlGuicoMGh34LOem%2BiztEW%2Biskq4BVgcZXfVwOd40RigddHCEUdhpaqJUS83Gp8pXMe%2BrJcGfakHCsWbK8A5wfhSKwnp4%2F4eN%2Fc44O7y8JumIamrpcHbK2keJtwy31kBGRLxFAf8qjRxbJx2AgwLcHg6L%2B8vipvCy2S8m0bK0jGMl2RnZ%2Bubg7IQLkzgXBzcLXkIf6P6DFCTNk%2FhlvTLQJkmobemMIx8i5%2F2xc3SHH%2BM0AmoOy4IhG2xpQ41tWu9rqKEsU3MyKxhqIo6FamX6WFz46eo%2Fx5q0m1RhKmnvQAG6ACrfNagrY60crcE62blUOAmMd7Ajl8pt64MskGS9LF4%2BPvwyn07vHe%2FgBtVrvK1dL4qkaBIIdzmfLhS8roe3GJ2f%2B9gaWX8BUO%2BpfnPyqgqv%2BdXK4zhiAbcilcZynkxh9qC7xYUfC34N8FauZX1XvuANDnjmNvea6SAg5zgP1v5KZps9ARg4jdSklvWUhJp2tia1nTs8xhf6lBfq7UXBQFyzTqjurlpESW1E7p9TQgOdnxEyJEtC6hxNC7LoKhBAtYYwX0sATkH0ObyB%2Bnhgm58xJMBshv6lqvJpZaKi52VaoF2UHxP0ZYWOPbFe%2F2dWao1mwHbGInDVpSbTHgmPnV067UMwaS1Yn2aufRsy5qscHoVEn%2FskrMR4Akmw10Fi8LpboyqrQpZ%2B5dQ5uPUcRSPM9XDQWOugwLZ0asVTt57kw9dVR4g3%2Fkbjt9gxNL13cSbwuhDzrN2YdJwvSUKEXJPkAiNbwSLwRSaBQckUHctfBbFzi91nEfVYJ8XW050Z8t9%2B%2BndHX8MCmxAMJ5T%2FN6ybnGEPByvPEk65duV8WKfwHSd5b5iQ49CuZIKl6CVW%2FOFzNl9zILeGRNNwkxz%2FPdNh99cwtqDNQ4lg4HebsOp8OZDX6a9UP0JSR5eASFQbsaCay2q8qhmRA4CkoZKF2%2FruKwi0VwY0ah45sdqKg3iPM24AMGpLz50VT5eiy8cTTYgnJDptaFccDVQMt8pa%2FtBwMTsND5iPVUbm7fHbWe7OZZXPsUFgdeFrER5K3Sp51s5MlrtV%2Fnsa6ZyORaowiulIBXzfBFvlg09Pu6TpFOs2yvFXm9ENwzHPnv1M8P6Lp8qqeWDUmYw4nNVFlxjZVhS6RddtNvEtZaz9qG6Z7B9zZgO56HXhgx0R1gOIGz5qs70BtXxnZySS5QQJQDYedUSGoc3y9L%2FsGk6WtXpncBpjtOXWwe1o7xU%2BSmg3vD0Butiy4VC4QoeFVarYWenOfK0PTwPuH0AkgyIoP7hzCkhjqcGHyocH4VYjXvYDhmgSeHJ1o0eTFHRD22mhHRnOtUqbBEr57slja6xShkK2va90NjndIeIilMkBUh5Fh2xhBtjwFyYlsFEOAArdZ4Fr6fm6DKu4BF0X%2Bznz2ov9zBioWpmitmG4gCdYrfK8Vxzei%2FqUJKSN6kzg72GXooPDn9fV7lH8FbqyzsCX295z7k4EDC9W0jt1bXSykvjm6XRXLkkuYkCcluqrKlMufoUrkkXBO4Ck5tUyjd3Zk%3D\"> \r\n  \r\n \n\t\t\t\t\t\t", "date": "2019.08.21", "title": "Великобритания: Много добре работим с Иван Гешев"}
{"url": "http://www.bnews.bg/article/262965-golyamata_zhega_svarshi_v_sryada_posledno_36_37_gradusa", "text": "\n Тежката и мъчителна жега свърши, в сряда максималните температури ще са от 32-37 градуса, а през следващите дни от седмицата ще се понижат с 1-2 градуса. Това съобщи шефът на синоптичната фирма TV-MET Петър Янков. \r\n\r\n Въпреки това времето ще остане приятно топло и слънчево. В петък и събота ще премине кратка облачна вълна от северозапад. Привечер в петък ще превали в североизточните райони на страната - предимно в Русенско и Силистренско, а в събота - в планините. \r\n\r\n От неделя до края на месеца ще се задържи сухо и топло с максимални температури от 30 до 36 градуса. \r\n\r\n Сутрините по Южното Черноморие ще има мъгли, които бързо ще се разсейват, което е обичайно явление за втората половина на лятото. Температурата на морската вода ще се задържи 25-27 градуса. \r\n\r\n Времето ще е изключително подходящо за високопланински туризъм, защото вятърът е слаб, каза още метеорологът. \r\n\r\n Според дългосрочната прогноза и в началото на септември ще е подходящо за почивка по Черноморието и в планините. Като цяло септември ще е сух месец. Валежните периоди са между 13 и 15 септември, както и след 25-и, уточни Петър Янков. \r\n \n\t\t\t\t\t\t", "date": "2019.08.21", "title": "Голямата жега свърши, в сряда последно 36-37 градуса "}
{"url": "http://www.bnews.bg/article/262970-burgazlii_skochiha_na_valeri_simeonov_za_sasipaniya_morski_turizam_snimki", "text": "\n Бургазлии скочиха на Валери Симеонов за съсипания морски туризъм. Вижте какво се случва на \"Какаовия плаж\": \r\n\r\n \r\n\r\n   \r\n \n\t\t\t\t\t\t", "date": "2019.08.21", "title": "Бургазлии скочиха на Валери Симеонов за съсипания морски туризъм!- снимки"}
{"url": "http://www.bnews.bg/article/262967-lyubimi_imena_cherpyat_dnes_pochitame_smela_hristiyanka", "text": "\n \r\nНа 21 август почитаме смела християнка и нейните деца. Почитаме паметта на българин с приноси за развитие на българската история и неговия мъченически подвиг. Честит Имен Ден! Света Васа била съпруга на идолски жрец. Тя изповядвала тайно християнската вяра. По този начин възпитала и своите деца Феогний, Агапия и Пист. Те били християни и вярвали в Христос. \r\n\r\n По време на гоненията на християните при император Максимиан, Света Васа била заловена. Предадена от собствения й мъж, тя била съдена и осъдена на смърт. Нейните деца също били осъдени и приели мъченическата смърт. Те били жестоко изтезавани. След като не се отрекли от Христа, били обезглавени пред очите на тяхната майка. След тях била подложена на изтезания и Света Васа. \r\n\r\n \r\nПриела мъченическа смърт, след като била посечена с меч на остров Алон в Мраморно море. В Халкидон била издигната църква на нейното име. Имен ден празнуват Васа и Васо. Не е имен ден, но на 21 август почитаме паметта на Свети Симеон Самоковски. Свети Симеон Самоковски е важна историческа личност, приела мъченичеството. Свети свещеномъченик Симеон (Стефан) Самоковски и Софийски е един от 9-те софийските светци. Той е покровител на Самоков. За първи път неговият образ е рисуван на стенопис през 70-те години на 19 век от самоковския зограф Никола Образописов. Датата на раждане не е известна, но рожденото му име е Симеон Попович. На 28 август 1734 г. Свети Симеон Самоковски е ръкоположен за Самоковски митрополит. \r\n\r\n В Самоков служил в Бельова църква, но обслужвал и град Дупница. По време на Руско – Австро – турската война (1735-1739) Свети Симеон Самоковски застава начело на Въстанието на архиереите в Софийско и Самоковско. Това е заговор срещу османската власт. В него са замесени висши духовници като сръбско-българския Ипекски патриарх Арсений ІV. Център на заверата е манастирът “Св. Спас” над софийското с. Долни Лозен в Лозенската планина. Турците научават за съзаклятието. В края на юли и в началото на август 1737 г. са избити 350 софийски граждани, монаси, свещеници и хора от околните села. \r\n\r\n Това става след заповед от Али паша Кюпрюлюоглу, който командвал турските войски на австрийският фронт. Тези жертви са превантивна мярка срещу нови заговори. На 20 юли същата година домът на митрополит Симеон Самоковски е нападнат и ограбен от турците. Владиката е окован във вериги и е затворен в тъмницата. В продължение на 23 дни е зверски измъчван. На 18 август е откаран в София. Той изглеждал отчайващо. Косата и брадата му били изтръгнати. Цялото му тяло било в рани и в кръв. Окован във вериги и с топузи на краката. В София е хвърлен в турските казарми. \r\n\r\n Там след години прекарал последните си дни Левски. Още 3 дни турците правели опити да го потурчат. Но Свети Симеон Самоковски категорично отказал. Той бил обвинен, че е водач и главен организатор на заверата (заговора) срещу султана. Заповедта на Али паша е категорична – смърт чрез обесване. \r\n\r\n На 21 август 1737 г. бесилото е издигнато зад църквата Света София. Там на 18 февруари 1873 г. е обесен и Васил Левски. Когато окачили живия Свети Симеон Самоковски, бесилото се счупило. След това въжето на примката се скъсало. Турците не се отказали и го качили на бесилката за трети път. Тогава вече успяват да го обесят. Мъртвото тяло висяло 3 дни. Въжето отново се скъсало. От страх да не възвеличаят мъртвия митрополит, Али паша издава заповед тялото да не бъде погребвано в София. Свети Симеон Самоковски е погребан в Самоков, във Бельовата църква. През 1994 г. археологът Веселин Хаджиангелов намира в притвора на същата църква гроб. В него имало кости, златоткани архиерейски одежди, митрополитски жезъл и евангелие. \r\n\r\n В Рилския манастир е намерена бележка. Тя е написана собственоръчно от Свети Симеон Самоковски. Надписът е на правилен български език с красив почерк. Свети Симеон написал кога и защо е посетил Рилския манастир. През 2000 година Свети Симеон Самоковски е канонизиран за светец – мъченик за вярата. \r\n \r\n \r\n \r\n \r\n \r\n  \r\n \n\t\t\t\t\t\t", "date": "2019.08.21", "title": "Любими имена черпят днес, почитаме смела християнка"}
{"url": "http://www.bnews.bg/article/262974-16_godishen_zagina_pri_intsident_s_atv", "text": "\n\r\n16-годишен младеж загина при инцидент с АТВ, съобщават от полицията. \r\n\r\nОколо 18.00 часа вчера 42-годишен мъж сигнализирал за открит труп на черен път в местност \"Табашка река\" край старозагорското село Змейово. До безжизненото тяло било забелязано и обърнато с гумите нагоре АТВ.\r\n\r\nПри извършения оглед на местопроизшествието било установено, че тялото е на 16-годишно момче от село Ягода, а АТВ-то не било регистрирано по надлежния ред. \r\n\r\nТийнейджърът загубил контрол над превозното средство, което се преобърнало и го затиснало, причинявайки му тежка черепно-мозъчна травма. \r\n\r\nПо случая е образувано досъдебно производство. \n\t\t\t\t\t\t", "date": "2019.08.21", "title": "16-годишен загина при инцидент с АТВ"}
{"url": "http://www.bnews.bg/article/262964-nyama_otseleli_v_katastrofata_s_helikoptera_kray_poros", "text": "\n Нито един не е оцелял в катастрофата на хеликоптера край гръцкия остров Порос, предава държавната информационна агенция на южната ни съседка ANA-MPA. Три тела, две от които на руски граждани, са извадени от района, в който падна машината. Третият загинал е от гръцки произход. \r\n\r\n Операторът на електропреносната мрежа (DEDDIE) потвърди, че хеликоптерът е ударил електрически далекопроводи, снабдяващи Порос с мощност от Галатас, преди да се разбие в морето. „Екипи на компанията се втурнаха към обекта, за да проверят и преценят щетите, произтичащи от катастрофата на хеликоптера в мрежата, снабдяваща остров Порос с електричество от Галатас. Работи се интензивно, за да възстановят щетите възможно най-скоро\", се казва в изявление на оператора. В него се добавя, че те доставят генератори на острова ако ремонтите са дългосрочни, предава Фокус. \r\n\r\n Според отделна информация хеликоптерът е представил план за полет на атинското международно летище „Елефтериос Венизелос\" от Галатас. \r\n\r\n Местните медии информираха, че хеликоптерът е частен. Трагедията се е случила, след като машината се оплела в жици на електрически далекопровод, при което токът в Порос е спрял. В операцията по издирването на тримата на борда се включи екип от водолази на бреговата охрана, шест кораба на бреговата охрана и хеликоптер на армията \r\n \n\t\t\t\t\t\t", "date": "2019.08.21", "title": "Няма оцелели в катастрофата с хеликоптера край Порос "}
