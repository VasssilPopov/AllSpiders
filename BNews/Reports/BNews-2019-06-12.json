{"url": "http://www.bnews.bg/article/261622-nad_130_miliona_pcheli_izletyaha_sled_katastrofa_v_sasht", "text": "\n Милиони пчели избягаха след катастрофа с камион в американския щат Монтана. Инцидентът станал, когато на един от завоите шофьорът изгубил контрол над тежкотоварния автомобил. В него се возели повече от 130 милиона пчели. \r\n\r\n Заради образувалите се рояци, властите издали специално предупреждение към местните жители. На помощ се притекъл и пчелар. За щастие пострадали в катастрофата хора няма. \r\n \n\t\t\t\t\t\t", "date": "2019.06.12", "title": "Над 130 милиона пчели излетяха след катастрофа в САЩ"}
{"url": "http://www.bnews.bg/article/261615-blizo_8_rast_na_tsenata_na_zemedelska_zemya_prez_2018_g", "text": "\n През 2018 г. средната цена на един декар земеделска земя достига 941 лв., което е със 7,9 на сто повече в сравнение с 2017 година, съобщи Националният статистически институт. Спрямо предходната година през 2018 г. увеличение е отчетено в цената на нивите - с 12,6 на сто. Цената на постоянно затревените площи намалява с 16,8 на сто. \r\n\r\n През 2018 г. най-висока e цената на земеделската земя в Североизточния район - 1345 лв. на декар. Увеличение на цената на един декар земеделска земя спрямо предходната година е отчетено в Северния централен район - с 39,5 на сто, и в Южния централен район - с 22,7 на сто. Цената на земята в Югоизточния район остава почти на същото равнище спрямо 2017 г. - отбелязано е слабо повишение с 0,8 на сто. През 2018 г. се наблюдава намаление в цената на един декар земеделска земя в Югозападния район - с 53,4 на сто, в Северозападния - с 4,5 на сто, и в Североизточния район - с 4 на сто. \r\n\r\n През 2018 г. средната цена на рентата на един декар наета/арендувана земеделска земя достига 48 лв., което е с 4,3 на сто повече спрямо 2017 година. Спрямо предходната година увеличението на рентата за нивите е с 6,4 на сто. Цената на постоянно затревените площи остава без промяна. \r\n\r\n През 2018 г. най-висока е цената за един декар наета/арендувана земеделска земя в Североизточния район - 69 лева. Увеличение на цената на рентата спрямо предходната година се наблюдава във всички статистически райони с изключение на Южния централен район. \r\n \n\t\t\t\t\t\t", "date": "2019.06.12", "title": "Близо 8% ръст на цената на земеделска земя през 2018 г."}
{"url": "http://www.bnews.bg/article/261613-darvo_premaza_30_godishen_mazh_kray_pazardzhik", "text": "\n Мъж на 30 години е загинал по време на дърводобив, съобщават от Областната дирекция на МВР в Пазарджик. Трагичният инцидент е станал вчера сутринта в местност край пазарджишкото село Паталеница. \r\n\r\n 29-годишен от съседното село Дебращица извършвал сеч в гората като работник в частна фирма. След като отрязал едно дърво, стволът паднал върху намиращият се наблизо 30-годишен човек от село Хаджиево. \r\n\r\n На мъжа е нанесена тежка травма в областта на гръбнака и е починал. Тялото е транспортирано за аутопсия, а на мястото е извършен оглед от дежурна група при РУ-Пазарджик. \r\n \n\t\t\t\t\t\t", "date": "2019.06.12", "title": "Дърво премаза 30-годишен мъж край Пазарджик"}
{"url": "http://www.bnews.bg/article/261618-zadarzhaha_mazha_vzrivil_avtomivka_v_sofiya", "text": "\n За по-малко от 12 часа криминалистите от СДВР са задържали мъжа, който постави и взриви самоделна бомба в столична автомивка, съобщиха от Софийската градска прокуратура. \r\n\r\n Сигналът за експлозията бе получен около 1.30 часа във вторник. От МВР съобщиха, че няма пострадали, но са нанесени материални щети във вътрешността на сградата. \r\n\r\n Задържаният М.З. е криминално проявен. От прокуратурата са му повдигнали обвинение за това, че е повредил чуждо движимо имущество със значителна стойност. С постановление на СГП, извършителят е задържан за срок до 72 часа, след което ще бъде внесено в съда искане за постановяване на мярка за неотклонение „задържане под стража“. \r\n\r\n Разследването по случая продължава. Назначена е експертиза за установяване вида на самоделното взривно устройство.  \r\n \n\t\t\t\t\t\t", "date": "2019.06.12", "title": "Задържаха мъжа, взривил автомивка в София"}
{"url": "http://www.bnews.bg/article/261614-germanskite_vlasti_pusnaha_balgarskiya_tsiganin_obvinen_che_e_nasilval_8_godishnata_si_dashterya", "text": "\n 30-годишният български циганин Димитър Д., който беше арестуван преди дни по обвинение, че е насилвал 8-годишната си дъщеричка в Берлин, е освободен от германските власти, съобщи вестник \"Билд\". Срещу него не е предявен иск за удължаване на ареста, тъй като е преценено, че няма опасност да се укрие или да избяга. \r\n\r\n Димитър бил арестуван преди няколко дни, след като момиченцето споделило на своя приятелка в училище за преживяното. \"Нормално ли е това? Твоят баща прави ли така?\", попитало я то. \r\n\r\n Съученичката пък споделила с майка си и тя подала сигнал в социалните служби. Пред тях дъщеричката на българина разказвала два часа какво се е случвало. Дете се оплакало и от болки в бедрото, не е ясно от какво са те обаче. \r\n\r\n Оказало се, че майката е знаела за насилието, но забранила на момиченцето да казва на когото и да било. \r\n\r\n \"Той ми обеща, че ще спре. Каза, че ще престане\", викала жената в свое оправдание, докато задържат съпруга й. \r\n\r\n Семейството има още две деца - също момичета - по-малко и по-голямо. И трите са взети от родителите и за тях се грижат социалните служби. \r\n \n\t\t\t\t\t\t", "date": "2019.06.12", "title": "Германските власти пуснаха българския циганин, обвинен, че е насилвал 8-годишната си дъщеря"}
{"url": "http://www.bnews.bg/article/261620-proliven_dazhd_navodni_bolnitsata_v_devin", "text": "\n Порой наводни болницата в Девин, съобщава \"Дарик нюз\". Сигналът за това, че приземният етаж и мазета са под вода, е получен малко преди 12:30 ч. във вторник. \r\n\r\n Причината е в покачване на нивото на водата вследствие на обилните дъждове и по канализационната система, при което достигнала близо до главното електрическо табло. Екип на пожарната е изпомпал водата. \r\n\r\n Проливен дъжд, придружен с гръмотевици, се изсипа във вторник и над Смолян. Бурята, която продължи близо час, наводни улиците на Смолян. Интензивният валеж на по-високите квартали на града премина за кратко в градушка. Ледените късове с големина на лешник не са нанесли сериозни поражения върху посевите. \r\n \n\t\t\t\t\t\t", "date": "2019.06.12", "title": "Проливен дъжд наводни болницата в Девин"}
{"url": "http://www.bnews.bg/article/261616-gasta_byala_pyana_pokri_reka_struma_v_pernik", "text": "\n Гъста бяла пяна покри река Струма в Перник и изплаши жителите на града вчера. Публикувани кадри в социалните мрежи предизвикаха остри критики. \r\n\r\n РИОСВ - Перник проверява сигнала за пяна в коритото на реката в участъка от моста на квартал \"Мошино\" - по течението на реката към центъра на града. Той е подаден от живущи в района на зеления телефон на екоинспекцията, както и на тел 112 и на дежурния телефон на Общински съвет за сигурност на Община Перник.  Извършена е незабавна проверка, като е обходено коритото на реката в пет участъка - от центъра на града срещу течението на реката до кв. \"Мошино\", съобщиха от РИОСВ. \r\n\r\n Локализирано е мястото на заустване на замърсените води - бетонов колектор на левия бряг на реката, който е заустен след моста на кв. \"Мошино\". При проверката е установено, че от колектора изтича вода с бяла пяна. Пяната е по повърхността на водите в определен участък. Не е установена миризма на химикали или гнилостни процеси във всички проверени участъци, нито наличие на умряла риба, уточняват от екоинспекцията. \r\n\r\n По искане на РИОСВ - Перник ИАОС - София е взела водни проби за извършване на последващ лабораторен анализ. Резултатите ще бъдат обявени допълнително. \r\n\r\n През годините река Струма е била червена, синя и бяла, като последния път химикал, допуснат до реката уби рибата, припомня zapernik.com. За първи път обаче се случва такава пяна да се носи по реката. \r\n \n\t\t\t\t\t\t", "date": "2019.06.12", "title": "Гъста бяла пяна покри река Струма в Перник "}
{"url": "http://www.bnews.bg/article/261617-lesen_start_za_vodeshtite_timove_zhrebiy_za_parva_liga", "text": "\n На официална церемония в базата на БФС в Бояна, бе изтеглен жребият за новия сезон в Първа лига. \r\n\r\n Той ще започне след месец, като първият кръг ще се изиграе в дните между 12 и 15 юли. \r\n\r\n Вече са ясни и мачовете в него, като дербита няма. Трите ни водещи отбора започват с наглед леки срещи, в които би трябвало да вземат по три точки. \r\n\r\n Шампионът Лудогорец ще посрещне новака Царско село, ЦСКА ще посрещне Етър, а Левски гостува в Русе на местния Дунав. \r\n\r\n : \r\n\r\n ЦСКА - Етър \r\n\r\n Черно море - Локомотив Пд \r\n\r\n Славия - Витоша Бистрица \r\n\r\n Ботев Враца - Берое \r\n\r\n Лудогорец - Царско село \r\n\r\n Арда - Ботев Пд \r\n\r\n Дунав Русе - Левски \r\n\r\n Точната програма по дати и часове за този кръг ще бъде определена след седмица, кгоато мине жребият за първите кръгове на Шампионска лига и Лига Европа.  \r\n\r\n Първото голямо дерби през сезона ще бъде в петия кръг, когато ЦСКА гостува на шампиона Лудогорец. Преди този мач \"червените\" имат наглед четири лесни мача, всичките в София. ЦСКА също така ще завърши редовната фаза на шампионата със седем поредни мача в столицата. \r\n\r\n Вечното дерби на родния футбол пък е в осмия кръг, а мачът между Лудогорец и Левски в предпоследния 13-и. След гостуването си в Русе в първия кръг, \"сините\" ще гостуват на Етър, а след това приемат пловдивския Ботев. \r\n \n\t\t\t\t\t\t", "date": "2019.06.12", "title": "Лесен старт за водещите тимове (жребий за Първа лига)"}
{"url": "http://www.bnews.bg/article/261624-koy_shte_osiguri_100_bona_za_svobodata_na_petar_haralampiev", "text": "\n Както стана известно спецсъдът промени мярката за неотклонение на задържания през октомври председател на ДАБЧ Петър Харалампиев на парична гаранция от 100 хиляди лева. \r\n\r\n Харалампиев бе арестуван за търговия на българско гражданство. Интересна подробност е, че на поста председател на ДАБЧ той бе предложен от ВМРО, за което има сериозни подозрения, че именно дейци на партията контролират този черен бизнес. \r\n\r\n През последните седмици на свиждане на Харалампиев е забелязан да ходи депутатът Валери Симеонов. От наши източници разбрахме, че 100-те бона за свободата на обвиняемия Харалампиев щели да дойдат от фирма на Симеонов, тъй като парите трябвало да бъдат с доказан произход. \r\n\r\n Запознати с делото твърдят, че между Харалампиев и Симеонов съществувала работеща схема и дори съществували СРС-та доказваща това. Как точно ще се развият нещата предстои да узнаем? \r\n \n\t\t\t\t\t\t", "date": "2019.06.12", "title": "Кой ще осигури 100 бона за свободата на Петър Харалампиев?"}
{"url": "http://www.bnews.bg/article/261621-poroyni_dazhdove_unishtozhiha_stotitsi_dekari_s_posevi_v_rusensko", "text": "\n Поройни дъждове са унищожили напълно стотици декари със слънчоглед, жито и ечемик в русенските села Дряновец и Копринец. Там е обявено частично бедствено положение, съобщава БНР. \r\n\r\n Кметът на община Бяла Димитър Славов е съставил комисия, която да оцени щетите за земеделските стопани в района. „Още вчера, когато се скъса дигата на язовира в Нова Върбовка, започна приток на вода към водоемите в Русенска област. Така иначе малката река Шипа, която минава през центъра на село Дряновец, в момента е по-голяма от Янтра и залива дворове, мазета, земеделски посеви и кошери с пчели. В момента доброволци изпомпват водата от частните имоти”, обясни Славов. \r\n\r\n Той допълни, че засега няма опасност от преливане на другия голям язовир в района – Банинска. \r\n \n\t\t\t\t\t\t", "date": "2019.06.12", "title": "Поройни дъждове унищожиха стотици декари с посеви в Русенско"}
{"url": "http://www.bnews.bg/article/261606-dps_predlaga_partiynata_subsidiya_da_bade_nula_leva", "text": "\n На днешното заседание на парламента се проведе бурен дебат по законопроекта, целящ намаляване на партийната субсидия на 1 лев. \r\n\r\n В дълго изказване депутатът от ДПС Йордан Цонев заяви, че дебат по тази тема между партиите не е проведен, което може да доведе до сериозни негативни последствия върху партиите. Цонев заяви, че не са направени и изчисления колко всъщност трябва да бъде партийната субсидия? \r\n\r\n Според Цонев всяко предложение, което не е плод на политически диалог е несъстоятелно, поради което между първо и второ четене ДПС ще предложи партийната субсидия да бъде нула лева. \r\n  \r\n \n\t\t\t\t\t\t", "date": "2019.06.12", "title": "ДПС предлага партийната субсидия да бъде нула лева!"}
{"url": "http://www.bnews.bg/article/261607-nad_160_medii_i_reklamni_agentsii_sa_obsluzhvali_predizbornata_kampaniya_na_vmro", "text": "\n Над 160 медии и рекламни агенции са обслужвали предизборната кампания на ВМРО! Това сочат данните представени от партията пред сметната палата. Според експерти обаче, този списък е непълен, тъй като в него липсвала информация за десетки електронни медии, в които ВМРО е водило доста напоителна предизборна кампания. \r\n\r\n Тези подозрения на експертите водят до тежки изводи, че финансирането на предизборната кампания е било осъществявано или чрез нерегламентирани финансови средства, плащани под масата или от черна партийна каса? \r\n\r\n Припомняме, че такива съмнения по отношение финансирането на предизборната кампания на ВМРО бяха изразени още по време на самата кампания. \r\n\r\n Билбордове с лика Ангел Джамбазки имаше почти в цялата страна, а някои дори продължиха да съществуват и след края на самата кампания. Евродепутатът почти ежедневно имаше изяви в големите телевизии, а понякога и по няколко пъти на ден. От ВМРО все още не са представили финансов отчет за изразходваните средства по време на кампанията, но прави впечатление, че няма и публикуван списък на дарените пари. \r\n  \r\n \n\t\t\t\t\t\t", "date": "2019.06.12", "title": "Над 160 медии и рекламни агенции са обслужвали предизборната кампания на ВМРО!"}
{"url": "http://www.bnews.bg/article/261619-kafyava_mechka_e_bila_zastrelyana_kray_samokov_mvr_tarsi_streletsa", "text": "\n Кафява мечка е била застреляна в землището на самоковското село Радуил, съобщиха от Областната дирекция на МВР-София. \r\n\r\n Сигналът за открития труп на животното е подаден вчера около 16.30 часа в РПУ-Самоков.  \r\n\r\n Местопроизшествието е посетено от дежурна оперативна група. При огледа е установено, че убитата мечка е на около 4-годишна възраст.  При извършената на място аутопсия от ветеринарен лекар е установена огнестрелна рана в областта на гърдите. Тялото на животното е предадено на служители на Българската агенция по безопасност на храните. \r\n\r\n По случая е образувано досъдебно производство. \r\n\r\n Кафявата мечка е включена в Червената книга на България като застрашен от изчезване вид. Отстрелът й е забранен, като само в случаи, когато мечката е доказана стръвница, Министерството на земеделието съгласувано с МОСВ издава разрешително за отстрел. Това е най-едрият хищен бозайник в нашата страна, като възрастен екземпляр може да достигне до 350 килограма. Среща се във Витоша, Рила, Пирин, Родопите и Стара Планина, а популацията й е около 800 броя. \r\n \n\t\t\t\t\t\t", "date": "2019.06.12", "title": "Кафява мечка е била застреляна край Самоков, МВР търси стрелеца"}
{"url": "http://www.bnews.bg/article/261608-dzhambazki_glasuval_sreshtu_vavezhdaneto_na_evropeyski_minimalen_dohod_v_es", "text": "\n Евродепутатът от ВМРО Ангел Джамбазки гласувал срещу въвеждането на европейски минимален доход в ЕС! Този факт бе показан от журналиста Димитър Байрактаров в предаването \"Бареков и Байрактаров без цензура\" по телевизия Евроком. \r\n\r\n Журналиста дори пусна видео материал от официалния сайт на Европейския парламент със скандалното изказване на Джамбазки. В изказването си Джамабазки определя въвеждането на европейски минимален доход, не като мярка за борба с бедността, а като комунистическо недомислие. \r\n\r\n Всичко това се е случило на 3-ти октомври 2018 г. в Страсбург, факт, който нито една медия не отрази в емисиите си. С изказването си Джамбазки напрактика демонстрира, че защитава корпоративни интереси, но не и интересите на обикновените трудещи се българи, факт за който предупреждаваха многократно Николай Бареков и Димитър Байрактаров в предаването си. \r\n  \r\n \n\t\t\t\t\t\t", "date": "2019.06.12", "title": "Джамбазки гласувал срещу въвеждането на европейски минимален доход в ЕС!"}
{"url": "http://www.bnews.bg/article/261623-domusa_prodalzhava_da_rezhe_glavi_nova_televiziya_osvobodi_mirolyuba_benatova_i_genka_shikerova", "text": "\n Нова телевизия е прекратила в петък договорите на разследващите журналисти Миролюба Бенатова и Генка Шикерова, научи Свободна Европа. Те потвърдиха информацията, но отказаха коментар. \r\n\r\n До прекратените договори се стигна след като в началото на месеца стана известно, че новото ръководство на медията е поставило пред избор Бенатова, Шикерова и Марин Николов (който е в отпуск). В края на май тримата са били извикани на разговор, на който са им предложили смяна на трудовите взаимоотношения. \r\n\r\n Ръководството на медията тогава им предложи да работят без трудови договори, а като свободни автори, сътрудници на телевизията. Аргументът, ползван от медията е, че по този начин се оптимизират разходи, а и така разследващите журналисти „ще имат повече свобода да работят“. \r\n\r\n По същество обаче новите условия на т.нар. граждански договори не просто не дават свобода на журналистите, а въвеждат санкции за тях, ако например откажат да направят „тема, поръчана им от медията“. \r\n\r\n През април \"Адванс медиа груп\" на братята Кирил и Георги Домусчиеви и MTG финализираха продажбата на \"Нова Броудкастинг груп\". Акциите, представляващи 100% от капитала на дружеството, бяха прехвърлени на купувача. Сделката беше одобрена и от Комисията за защита на конкуренцията, а председател на съвета на директорите на \"Нова Броудкастинг груп\" стана Георги Домусчиев. \r\n\r\n За изпълнителни директори на компанията бяха назначени досегашните прокуристи Вяра Анкова и Николай Андреев. Свободна Европа потърси за коментар Вяра Анкова, но тя не отговори на позвъняванията. \r\n\r\n \"Нова Броудкастинг груп\" АД притежава най-голямата и водеща медийна група в България. В портфолиото ѝ влизат 7 телевизионни канала. Компанията е най-големият участник на онлайн пазара в страната, достигайки до около 75% от хората, използващи интернет в България. \r\n\r\n След смяната на собствеността журналистите в Нова телевизия започнаха да говорят неофициално за цензура. Впоследствие част от тях разясниха случващото се и с имената си. Първи това направиха спортните журналисти от сайта „Гонг.бг“, които се оплакаха от „външна намеса“ в редакционната им политика. \r\n\r\n След това Христо Христов, който държи 3% от капитала на \"Нетинфо\", обяви в профила си във Фейсбук, че вижда \"засилена намеса в редакторската политика на сайтовете \"Гонг\", \"Вести\" и \"Дарикнюз\". \r\n\r\n Преди два дни с решение на Съвета на директорите на \"Нетинфо\" Христо Христов бе освободен от позицията изпълнителен директор. Нова телевизия вече напуснаха редица журналисти и продуценти, сред които Цветомир Семов, Диана Димова, Марина Цекова и Елена Гюрова. \r\n \n\t\t\t\t\t\t", "date": "2019.06.12", "title": "Домуса продължава да реже глави! Нова телевизия \"освободи\" Миролюба Бенатова и Генка Шикерова!"}
{"url": "http://www.bnews.bg/article/261604-uchiteli_pomagat_na_svoya_kolezhka_ostanala_bez_dom_sled_pozhar", "text": "\n Пожар изпепели дома на семейство от Айтос. Инцидентът станал на 8 юни предиобед, а пожарът тръгнал от късо съединение. Само бързата намеса на пожарникари и съседи предотвратили огромна трагедия, тъй като по време на пожара в къщата били възрастна жена и трудно-подвижен мъж. \r\n\r\n В момента семейството се нуждае от финансова и материална подкрепа. Желание за помощ е изразил Синдикатът на директорите на училища, тъй като е пострадал домът на техен колега - Дора Русинова - директор на ОУ „Светлина“ в село Тополица. \r\n\r\n   \r\n \n\t\t\t\t\t\t", "date": "2019.06.12", "title": "Учители помагат на своя колежка, останала без дом след пожар"}
{"url": "http://www.bnews.bg/article/261611-bremennata_desi_tsoneva_se_sgodi", "text": "\n Деси Цонева се сгоди за по-възрастния си приятел Явор Стефанов. Двамата обявиха преди броени дни, че чакат бебе, а изглежда искат да станат и законно семейство преди появата на своя наследник.  \r\n\r\n Репортерката от \"На кафе\"  и издателят Явор Стефанов са заедно от две години, след като се зпаознали в обща компания на морето в Гърция. Веднага прехвърчат искри и само няколко монути били нужни, за да станат двойка.  \r\n  \r\n \n\t\t\t\t\t\t", "date": "2019.06.12", "title": "Бременната Деси Цонева се сгоди "}
{"url": "http://www.bnews.bg/article/261609-kontrapredlozheniya_i_obvineniya_v_populizam", "text": "\n Партийните субсидии влязоха за гласуване в пленарната зала. Правителството иска вече да се получава по 1 лев за глас. Това обаче предизвика нова вълна от контрапредложения и обвинения в популизъм. \r\n\r\n Делян Пеевски от ДПС обяви, че предложението на ГЕРБ за 1 лев партийна субсидия е „див популизъм” и от своя страна ДПС ще предложат  нула лева по американския модел, като ще бъдат разрешени даренията към политическите партии. От „Атака” ще подкрепят предложението на ГЕРБ. БСП категорично го отхвърлиха, като обявиха, че това ще застраши функционирането на партиите, но били готови за диалог между първо и второ четене. \r\n\r\n В дебата в пленарна зала не липсваха и традиционните политически обвинения. \r\n\r\n „Предложението на ГЕРБ няма да подкрепим, но ще подкрепим субсидията да е нула лева. За нас това значи фалит на партиите при 1 лев субсидия. Разберете, 1 лев е фалит на партиите. Ако сменим модела с американския модел не е фалит”, заяви Делян Пеевски от ДПС. \r\n\r\n „Ние още днес ще предложим нула лева и открито публично финансиране от икономически субекти и от гражданите на партиите със съответния контрол от гражданското общество, Сметната палата. Всичко останало е демагогия. Ние гледаме с колко да намалим, за да се харесваме на тоя и оня. Не става с харесване”, коментира Йордан Цонев. \r\n\r\n „По този начин се застрашава демокрацията. Ще се противопоставим на това ваше желание по един популистки начин да заличите основни политически сили и да заличите възможността българските гласоподаватели да имат свои представители в българския парламент”, каза Драгомир Стойнев от БСП. \r\n\r\n  „Нашето предложение е направено с преценка на всички рискове.  но публичните внушения към нас бяха, че ние сме тези пазители на партийната субсидия и на нас започна да ни омръзва тази роля на виновника за партийните субсидии”, заяви Тома Биков от ГЕРБ. \r\n\r\n ДПС започват и консултациите си с браншовите организации по темата за намаляване на ДДС-то на лекарствата, хляба и на книгите. Ако обаче те не получат гаранция за поевтиняване на стоките, няма да пристъпят към тези помени. \r\n \n\t\t\t\t\t\t", "date": "2019.06.12", "title": "Контрапредложения и обвинения в популизъм"}
{"url": "http://www.bnews.bg/article/261610-konstitutsionniyat_sad_na_rumaniya_se_proiznasya_za_referenduma_za_pravosadieto", "text": "\n Конституционният съд на Румъния ще се произнесе по валидността на резултатите от референдума за правосъдието, който се състоя на 26 май заедно с изборите за Европарламент. \r\n\r\n Допитването беше опит на президента Клаус Йоханис да се противопостави на спорните съдебни реформи на кабинета на премиера Виорика Дънчила. \r\n\r\n Още в края на изборния ден стана ясно, че е достигнат необходимият праг на активност, за да бъде валиден референдумът. \r\n\r\n Конституционният съд трябва да потвърди резултата. В същото време в Брюксел лидери на пет европейски партии ще обсъждат коалиции в Европарламента. \r\n \n\t\t\t\t\t\t", "date": "2019.06.12", "title": "Конституционният съд на Румъния се произнася за референдума за правосъдието"}
{"url": "http://www.bnews.bg/article/261605-spasiteli_shte_pazyat_pochivashtite_i_na_plazhove_bez_stopani", "text": "\n От тази година спасители ще пазят почиващите и на най-посещаваните неохраняеми плажове по Южното Черноморие. Плажните ивици \"Иракли\", \"Атанасовска коса\", \"Алепу\", \"Корал\" и \"Резово\" са сред дивите места, които осъмнаха със спасителни постове от началото на месеца. \r\n\r\n „Тази цел си бяхме поставили още преди 4 години. От 1 юни имаме 9 неохраняеми плажа, на които е организирано водно спасяване. Преди 4 години беше трудно. Тогава се яви само едно физическо лице за воден спасител. Постепено през годините броят на желаещите се увеличаваше”, коментира областният управител на Бургас Вълчо Чолаков. \r\n\r\n Малко над половината от местата за къпане в България са с чиста вода \r\n\r\n През първия и последния месец на сезона ще има разположен по един водно-спасителен пост, а във високия сезон – по два.   \r\n\r\n „На територията на Област Бургас има общо 51 неохраняеми плажове, два от които са екоплажовете „Иракли” и „Корал”, на които също има организирано водно спасяване”, посочи още той. \r\n\r\n „Безопасността на хората е важна. За четирите ивици, за които отговарям, успяхме да осигурим осем спасители - по двама на пост. Справихме се сравнително добре”, каза Калоян Меразов, управител на фирмата, която осигурява водното спасяване на „Атанасовска коса”, „Корал” и „Иракли”. \r\n\r\n „В моята дългогодишна практика виждам много случаи на удавени хора, които плажуват на неохраняем плаж. Често по-възрастни хора се пекат дълго време, след което влизат във водата и от рязката температурна разлика получават инфаркти и инсулти. Добре е, че ще имаме възможността да охраняваме”, коментира спасителят Павел Иванов. \r\n \n\t\t\t\t\t\t", "date": "2019.06.12", "title": "Спасители ще пазят почиващите и на плажове без стопани"}
{"url": "http://www.bnews.bg/article/261612-razsledvat_dvama_lekari_za_iztochvane_na_zdravnata_kasa", "text": "\n Разследват двама лекари за източване на Здравната каса. \r\n\r\n Вчера полицейски служители от ОДМВР-Враца са извършили проверки в три лекарски кабинета в Бяла Слатина и други два кабинета в две села от общината, които се използвали от двамата медици. \r\n\r\n При проверките били иззети 55 амбулаторни листове на пациенти, които били подписани и подпечатани от двамата лекари. Документите удостоверявали извършени медицински прегледи между 5 и 12 март тази година. Оказало се обаче, че в посочения период двамата медици са били извън страната. От своя страна пациентите, които са нанесени в картоните, отричат да са ходили на преглед в посочените дати, както и че положените подписи са техни. \r\n\r\n Изготвените документи са били отчетени пред РЗОК-Враца, за да бъдат отпуснати средства от бюджета на НЗОК. \r\n\r\n Работата по случая продължава. \r\n \n\t\t\t\t\t\t", "date": "2019.06.12", "title": "Разследват двама лекари за източване на Здравната каса"}
{"url": "http://www.bnews.bg/article/261603-hilyadi_demonstranti_blokiraha_ulitsi_v_tsentara_na_honkong", "text": "\n Хиляди демонстранти блокираха основни улици в центъра на Хонконг на поредния мащабен протест срещу проектозакон, който ще позволи екстрадиции в Китай. \r\n\r\n Макар че в края на миналата седмица 1 милион души излязоха на протест срещу спорния текст, хонконгското правителство се зарече, че ще продължи процедурата по приемането му и ще го гласува до 20 юни. \r\n\r\n Според демонстрантите Китай ще използва новото законодателство като инструмент за саморазправа с дисиденти и политически противници в Хонконг. \r\n\r\n Очаква се в стачката да се включат около 4000 учители. Над 100 фирми и магазини няма да работят, за да могат служителите им да участват в демонстрациите. \r\n \n\t\t\t\t\t\t", "date": "2019.06.12", "title": "Хиляди демонстранти блокираха улици в центъра на Хонконг"}
