{"url": "http://www.bnews.bg/article/264835-boris_dzhonsan_shte_predstavi_sdelkata_si_za_brexit_pred_parlamenta_v_petak", "text": "\n Британският министър-председател Борис Джонсън ще представи в петък сделката си за Brexit пред Камарата на общините, съобщи днес неговият говорител, цитиран от БТА. \r\n\r\n Това ще даде ход на процеса на одобрение на споразумението от парламента с цел Великобритания да напусне Европейския съюз в края на януари. \r\n\r\n \"Възнамеряваме да започнем процеса преди Коледа и да го изпълним в съответствие с конституцията след консултация с председателя на долната камара на британския парламент, който трябва да бъде избран утре, каза още говорителят на Джонсън. \r\n \n\t\t\t\t\t\t", "date": "2019.12.16", "title": "Борис Джонсън ще представи сделката си за Brexit пред парламента в петък"}
{"url": "http://www.bnews.bg/article/264834-s_kasova_belezhka_za_50_st_starozagorka_specheli_50_000_lv", "text": "\n Наделина Колева от Стара Загора спечели 50 000 лева от лотарията на НАП с касови бележки. \r\n\r\n Печелившият касов бон е за 55 стотинки. С тях Наделина си е купила кафе в Казанлък.  \r\n\r\n Над 6000 касови бележки е регистрирала старозагорката в кампанията на НАП тази година. За да открие печелившата бележка в купа, са й били необходими 20 минути.  \r\n\r\n Това е последната лотария на НАП, която приходната агенция реализира.  \r\n\r\n А Наделина възнамерява да вложи спечелената сума в образованието на дъщеря си. Мечтата й е да стане банков директор. \r\n \n\t\t\t\t\t\t", "date": "2019.12.16", "title": "С касова бележка за 50 ст. старозагорка спечели 50 000 лв."}
{"url": "http://www.bnews.bg/article/264833-shestima_zaginali_pri_protesti_sreshtu_islyamofobski_zakon_za_grazhdanstvoto_v_indiya", "text": "\n Масови протести заляха улиците на големите индийски градове заради новоприетия закон за гражданството в страната. За пети ден полицията влиза в сблъсъци с демонстранти в Делхи, Мумбай, Хайдерабад и Калкута, пише Би Би Си. \r\n\r\n В резултат на насилието между протестиращите и техни противници са загинали шестима души. Над 100 активисти и 35 полицаи бяха ранени при протести в Ню Делхи. Запалени са коли и автобуси на градския транспорт. \r\n\r\n Причината за недоволството е, че в противоречивия закон за гражданството се дава възможност за ускорено получаване на индийски паспорти на представители на немюсюлмански малцинства от три ислямски държави в региона: Афганистан, Пакистан и Бангладеш. \r\n\r\n Според някои от противниците на новоприетия закон текстовете му са ислямофобски, а други, особено в пограничните региони с Пакистан и Бангладеш, се страхуват, че ще предизвика масова миграция в техните провинции. \r\n\r\n Управляващата хиндуистка националистическа партия „Бхаратия Джаната” заяви, че целта на закона е да помогне на тези, които са подложени на религиозни преследвания в съседните страни. Изявлението ѝ обаче предизвика критики, че се подкопават секуларните устои на индийската демокрация и се маргинализира мюсюлманското население. \r\n\r\n Протестите срещу закона избухнаха миналия четвъртък в индийския щат Асам, а в опита си да ги потушат властите спряха достъпа до интернет и прекъснаха комуникациите. \r\n\r\n Опитът им се оказа неуспешен и протестите бяха подновени този понеделник, като център на недоволството е престижният делхийски университет „Джамия Милиа Исламия”. 35 студенти са били задържани от органите на реда, като по-късно са били освободени. \r\n\r\n От ръководството на учебното заведение опровергават информациите за убити техни възпитаници. От полицията съобщават, че са използвали сълзотворен газ срещу протестиращите, след като студентите хвърляли камъни срещу частите за борба с масовите безредици. \r\n\r\n Заместник-ректорът  на „Джамия Милиа Исламия” Найма Ахтар отрече студентите на висшето учебно заведение да са отправяли всякакви призиви за протест. Тя заяви, че протестиращите, които са изгорили и повредили автобуси, са от съседни общежития и университети. Според нея, именно те са влезли в сблъсъци с полицията и са нахлули в университета, след като разбили портата му. \r\n\r\n Найма Ахтар заяви, че ще бъде заведено дело срещу полицейските служители, които са нахлули в кампуса на университета и са упражнявали безогледно насилие срещу студентите дори в библиотеката и тоалетните, което се вижда от видеоклипове, разпространени в интернет. \r\n\r\n Все още не е ясно кой е провокирал насилието. Студенти от „Джамия Милиа Исламия” се разграничиха от случилото се, а служители на органите на реда са заявили неофициално пред медиите, че зад ескалацията на ситуацията стоят местни хулигани, съобщава местният кореспондент на Би Би Си. \r\n\r\n В много индийски градове студенти организираха маршове в знак на солидарност със своите връстници в Делхи. В Калкута десетки хиляди се присъединиха към демонстрация, организирана от правителствения ръководител на щата Западен Бенгал Мамата Банерджи и нейната управляваща партия „Тринамол Конгрес”. \r\n\r\n Няколко видни адвокати призоваха Върховният съд да се намеси, но в отговор магистратите заявиха, че няма да предприемат никакви действия, докато студентите продължават с протестите. \r\n \n\t\t\t\t\t\t", "date": "2019.12.16", "title": "Шестима загинали при протести срещу „ислямофобски” закон за гражданството в Индия"}
{"url": "http://www.bnews.bg/article/264840-stolichnata_obshtina_raboti_po_proekt_za_doizgrazhdane_na_kanalizatsiya", "text": "\n Столичната община е изготвила Регионално прединвестиционно проучване, което е необходимо условие за финансиране на проекти за изграждане на ВиК мрежа по Оперативна програма \"Околна среда\" 2014 - 2020. Това съобщи на пресконференция в Столичната община зам.-кметът по строителство Ирина Савина, цитирана от БТА. \r\n\r\n С разработката на проучването е анализирана съществуващата ВиК система, определени са границите на агломерациите на територията на общината и са идентифицирани мерки, целящи постигане на съответствие с директивите на ЕС в областта на питейните води, отвеждането и пречистването на отпадъчните води, посочи Савина. По думите й са изготвени прединвестиционни проучвания за всички територии с дефинирани несъответствия и са разработени инвестиционни проекти в идейна фаза за агломерациите над 10 000 жители. Савина съобщи, че през този програмен период - 2014-2020, допустими за финансиране по ОПОС са агломерации с население над 10 000 жители. Консултантът, изготвял предпроектното проучване, е идентифицирал три такива агломерации - \"София - град\", \"Банкя и \"Нови Искър\". \r\n\r\n Савина съобщи, че общата стойност на всички проекти, които е необходимо да бъдат реализирани, за да се постигне пълно съответствие с европейските директиви за ВиК мрежата е около 1,3 млрд. лева. Изпълнението на тези проекти ще бъде разделено на два етапа. В етап 1 ще се реализират приоритетни проекти на обща стойност над 350 млн. лв. със средства от ОП \"Околна среда\" 2014-2020. Проектите от етап 2 ще се финансират през следващия програмен период с европейски средства и други източници на финансиране, информира зам.-кметът. По думите й в момента 100 процента от питейната вода на София се пречиства, а 76 процента от територията на общината е покрита с канализационна мрежа. Според анализите на експертите с реализацията на обектите по ОПОС този процент ще достигне 90 процента. \r\n\r\n Ирина Савина каза още, че в последните години размерът на направените инвестиции във ВиК инфраструктурата на Столичната община е над 500 млн. лв. Те са вложени в реконструкция и доизграждане на ВиК мрежа в райони, където е построена частично или изцяло липсва. Средствата са от инвестиционната програма на \"Софийска вода\" АД, от ОПОС 2007 - 2013, Програма ИСПА, ПУДООС и бюджета на СО. За периода от 2009 г. досега са изградени и реконструирани над 400 км ВиК мрежа. \r\n \n\t\t\t\t\t\t", "date": "2019.12.16", "title": "Столичната община работи по проект за доизграждане на канализация"}
{"url": "http://www.bnews.bg/article/264842-vizhte_tsyalata_istina_za_alkoholniya_skandal_s_angel_dzhambazki_video", "text": "\n   \r\n\r\n  Както обеща журналиста Димитър Байрактаров точно в 18.00 часа бе публикува в You Tube поредния епизод на предаването \"Бареков и Байрактаров без цензура\", в което се изнасят скандални факти за алкохолния запой на евродепутата Ангел Джамбазки. \r\n\r\n Някои от видеоматериалите са скандални и за пореден път показват липсата на морал в политика Джамбазки! \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.12.16", "title": "Вижте цялата истина за алкохолния скандал с Ангел Джамбазки!- видео"}
{"url": "http://www.bnews.bg/article/264836-iznenadka_badeshtiyat_sobstvenik_na_btv_tyasno_svarzan_s_kitay", "text": "\n Доскоро собственост на американци БТВ може да се озове в ръцете на Китай. И то в разгара на търговската война Тръмп - Китай, която засега приключи с временно примирие. БТВ винаги е парадирала като глас на неолибералния Мейнстрийм. През нейната платформа се изявяват неколцина български олигарси с тъмно минало и съдебно настояще. Но всичко е само в сферата на приказките и слуховете. Скоро БТВ може да стане рупор на Пекин в България!? \r\n\r\n Компанията Home Credit, която е собственост на чешкия магнат Петр Келнер, е финансирала кампания за подобряване на имиджа на Китай в Чехия, съобщава Euractiv. Агенция за връзки с обществеността, наета от компанията за кредити \"Home Credit\", е създала мрежа от политици, експерти и журналисти, които е трябвало да повлияят на чешкото общество в полза на Китай. \r\n\r\n От изнесената информация става ясно, че не всички замесени са били наясно, че са част от тази прокитайска мрежа. \r\n\r\n Документите на чешкото издание Aktuálně.cz (партньор на Euractiv – б.р.) показват, че Home Credit е наел PR агенцията C&B Reputation Management, за да разпространява положителна информация за Китай. Нейната задача е била да атакува критиците на китайския режим. \r\n\r\n Скандалът включва чешкия новинарски портал Info.cz, чийто изпълнителен директор Томаш Жирса е основният собственик на C&B Reputation Management. Жирса подаде оставка от поста си в Info.cz само няколко часа след като публикува доклада. Info.cz стартира през 2016 г. и се нарича \"консервативен портал\". \r\n\r\n Една от ключовите фигури в т.нар. \"прокитайска мрежа\" е чешкият експерт по Китай Вит Войта, който работи и като преводач на чешкия президент Милош Земан, известен с положителното си отношение към Китай. \r\n\r\n \"Добрите отношения с Китай са от решаващо значение за бизнеса на Келнер\", пише Aktuálně.cz. \r\n\r\n Преди пет години компанията Home Credit придоби лиценз , който позволява да предлага небанкови заеми в Китай. Home Credit отрича предполагаемото намерение да повлияе на общественото мнение в Чехия. \r\n\r\n \"Публикуваните документи очевидно са откраднати и евентуалната им модификация не може да бъде изключена\", коментира Home Credit. Компанията призна само подкрепата си за уебсайт, наречен Sinoskop, основан от Войта. \r\n\r\n Скандалът идва само няколко седмици, след като се установи, че Китай е платил пропаганден в Карловия университет в Прага. Чешките медии наскоро информираха, че Home Credit иска да сключи споразумение за партньорство с Карловия университет, но се отказа, след като стотици студенти демонстрираха срещу сделката. \r\n\r\n Петр Келнер е най-богатият човек в Чехия, а Home Credit е част от неговата PPF Group, инвестиционна компания със седалище в Холандия. PPF наскоро попадна в заглавията, защото придоби най-популярната чешка комерсиална телевизия NOVA и няколко други телевизии в България, Румъния, Словакия и Словения. Част от сделката е българската бТВ. \r\n \n\t\t\t\t\t\t", "date": "2019.12.16", "title": "Изненадка! Бъдещият собственик на БТВ тясно свързан с Китай!"}
{"url": "http://www.bnews.bg/article/264838-otkradnaha_bizhuta_za_50_mln_paunda_na_tamara_ekalstoun", "text": "\n Крадци са отмъкнали бижута на стойност 50 млн. паунда от дома на Тамара Екълстоун в Кензингтън, съобщи БГНЕС. \r\n\r\n Дъщерята на бившия шеф на Формула 1 Бърни Екълстоун заяви, че е „потресена и ядосана”. \r\n\r\n Според таблоида „Сън”, по време на обира са взети пръстени и обец, гривна „Cartier” за 80 000 паунда, която била подарена на Тамара като сватбен подарък. \r\n\r\n От полицията в Лондон заявяват, че няма арестувани. Говорителят на Екълстоун потвърди за извършения обир и подчерта, че охраната на дома сътрудничи на полицията при разследването на случая. Уточнява се, че семейството на Тамара е добре, но всички очевидно са ядосани от инцидента. \r\n\r\n През 2011 г. Екълстоун купи в Кензингтън имение с 55 стаи за 45 млн. паунда. Младата жена е похарчила милиони за обновяване на имота, кристална вана, частен нощен клуб, боулинг, подземен басейн, салон за красота, спа за кучета и асансьор за автомобили. \r\n \n\t\t\t\t\t\t", "date": "2019.12.16", "title": "Откраднаха бижута за 50 млн. паунда на Тамара Екълстоун"}
{"url": "http://www.bnews.bg/article/264839-7000_patni_narusheniya_za_den_i_polovina", "text": "\n Главният секретар на МВР Ивайло Иванов изнесе данни пред медиите, че от 14.30 ч. в събота до 8 ч. сутринта са били регистрирани 7000 нарушения по пътищата. Това е станало по време на специализирана акция, за която беше съобщено предварително. \r\n\r\n Иванов уточни, че голяма част от нарушенията са били за скорост, употреба на алкохол, а е имало и неправоспособни водачи. Над 1000 полицаи са били изкарани допълнително, които да участват в операцията. \r\n\r\n Вътрешният министър Младен Маринов и главният секретар на МВР участваха в кръгла маса за пътната безопасност и движението по пътищата, провела се в НДК. \r\n\r\n Министър Маринов обяви, че 97 процента от пътните произшествия са вследствие нарушения на водачите. По думите му трябва да се въздейства върху поведението им след изпита. Като отбеляза, че основните причини за неспазването на закона за движение по пътищата е във възпитанието, самосъзнанието и липсата на чувство за самосъхранение. \r\n\r\n Маринов допълни, че този, който иска да се научи, законодателството му дава възможност и сега да го направи. Според него е важно да се направи обективен изпит на това, което е научил кандидат-шофьорът, а не да се стига до такъв контрол, че \"да влизаме в колата на инструктура, за мен това няма да проработи, държавата ще трябва да даде много голям ресурс\", за да се случи това. \r\n \n\t\t\t\t\t\t", "date": "2019.12.16", "title": "7000 пътни нарушения за ден и половина"}
{"url": "http://www.bnews.bg/article/264826-narodat_sreshtu_kovachki_lyubimiyat_oligarh_na_vlastta_li_gori_bokluka_na_italiya_v_pernik_i_sofiya", "text": "\n След скандала с водоснабдяването на Перник се задава ново напрежение - този път с \"Топлофикацията\" в града.  \r\n\r\n След поредица от протести на гражданите е установено използване на неразрешен вид гориво – биомаса, което е в нарушение на издаденото Комплексно разрешително. Заради това в началото на септември временно бяха спрени част от мощностите на \"Топлофикация Перник\", съобщи БНР. \r\n\r\n Създалото се напрежение накара ръководството на фирмата да оттегли внесеното си инвестиционно намерение за използване като допълнително гориво на биомаса, шисти и RDF отпадъци и го замени с ново - като допълнително алтернативно гориво да се използва само биомаса. \r\n\r\n Веднага постъпиха възражения от 126 от граждани и организации, които подозират, че поредното инвестиционно намерение работи в полза на бизнесмена Христо Ковачки и че в ТЕЦ-а му има вероятност да се гори боклука, който бе спрян в Милано. \r\n\r\n Предложението е поредното, което дружеството внася. След силен обществен отпор предишното предложение, включващо използването като допълнително гориво на биомаса, шисти и RDF отпадъци, бе оттеглено. \r\n\r\n „Нямаме никакво доверие на този инвеститор. Предишния път имаше инвестиционно намерение, което планираше изгаряне на RDF отпадъци, докато в техния двор беше складиран насипен боклук. Наскоро беше хванат в Италия също такъв насипен боклук, който предполагам тук ще влезе като RDF\", коментира председателят на гражданското сдружение \"Дишай Перник\" Ивайло Велинов. \r\n\r\n Според него няма никакво доказателство, че сега ще се гори само биомаса. Няма и гаранция как ще се очистват газовате, дали имат подходяща филтрираща система за биогоривото. \"Искаме инвестиционното намерение да премине през ОВОС“, заяви Велинов. \r\n\r\n \"Не вярваме, че могат да се постигнат нормите, които са заложени по закон\", допълни Олег Крумов – един от гражданите, внесли възражения срещу намерението в котлите на ТЕЦ-а да се гори биомаса. \r\n\r\n \"Въвеждането на биогориво е предвидено в националния план за инвестиции, което се базира на директиви на ЕП за подобряване и разширяване на схемата за търговия с квоти за емисии на парникови газове на общността\", каза директорът на дружеството Любомир Спасов. Според него в случая се свири на тънката струна на страховете на хората. \r\n\r\n Последната дума ще има РИОСВ-Перник. \r\n \n\t\t\t\t\t\t", "date": "2019.12.16", "title": "Народът срещу Ковачки! Любимият олигарх на властта ли гори боклука на Италия в Перник и София?"}
{"url": "http://www.bnews.bg/article/264825-signal_za_bomba_v_sadebnata_palata_v_sofiya", "text": "\n Сигнал за бомба в Съдебната палата в София. Детски глас съобщил в 8:55 ч на телефон 112, че в сградата има поставено взривно устройство, научи NOVA. В момента служители на МВР проверяват сигнала. \r\n\r\n Междувременно магистрати, служители и граждани се евакуират от сградата. А тези, които имат насрочени дела за днес, не се допускат до приключване на проверката.  \r\n\r\n Това е поредният сигнал за бомба, който затваря Съдебната палата. Снощи в Новините на NOVA разказахме, че Съдебната палата е една от най-честите мишени за фалшиви сигнали за бомба. Това пречи на правосъдието и на ден се отлагат по 300 дела. \r\n \n\t\t\t\t\t\t", "date": "2019.12.16", "title": "Сигнал за бомба в Съдебната палата в София"}
{"url": "http://www.bnews.bg/article/264823-italiya_razsledva_koi_balgarski_oligarsi_goryat_otrovniya_bokluk_na_mafiyata", "text": "\n Италиански журналисти разкриха схема за милиони, която се оказва печаливша за олигарсите в България, но не и населението. В интревя пред БТВ иналианецът разкрива мръсните игри и какво се случва с отровните боклуци!  \r\n\r\n \r\n\r\n - Г-н Джуци, прецедент ли е случаят с боклука за България? \r\n\r\n - През последните 3 години има други подобни случаи и разследвания на Карабинерите за търговия с отпадъци - и в Италия, и в чужбина. Става въпрос за големи количества боклук, за чието отстраняване – особено на пластмасовите – биха били нужни много пари. \r\n\r\n   \r\n\r\n Преди време унищожаването на отпадъците често се извършваше в Китай, където местните заводи ги получаваха и изгаряха много по-евтино от нашите фирми. През 2017 г. обаче китайското правителство наложи забрана да се внасят нерафинирани чужди отпадъци, защото пластмасите често съдържат и метали, платове, заразени или отровни съставки и други. Така за бизнеса преработката в Китай се оказа скъпа и италианските компании натрупаха отпадъци, за които търсеха място за преработване. Те бяха разпределени по мащабни вериги на криминални организации, които работят нелегално. \r\n\r\n   \r\n\r\n След забраната в Китай боклукът най-често се изпраща към Африка и Източна Европа.  Заедно с легалния бизнес с отпадъци работят и много фирми, които предлагат същите услуги за смешни пари. Евтините услуги обаче, естествено -са нерегламентирани и затова отпадъците се изпращат в чужбина, губят им се следите и така трудно могат да бъдат открити от властите в Италия.  \r\n\r\n   \r\n\r\n - Възможно ли е влакът за България да е част от по-голяма българо-италианска схема? Какво място заема случаят от сряда в по-голямата картина? \r\n\r\n   \r\n\r\n - Тук става въпрос със сигурност за много добре организирана криминална мрежа. В тези случаи наблюдаваме присъствието на едни и същи „герои”, които имат връзки с мафиотските организации и в миналото, и със силните на деня. Особено след китайската забрана пазарът в Източна Европа става все по-привлекателен и печеливш. \r\n\r\n   \r\n\r\n Компаниите в този бизнес непременно са безупречни във всяко отношение - имат връзки в чужбина, верен персонал във всички сектори - от главните управители до шофьорите, счетоводителите, които фалшифицират цялата документация, администратори и брокери - никога не става въпрос за изолиран случай с един камион, влак или каквото и да е превозно средство. Става въпрос за една много добре изградена международна мрежа, която свързва цяла Европа и всеки път отваря нови канали и подготвя пратки за нови дестинации. Така те по-трудно могат да бъдат свързани от разследващите. \r\n\r\n   \r\n\r\n До сега сме имали подобни случаи с кораби – за пръв път работя по трафик на боклук с влакова композиция. И друг път съм разследвал в дълбочина действията на мафията и в този казус виждам как е замесена Ндрангетата – калабрийската мафиотска организация, която от край време е свързана с операции в този район и която се е превърнала в международна след китайската забрана.  \r\n\r\n   \r\n\r\n - Превръща ли се Източна Европа в сметището на Западна? Какво е мястото на България в тази схема? \r\n\r\n   \r\n\r\n - Всъщност България за пръв път се появява толкова явно в подобни разследвания. Например – имали сме много повече разследвания и случаи, свързани с Румъния. Не е казано, че отпадъците са щели да останат в България – но можем да предположим, че страната ви най-вероятно е била финалната дестинация. \r\n\r\n   \r\n\r\n Има два „пътя на боклука” от Италия. Първият е лесен и напълно незаконен. Отпадъците се изоставят в напълно изолирани и необитаеми терени край малки села и се разпръскват на огромни площи или се погребват под земята. Така изглежда, че те са просто отпадъци от местните жители или е незаконно сметище. По този начин не може и да възникнат подозрения, че боклуците са опасни, токсични или промишлени. \r\n\r\n   \r\n\r\n При другия случай, който често се свързва с Румъния отпадъците се изпращат по легален път и се описват като узаконен вид отпадъци, които могат да бъдат преработени легално – например чрез изгаряне. Когато тези отпадъци обаче са дълбоко токсични, сурови и вредни тяхното преработване е изключително скъпо. Ако пътуват с фалшиви документи, те биват изгаряни – въпреки че е против всички норми. Така и в двата случая отстраняването на боклука е изключително евтино, въпреки че се нарушава цялото екологично европейско законодателство.  \r\n\r\n   \r\n\r\n - Каква е информацията на Карабинерите? Какво може да последва за изпращачите или за получателите в България? \r\n\r\n   \r\n\r\n - Все още не знаем откъде и за къде са пътували отпадъците. Разследването е започнало миналата седмица. Карабинерите са идентифицирали италианската фирма, която е била ангажирана за превоза. Не мога да кажа все още името ѝ, защото действията на властите продължават, но отговорните лица на въпросната фирма не са вписани официално като такива в регистрите. Отпадъците също са на въпросната компания. Работи се по въпроса кой точно ги е очаквал в България, защото е доста вероятно описаните имена да не е истинската крайна цел. Процесът по разследването в Италия е дълъг и може да продължи поне още 6 месеца, за да се стигне до заключение и да се знае кой точно участва в схемата. \r\n\r\n   \r\n\r\n Хубаво е и да отбележа, че в някои подобни случаи на трафик на отпадъци участват и бизнесмени с техния легален бизнес, а не само престъпници. На тях им е по-изгодно да печелят от нелегалното преработване на отпадъци, вместо да спазват всички правила. Зад цялата незаконна организация стоят и легални фирми от сферата. Не е неоправдано да твърдим, че за преработването на отпадъци има синхрон между регистрирани местни италиански фирми и криминални субекти, които се фокусират върху трафика в чужбина. \r\n\r\n   \r\n\r\n Източник: бТВ \r\n\r\n ................................................................................................................................................................................................................................................................................ \r\n\r\n   \r\n\r\n Разследваният в Италия за незаконен трафик на отпадъци Серджо Гозза доставя чрез фирмата Ecoexport S.r.L. боклука, който се изгаря в ТЕЦ-овете, свързвани с енергийния бос Христо Ковачки. Гозза отдавна доставя боклук за изгаряне в България и Румъния, където обаче е спрян. В България проблеми няма и институциите си затварят очите. \r\n\r\n През юли 2010 Гозза е задържан заедно с други 16 заподозрени в рамките на операция водена от прокурори в Неапол и Анкона, след което е поставен под домашен арест. Групата е обвинена във фалшифициране на резултати от лаборатория за нивата на арсен в 150 000 тона боклук предназначен за Германия. Според прокурорите обвинените са били “напълно наясно с ролята си в сложна схема за нелегално складиране на боклук“. До присъда обаче не се стига поради изтекла давност. \r\n\r\n Тези факти се припомнят в разследване на IRPI и Rise Romania, координирано от OCCRP. В него разследващите журналисти установяват, че  Гозза стои и зад скандал с изгаряне на италиански отпадъци в Румъния в циментови фабрики на Holcim. През 2013 година кораб, превозващ 2700 тона отпадъци (RDF) от завода “Деко” в Абруцо, е задържан за месеци на пристанището на Констанца в Румъния. Износител на товара е Серджо Гозза чрез фирмата от Бреша Eco Valsabbia. \r\n\r\n Eco Valsabbia и Ecoexport са регистрирани на един и същ адрес, имат едни и същи телефони и имейли, а Серджо Гозза е управител и на двете фирми.  \r\n\r\n След като удря на камък в Румъния, Гозза се насочва към България, където институциите не му създават проблеми. Разследването ни откри доказателства, че Eco Valsabbia е доставяла през 2015 г. отпадъци за изгаряне в циментовата фабрика на Holcim в Бели Извор*.  \r\n\r\n “Много бизнесмени, които се занимават с боклук, са свързани с хора от криминални групи като Камората” – обяснява за IRPI Адриано Д’Елиа от тосканската Guardia di Finanza. Конкретно за Серджо Гозза доказателства за връзка с италианската мафия обаче няма, разясни за Биволъ италианската разследваща журналистка Сесилиа Анеси, която е съавтор на разследващия материал за италианския боклук, публикуван в няколко италиански медии. Криминалното дело срещу Гозза и съучастниците му е прекратено по давност от съда в Анкона през ноември 2018 г. и той се измъква от отговорност. \r\n\r\n В редакцията ни се пази товарителница, от която е видно, че тази година Ecoexport S.r.L. на Гозза е доставяла боклук за изгаряне в ТЕЦ-ове свързвани с Ковачки. RDF-боклуците и битовите отпадъци минават през Пристанище Бургас – Запад, което е собственост на Кирил Домусчиев. \r\n\r\n Търговски представител на Eco Valsabbia е българката Юлияна Стоянова, а конкретно за твърдите битови отпадъци в Източна Европа от страна на Eco Valsabbia и Ecoexport отговаря румънката Кристина Танасе, сочат профилите на двете дами в социалната мрежа LinkedIn. \r\n\r\n Биволъ се свърза по телефона с Юлияна Стоянова и зададе въпроса какви количества боклук са договорени от италианските фирми като доставчици на фирми на Ковачки. Г-жа Стоянова отказа коментар, позовавайки се на забрана от директора на фирмата да дава информация за медиите. “Всичко е по легален начин и от министерството могат спокойно да дадат информация” – уточни тя. От пресцентъра на МОСВ обаче също отказаха отговор на журналистическите ни въпроси и се наложи да ги формулираме по реда на ЗДОИ. \r\n\r\n Източник: Биволь \r\n \n\t\t\t\t\t\t", "date": "2019.12.16", "title": "Италия разследва кои български олигарси горят отровния боклук на Мафията!"}
{"url": "http://www.bnews.bg/article/264827-sasht_othvarlyat_severnokoreyskiya_ultimatum_za_otstapki_v_yadrenite_pregovori", "text": "\n Специалният пратеник на САЩ за Северна Корея Стивън Бигън заяви в понеделник, че САЩ няма да приемат крайния срок, поставен от Северна Корея, за да направят отстъпки в блокиралите преговори за ядрената програма на Пхенян, съобщи \"Асошиейтед прес\". \r\n\r\n На пресконференция в Сеул Бигън призова Пхенян да се върне на масата на преговорите незабавно и заяви: „По този въпрос позволете ми да съм напълно ясен: САЩ нямат краен срок\". \r\n\r\n „Време е да свършим работата си. Нека да приключим с това. Ние сме тук и вие знаете как да ни намерите\", каза Бигън. \r\n\r\n Опасенията за голяма севернокорейска провокация нараснаха, след като Пхенян обяви в събота, че е провел успешно неуточнен „ключов тест\", който ще засили ядрения му капацитет. Според експерти Северна Корея може да изстреля ракета, носеща сателит, или междуконтинентална балистична ракета, ако САЩ не спазят срока до края на годината. \r\n\r\n Тестът в петък беше вторият в рамките на една седмица на ракетен полигон, където Северна Корея е извършвала тестове на ракетни двигатели и е изстрелвала сателити. Според ООН това е прикритие за тестове на ракетна технология с голям обсег на действие. \r\n\r\n В Сеул е планирано Бигън да разговаря с южнокорейския президент Мун Дже-ин. \r\n \n\t\t\t\t\t\t", "date": "2019.12.16", "title": "САЩ отхвърлят севернокорейския ултиматум за отстъпки в ядрените преговори"}
{"url": "http://www.bnews.bg/article/264841-eksploziya_do_sgradata_na_balgarskoto_posolstvo_v_podgoritsa", "text": "\n Част от сградата на българското посолство в черногорската столица Подгорица е пострадала от експлозия, която е станала в 4 ч. тази нощ. \r\n\r\n Щетите са документирани при оглед на място от органите на реда в присъствие на български дипломати. \r\n\r\n Изпочупени са прозорците на кабинета на българския консул, нанесени са щети и на вратата на кабинета му, съобщи Държавната телевизия РТЦГ. \r\n\r\n По информация на местната телевизия бомбата е хвърлена срещу нощен клуб на булевард „Иван Чърновица“ в центъра на града. \r\n\r\n Мощната експлозия е предизвикала масова паника в много граждани в тази част на Подгорица. \r\n\r\n До края на деня ще има повече информация за причините за инцидента. След експлозията движението по булеварда е блокирано.  Засега полицията търси неизвестен извършител. \r\n\r\n На мястото има разследващи органи. От черногорската полицията са съобщили, цитирани от сръбската обществена телевизия РТС, че нашата легация сама ще си възстанови щетите, без допълнително разследване. \r\n\r\n Пред БГНЕС нашето МВнР е потвърдило инцидента и е заявило, че щетите са минимални. \r\n \n\t\t\t\t\t\t", "date": "2019.12.16", "title": "Експлозия до сградата на българското посолство в Подгорица"}
{"url": "http://www.bnews.bg/article/264828-silen_snegovalezh_blokira_pekin", "text": "\n Десетки полети са отменени на международното летище в Пекин поради силен снеговалеж. \r\n\r\n Бури в няколко района има от вчера, като това предизвика нарушения в трафика и понижи температурите в китайската столица. Това доведе до тежки задръствания по всички главни пътища. \r\n\r\n За да облекчат движението в пиковите часове, градската управа изкара 200 резервни автобуса, удължи работното време на метрото и вкара в действие 60 допълнителни влака. \r\n\r\n Над 4000 пътни полицаи са мобилизирани, за да гарантират реда и безопасността по пътищата. \r\n \n\t\t\t\t\t\t", "date": "2019.12.16", "title": "Силен снеговалеж блокира Пекин"}
{"url": "http://www.bnews.bg/article/264830-telk_lovech_masovo_podadoha_molbi_za_napuskane", "text": "\n Болницата в Ловеч е на път да остане без ТЕЛК, след като служителите колективно подадоха оставки. \r\n\r\n Рано тази сутрин трима лекари, двама технически сътрудници и една медицинска сестра са депозирали искане за освобождаване от длъжност. \r\n\r\n Причина за недоволството е връщането на работа на бившата директорка на ТЕЛК - д-р Донка Минкова. \r\n\r\n Тя беше временно отстранена в края на януари, след като полицията я арестува в момент на получаване на подкуп за издаване на фалшиво решение. От ръководството на болницата потвърдиха за bTV, че брожение има. \r\n\r\n Служителите на ТЕЛК обаче отказват да говорят без разрешение от изпълнителния директор на лечебното заведение. Бившата директорка, заради която възникна напрежението, не беше открита за коментар. \r\n \n\t\t\t\t\t\t", "date": "2019.12.16", "title": "ТЕЛК-Ловеч масово подадоха молби за напускане"}
{"url": "http://www.bnews.bg/article/264831-balgarinat_otdelya_mezhdu_100_i_110_lv_za_izkustvena_elha", "text": "\n В различните страни от Европа предпочитанията към изкуствените коледни елхи са различни, но най-търсеният цвят си остава зеленият. Различия има и при формата, големината, украсата, както и в бюджета, който отделят семействата в различните държави. \r\n\r\n Това сочи проучване на българска фабрика за пластмасови коледни дръвчета, направено в няколко европейски страни - България, Румъния, Унгария, Сърбия, Хърватия, Македония, Словения, Австрия, Босна и Херцеговина, Словакия и Чехия. \r\n\r\n При покупката на изкуствено коледно дърво семействата държат най-много на това да е максимално близко до естественото. На второ място е височината, а на трето - цената. Във всички 12 държави най-често поръчваната елха е висока 2,20 метра. Семействата, които ползват изкуствени елхи, ги сменят най-често на пет години и рядко след 10-ата, сочи изследването. \r\n\r\n \r\n\r\n Според проучването българинът тази година отделя повече средства за покупка на коледно дръвче, което е средно между 100 и 110 лева. Приблизително същата сума залагат в семейния бюджет за елха и в Румъния, Северна Македония, Сърбия, Босна и Херцеговина. С около 20% повече отпускат в Унгария, Словакия, Чехия и Хърватия, а най-много – в Словения и Австрия. \r\n\r\n \r\n\r\n В Хърватия, Унгария, Австрия, Словения, Словакия и Чехия това се прави още в средата на ноември и се прибира след 20 януари. В Сърбия, Северна Македония, България, Румъния, Босна и Херцеговина елхата се украсява по-късно - в началото на декември, а украсата се сваля по-рано – между 6 и 15 януари. \r\n\r\n \r\n\r\n Най-популярният цвят във всички държави за елха е зеленият. Най-много се търсят дръвчета, които наподобяват естествените. Любопитно е, че в държави като Австрия, Унгария, Словакия и Чехия семействата избират един и същ цвят както за елха, така и за коледната украса. Това е нещо, което не е характерно за държавите на Балканите. \r\n\r\n \r\n\r\n На второ място по популярност са „заснежените” елхи. Те са посипани със сняг, а клоните им са натежали и обърнати надолу, както е и в природата. Те най-много се търсят в Австрия, Унгария, Чехия, Словения и Словакия. През последните години интерес към тях има и у нас. \r\n\r\n \r\n\r\n На елхите в червено, синьо, розово и оранжево все още се спират семейства и търговски центрове в Северна Македония и Хърватия, макар че модата им като че ли вече отшумява. \r\n\r\n \r\n\r\n През миналата година най-популярният модел елха в повечето изследвани държави е 3D елхата, който е най-близо до естествената и прилича на борчетата в скандинавските страни. 3D елхата е зелена, обемна, с триизмерни иглички и наподобява истинска. \r\n\r\n Вторият най-предпочитан модел елха е \"жилковата\" и това е моделът, който е най-търсен в Румъния. \r\n\r\n \r\n \n\t\t\t\t\t\t", "date": "2019.12.16", "title": "Българинът отделя между 100 и 110 лв. за изкуствена елха"}
{"url": "http://www.bnews.bg/article/264837-ima_zaginali_i_raneni_v_aets_kozloduy", "text": "\n \r\nДвама работници загинаха, а други двама пострадаха при инцидент на строителната площадка на хранилището за радиоактивни отпадъци ДП РАО „Радиана” на територията на АЕЦ „Козлодуй”. \r\n\r\n Инцидентът е станал тази сутрин по време на работа. Върху работниците са паднали купчина железа, съобщи НТВ. \r\n\r\n Възложител на обекта е Държавно предприятие „Радиоактивни отпадъци”, а изпълнител на строителните дейности на площадката е Германо-български консорциум „Национално хранилище за радиоактивни отпадъци“. В официално съобщение от държавното предприятие се казва, че отговорността за изпълнението на строежа и контрола за достъп до него е на строителния консорциум. \r\n\r\n На площадка „Радиана” се изгражда национално хранилище за ниско- и средноактивни радиоактивни отпадъци, създадени на територията на България. \r\n\r\n Договорът за изграждане на първия етап от хранилището е подписан през 2016 г., а от 2017 година, когато започват строителни дейности на площадката, отговорността за изпълнението на строителния процес е на строителния консорциум, включително и контрола на достъп до площадката, уточняват още от Държавно предприятие „Радиоактивни отпадъци”, съобщава БНТ. \r\n \n\t\t\t\t\t\t", "date": "2019.12.16", "title": "Има загинали и ранени в АЕЦ „Козлодуй”"}
{"url": "http://www.bnews.bg/article/264829-meditsinski_sestri_prenoshtuvaha_pred_ms", "text": "\n Медицински сестри отново се организират за протест за реформа. Още вчера те направиха палатков лагер пред Министерски съвет и обявиха, че останат там, докато не се срещнат с премиера Бойко Борисов. \r\n\r\n Те настояват за реформи и по-достойни възнаграждения. Медицинските сестри пренощуваха в палатките, разпънати пред сградата на МС. \r\n\r\n По думите им цяла нощ са останали около 15 души. \r\n\r\n Протестиращите медицински работници в палатковия лагер настояват за ясно разпределение на публичните средства за здравеопазване, за задържане на младите специалисти в България, както и за по-добри условия за труд. \r\n\r\n „По-добри условия на труд и реформи в здравеопазването, защото нашите искания, без да бъде осъществена реформа в здравеопазването”, заяви протестиращата Мая Илиева от Синдиката на медицинските специалисти. \r\n\r\n Тя отбеляза, че макар да са отпуснати повече пари за болничната помощ, не е ясно как ще бъдат разпределени и „пак ще отидат в същите джобове, на хората, които печелят от тези клинични пътеки”. \r\n \n\t\t\t\t\t\t", "date": "2019.12.16", "title": "Медицински сестри пренощуваха пред МС"}
{"url": "http://www.bnews.bg/article/264824-zhena_podpali_zavedenie_v_dimitrovgrad", "text": "\n 32-годишна жена е задържана, след като запали пластмасови пана, стол и маса в заведение за бързо хранене в Димитровград. \r\n\r\n Сигнал за пожара е подаден в 22:20 часа, съобщават от ОДМВР-Хасково. Незабавно към заведението за бързо хранене са изпратени спасителни екипи и автопатрул. \r\n\r\n На място те намерели жена от варненското село Тополи. Полицаите са констатирали, че със запалка, тя запалила пластмасови пана в заведението. Частично са стопени пластмасови стол и маса. Жената е задържана до 24 часа, образувано е досъдебно производство. \r\n \n\t\t\t\t\t\t", "date": "2019.12.16", "title": "Жена подпали заведение в Димитровград"}
{"url": "http://www.bnews.bg/article/264832-dve_zheni_zaginaha_na_patya_pazardzhik_plovdiv", "text": "\n Тежка катастрофа е станала на пътя Пазарджик-Пловдив по обяд. \r\n\r\n Две жени са починали, след като автомобил с пловдивска регистрация се е блъснал в микробус в участъка между селата Мало Конаре и Говедаре. \r\n\r\n Жените са пътували в леката кола. На място са пристигнали екипи на Пътна полиция и на пожарната. \r\n\r\n Временно движението по пътя Мало Конаре – Говедаре се осъществява в една лента, съобщават от АПИ. \r\n \n\t\t\t\t\t\t", "date": "2019.12.16", "title": "Две жени загинаха на пътя Пазарджик-Пловдив"}
{"url": "http://www.bnews.bg/article/264822-nemskite_zheleznitsi_zakovaha_v_opashata_lazha_otkachalkata_greta_tunberg", "text": "\n „Вече трябва всички да сме наясно, че Грета лъже и да не я взимаме насериозно.“ Така един от потребителите в Туитър е обобщил резултата от словесната битка между Грета Тунберг и „Дойче бан“ (немските железници). По-рано днес Грета Тунберг отново стана център на дискусия, след като публикува в своя Туитър акаунт снимка, на която е седнала до вратата на вагон, поставила купчини с багаж пред противопожарния кран, загледана през прозореца. \r\n\r\n Снимката е придружена от текст: \r\n\r\n „Пътувам с претъпкани влакове през Германия. Най-после съм на път за вкъщи“. \r\n\r\n Отговорът на „Дойче бан“ идва светкавично: \r\n\r\n „Щеше да е също толкова добре, ако бяхте казали колко приятелски настроен и компетентен е екипът ни, който се грижеше за вас на мястото ви в първа класа“. \r\n\r\n Размяната на реплики между Грета Тунберг и пресслужбата на железниците веднага стана основна тема за безбройните последователи и отрицатели на шведската тийнейджърка. Повечето от тях показват разочарованието си, въпреки оправданията на Грета, че наистина ѝ се е наложило да седи на пода на претъпкан влак при смяната на линиите – но че това е чудесно, защото явно все повече хора пътуват с влакове. \r\n\r\n За съжаление, духът вече е пуснат от бутилката и в двете посоки. В Туитър се появяват постове с нападки срещу поредица от германски политици, които неглижират обществения интерес като строят магистрали, а не благоустрояват железниците, които вредят по-малко на околната среда. Отговарят им все по-яростни противници на Грета, които вече имат в ръцете си доказателство, че не всичко, което младата шведка казва, е истина. Някои от хората даже подчертават, че от снимката на Грета се вижда ясно, че влакът не е препълнен, щом има място за целия ѝ багаж и самата нея на пода, а и наоколо не се виждат никакви хора. \r\n \n\t\t\t\t\t\t", "date": "2019.12.16", "title": "Немските железници заковаха в опашата лъжа откачалката Грета Тунберг"}
{"url": "http://www.bnews.bg/article/264820-unikalni_razkritiya_za_piyanskiya_zapoy_na_dzhambazki_shte_badat_izlacheni_dnes_v_18_00_ch_v_you_tube_i_facebook", "text": "\n   \r\n\r\n Днес точно в 18.00 часа предаването \"Бареков и Байрактаров без цензура\" ще публикува уникално разследване за пиянския запой на Ангел Джамбазки. Това сподели пред Би Нюз журналиста Димитър Байрактаров. \r\n\r\n Той разкри, че ще бъдат публикувани уникални видеа, които медиите не са огласили от 08.12.2019 г. направени непосредствено след като Джамбазки е бил уличен, че управлява МПС с високо съдържание на алкохол в кръвта му. \r\n\r\n В предаването ще бъдат излъчени и видеоматериали, от които зрителите ще получат отговор защо пробата е изследвана евентуално във ВМА и какви зависимости е укрил Джамбазки. \r\n\r\n Зрителите ще могат да гледат предаването в Ютюб канала \" Бареков и Байрактаров без цензура\", както и във Фейсбук страницата на предаването със същото име и в личните профили на журналистите. \r\n \n\t\t\t\t\t\t", "date": "2019.12.16", "title": "Уникални разкрития за пиянския запой на Джамбазки ще бъдат излъчени днес в 18.00 ч. в You Tube и Facebook"}
{"url": "http://www.bnews.bg/article/264821-shefat_na_patnoto_v_pernik_zaloven_da_kara_piyan_no_za_razlika_ot_dzhambazki_ne_go_kriyat", "text": "\n Хванаха с1,6 промила алкохол в кръвта шефа на Пътното управление в Перник, но МВР не го пет дена като Джамбазки, а го пусна веднага на медиите. Пияният перничани все пак не е евродепутат, а “обикновен” общински съветник. \r\n\r\n За разлика от Джамбазки въпросният господин ще бъде освободен веднага от заемания пост. За разлика от храненика на Каракачанов за него няма политически чадър, няма ВМА и няма прикриване от властите. \r\n\r\n По първоначална информация на Нова ТВ, началникът на Пътно управление-Перник и общински съветник в града Петър Басмаджиев е бил заловен тази сутрин в центъра на града да шофира с 1.6 промила алкохол. \r\n\r\n По закон това се наказва с отнемане на свидетелството за управление на автомобил и затвор. \r\n\r\n По-рано това беше съобщено и от сайта ZaPernik.com, който се позовава на свои източници в МВР. Според информацията Басмаджиев е бил спрян от полицейски служител около 4 ч. сутринта.  \r\n \n\t\t\t\t\t\t", "date": "2019.12.16", "title": "Шефът на Пътното в Перник заловен да кара пиян, но за разлика от Джамбазки не го крият"}
