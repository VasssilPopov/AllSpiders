{"url": "http://www.bnews.bg/article/260662-radev_zarovete_se_i_v_ofshornite_smetki_na_polititsite_zatvor_za_pregreshilite", "text": "\n Проверка на офшорните сметки на политици и затвор за прегрешилите поиска президентът Румен Радев по време на посещението си в Асеновград. \r\n\r\n Държавният глава призова управляващите \"както се ровят в кофите за боклук за контрабандни цигари, е време да се заровят и в задграничните офшорни сметки, в имотите и фирмите на политици чрез подставени лица\". Иначе, ако и сега бъдат изпреварени от медиите, няма да могат да мотивират своето бездействие. Според Радев проблемът на премиера не е в липсата на домашни визити у негови министри и партийци, не е дори и във факта, че назначеният от управляващите антикорупционен орган не хваща необяснимото богатство на някои политици, и дори да го правеше, той щеше да констатира само крайната фаза на корупционния акт и малка част от откраднатото. Истинският проблем на Борисов бил, че безконтролността на управление генерира корупция в големи размери и това не може да се лекува с медийно осветяване на прегрешилите и с оставки. \r\n\r\n \"Затова трябват две важни неща - въвеждане на прозрачен и отговорен стил на управление с ясни механизми за контрол, които да пресекат корупционните потоци, и, разбира се, затвор за прегрешилите. Защото възстановяването на държавността минава през възмездието\", заяви Радев. По стратегически важни теми имало диалог и взаимодействие с премиера, но \"разкриването на ВВВУ не може да бъде цената на моето мълчание\", подчерта Радев. \"Вече ясно заявих, че \"Апартаментгейт\" е само началото и вододел накъде ще вървим. Не можем да градим модерна България, ако оставим нещата постарому - да се вихри безнаказаност и беззаконие. Трябват разкрития, трябват присъди, конфискация, връщане на пари. Аз напълно съзнавам, че премиерът е в много трудна ситуация, и не си мислете, че искам България да затъва в корупционни скандали, да бъде синоним на корупция. На това нещо трябва да се сложи край, но този край няма да стане с мълчание, със спиране на говоренето по тези теми, а с разнищване и прочистване\", подчерта Радев. \r\n\r\n   \r\n \n\t\t\t\t\t\t", "date": "2019.05.12", "title": "Радев: Заровете се и в офшорните сметки на политиците. Затвор за прегрешилите"}
{"url": "http://www.bnews.bg/article/260663-otmeniha_smartnata_prisada_na_amerikanets_zastrelyal_nasha_studentka", "text": "\n Едно двойно убийство от 2004 година в Атланта продължава да има своите изненадващи обрати. Едната от жертвите е 20-годишна българка. Седем години след престъплението убиецът получи смъртна присъда. Изненадващо и тихомълком обаче тази присъда е била отменена в края на миналата година в Джорджия – консервативен щат, където смъртното наказание е изключително популярно и отмяната му е изключително рядко явление в съдебната система, разказва \"BG Voice\". \r\n\r\n Грешки на прокуратурата, разследващите и съда, както и политическата конюнктура в две различни общини на територията на метро Атланта водят до обрат по делото срещу Джошуа Дракър за убийството на Лора Николова и нейния приятел Андрю Робъртсън. Убийство, на което дори е посветен епизод от сериала “Аз убих най-добрия си приятел” (I killed my BFF) по Lifetime Network. \r\n\r\n На 5 април 2004 година Дракър заедно със своята приятелка Мелиса Макреър отиват на гости на Лора и Андрю, които живеят в предградието на Атланта Мариета. Те са приятели от години и нищо не може да подскаже това, което предстои. \r\n\r\n Седем години след тази вечер в съдебната зала през сълзи Мелиса разказа какво е станало. Срещу нея стоят братът и бащата на Лора – Георги и Никола. \r\n\r\n Според показанията на Мелиса четиримата приятели постояли няколко минути на масата в кухнята, след което Дракър поискал марихуана. Двамата мъже станали от масата и тя не можела да ги види. Тогава чула изстрел. Обърнала се и видяла как Андрю се свлича на земята. В този момент \r\n\r\n Лора скочила от стола и се хвърлила върху Дракър удряйки го с юмруци, като крещяла: „Не, не, не, ти го уби!”, разказа Макрейър. \r\n\r\n „И тогава той застреля Лора”, каза Макрейър през сълзи. “Тя падна, подпирайки се на колене и ръце. Тя започна да повръща кръв и да си бърше устата. Аз избягах от стаята.” \r\n\r\n Преводачката на бащата на Лора шептеше в ухото показанията на Макреър, а той плачеше, слушайки описанието на смъртта на неговата дъщеря. \r\n\r\n След стрелбата двамата взели бижута, мобилни телефони и портфейла на Андрю, разказа Мелиса, и се отдали на наркотици и обиколки по заведенията. Вечерта Дракър отишъл на стриптийз бар, където според Мелиса похарчил 1,500 долара. Той смятал, че полицията няма да открие телата поне месец. Властите обаче арестуват двамата още на следващия ден. \r\n\r\n Когато прокурорката попита Макрейър защо не е избягала и не се обадила на полицията, тя каза, че била уплашена. „Не исках да ме нарани”, каза тя. След убийствата тя минала програма за наркомани, завършила колеж и сега учи за медицинска сестра. \r\n\r\n Властите намират бързо телата и разбират за убийството от бащата на Джошуа – пастора Дъг Дракър. Той му разказва за случилото се малко след като натиска спусъка. Именно този разказ е един от поводите за обжалване на смъртната присъда, която съдебните заседатели в Коб каунти дават само след няколко часа обсъждане. \r\n\r\n Според защитата Джошуа е споделил за убийствата на баща си като на пастор и следователно неговите показания не трябва да се допускат в съда. \r\n\r\n В 348 страници адвокатите описват серия от прокурорски грешки, незачитане на правилата и грешни инструкции към съдебните заседатели, показания и доказателства, които не е трябвало да бъдат допускани в съда, и още причини да поискат ново дело срещу Дракър. Никой на оспорва, че именно той е натиснал спусъка. Но как и защо – отговорите на тези въпроси са разликата между живота и смъртта за Джошуа Дракър. \r\n\r\n За да се приложи смъртното наказание, трябва да има поредица от утежняващи вината обстоятелства – грабеж, особена жестокост или мъчение и др. Прокуратурата и съдията по делото, изглежда, са допуснали сериозни грешки по това направление. Според обвинението това е било добре планирано двойно убийство с цел грабеж. Но защитата и миналото на Дракър и Андрю Робъртсън показват друго. \r\n\r\n Джошуа и Андрю са най-добри приятели. Робъртсън е гадже със сестрата на Андрю Аманда, когато една вечер тя предозира с болкоуспокояващото оxycontin. След като с дни е в кома, Аманда се събужда, но остава инвалид – трудно говори, не може да се движи и да се обслужва сама. Оттогава Джошуа се променя – спира да ходи в църквата на баща си, където е готвен да бъде пастор, и започва с наркотиците, основно метамфетамини. \r\n\r\n Според защитата това е и мотивът за убийството на Андрю – отмъщение за сестрата на Джошуа Аманда, а Лора е станала жертва на обстоятелствата – той стреля по нея, когато тя се нахвърля върху Джошуа. \r\n\r\n В съдебната зала обаче прокуратурата категорично отхвърля версията на защитата с мотива, че инцидентът със сестрата на Дракър се е случил повече от година преди стрелбата. „Внезапно, неудържимо, след 14 месеца?! Не! Това е преднамерено умишлено убийство”, заяви пред съдебните заседатели прокурорът Ан Херис. В различни показания на свидетели тя обрисува Дракър като буен, яростен мъж, който постоянно отправял закани за убийство. \r\n\r\n Съдебните заседатели видяха запис от признание на Дракър пред полицията, в което той признава, че е убил Андрю Робъртсън в лична вендета срещу него, защото дал потенциално смъртоносен коктейл с лекарства на сестра му. \r\n\r\n Но именно върху обстоятелствата около смъртта на Лора са посветени десетки страници в обжалването и дали смъртната присъда е била поискана законно от прокуратурата. \r\n\r\n Когато в крайна сметка искът за нов процес е внесен в съда през юни 2015 г., Коб каунти има нов главен прокурор – Вик Рейнолдс (в момента той е шеф на GBI – Бюрото за разследвания на Джорджия). Преди да бъде избран за прокурор обаче, Рейнолдс е работил в кантората, защитавала Дракър по време на процеса срещу него. Това според защитата представлява конфликт на интереси. \r\n\r\n След серия от молби и пледоарии пред съда цялата прокуратура на Коб каунти си прави самоотвод и делото се прехвърля на прокуратурата в съседната община – Декаб каунти. То се поема от Емили Ричардсън – изгряваща звезда в юридическите кръгове, която към днешна дата е вече съдия в Джорджия. Тя отказа коментар за делото, както отказаха и защитниците на Дракър Теа Делаж и Джош Мур. \r\n\r\n По-малко от три месеца след като поема делото, прокурор Ричардсън прави споразумение за нова присъда – две последователни доживотни присъди без право на замяна, които да се излежат една след друга, още две доживотни присъди и още три години затвор. Убиецът се отказва и от правото си на по-нататъшно обжалване. Съдът одобрява споразумението. Така Джошуа Дракър вече не е заплашен от смъртоносната инжекция. \r\n\r\n Отмятаната на смъртното наказание, особено в щата Джорджия, е крайно необичайно и мнозина подозират политически мотиви. \r\n\r\n Главният прокурор на Декаб каунти Шери Бостън обясни пред BG VOICE, че причините за това са само юридически. “Нашето решение се базираше на много фактори, сред които притесненията ни за възможни проблеми при обжалването на този случай, което можеше да доведе до отмяна на присъдата от Върховния съд на Джорджия и евентуално ново дело – 14-години след това брутално престъпление”, казва в изявление прокурор Шери Бостън, изпратено до BG VOICE. \r\n\r\n Тя обяснява още, че са се съгласили с новата присъда след дълги разговори със семействата на двете жертви. “Ние смятаме, че решението ни е справедливо и подходящо с оглед на обстоятелствата и сигурността, че обвиняемият никога няма да бъде освободен от затвора и няма да може да обжалва, затваряйки завинаги този случай”, завършва Бостън. \r\n\r\n Но юристи в Джорджия подозират и други обстоятелства зад това решение. Джорджия е един от 34 щата, където все още има смъртна присъда, макар тя да се иска и отсъжда все по-рядко. \r\n\r\n Коб каунти, където става убийството и където Джошуа е осъден на смърт, е консервативна община, където най-тежкото наказание е особено популярно. През 2017 година Коб каунти има най-много осъдени на смърт от всички общини в щата Джорджия – общо шест, сред които и Дракър. От друга страна, броят на убийствата в Коб са сравнително малко. \r\n\r\n За сравнение Декаб каунти държи първенството в метро Атланта по брой убийства за 2017 г. – 98. Но там смъртното наказание почти не се прилага. Между 2002 и 2012 г. за 771 убийства в тази община само един човек е осъден на смърт. \r\n\r\n Главните прокурори в двете общини се избират от гражданите в преки избори и тяхната позиция по въпроса на смъртното наказание е важна за избирателите. Затова за наблюдателите в Джорджия не е изненада, че прокуратурата в Декаб е предпочела доживотната присъда. \r\n\r\n Тази статистика не е убегнала на защитата на Дракър и неравенството в популярността на смъртното наказание в различните общини на щата Джорджия е една от причините те да поискат ново дело. \r\n\r\n 14 години след това двойно убийство със сложна предистория и заплетени мотиви прокуратурата, съдът и защитата могат да затворят тази страница от правосъдието. Но за семействата на жертвите едва ли има присъда, която да утеши мъката. \r\n \n\t\t\t\t\t\t", "date": "2019.05.12", "title": "Отмениха смъртната присъда на американец, застрелял наша студентка"}
{"url": "http://www.bnews.bg/article/260664-mazh_prostrelya_s_pushka_zhena_si_i_saseda_si_i_se_samoubi", "text": "\n 64-годишен мъж простреля с пушка по жена си и съседа си и се самоуби, предаде bTV. \r\n\r\n Трагедията се е разиграла в сливенското село Трапоклово тази сутрин. \r\n\r\n Стрелецът отишъл при съпругата си, която работела в заведение на Петолъчката, и стрелял по нея със законно притежаваната си ловна пушка.След това се върнал в селото и отишъл в къщата на съседа си, когото прострелял с няколко куршума в главата и тялото. Накрая се върнал в дома си и се самоубил. \r\n\r\n Жената и другият мъж са откарани в болницата в Сливен в критично състояние. В момента те са оперирани по спешност. \r\n\r\n Все още се изясняват мотивите за действията на стрелеца. \r\n\r\n   \r\n \n\t\t\t\t\t\t", "date": "2019.05.12", "title": "Мъж простреля с пушка жена си и съседа си и се самоуби\r\n"}
{"url": "http://www.bnews.bg/article/260654-vzriviha_zabolekarski_kabinet_na_makedontsi_v_selo_novo_delchevo", "text": "\n Взрив и пожар в санданското село Ново Делчево. По първоначална информация е унищожен зъболекарски кабинет на стоматолози от Македония. \r\n\r\n Взривът е станал около 3 часа тази нощ. Силата на ударната вълна е била изключително силна. Стената на кабинета, която е откъм улицата е разрушена. Стъкла са се разхвърчали на отсрещния тротоар. Цялата апаратура и всички мебели в кабинета са унищожени. Нищо друго покрай зъболекарски кабинет не е пострадало. \r\n\r\n В кабинета работят македонски стоматолози, които поддържат кабинета и посрещат клиенти в него на доста добри за пазара цени. Те работят в кабинета си вече 4-5 години. \r\n\r\n Македонците възнамеряват да възобновят бизнеса си. \r\n\r\n „Мето мнение е, че е умишлено запален. Мисля, че е делото на конкуренцията, защото работят на по-ниски цени”, коментира кметът на с. Ново Делчево Валентин Апостолов. \r\n\r\n Разследването по случая продължава. \r\n \n\t\t\t\t\t\t", "date": "2019.05.12", "title": "Взривиха зъболекарски кабинет на македонци в село Ново Делчево"}
{"url": "http://www.bnews.bg/article/260660-2000_lv_zastrahovka_grazhdanska_otgovornost_za_retsidivisti_na_patya", "text": "\n Гражданската отговорност за рецидивистите на пътя може да надхвърли и 2000 лева с въвеждането на системата Бонус – Малус. Новото ръководство на Комисията за финансов надзор преработва и скалата, и правилата за застраховката, предаде bTV. \r\n\r\n Предвижда се да бъде по-скъпа за системните нарушители и по-евтина за изрядните шофьори. От комисията са категорични, че новите правила ще влязат в сила от следващата година, макар че в края на миналата бяха оттеглени след сериозно обществено недоволство. Тогава се предвиждаше нарушенията да вървят с автомобила, шофьора и собственика на колата. Сега обаче автомобилът категорично няма да наследява греховете на старите собственици. \r\n\r\n Според старата скала тежките нарушения можеше да оскъпят задължителната застраховака до 400%. А отстъпките достигаха до 25%. Обмисляната нова скала не изключва възможността поскъпването да е и 700%, което при базова цена на застраховката около 300 лева означава – гражданска от 2100. \r\n\r\n Отстъпките за изрядните също може да са по-големи. Те обаче не може да са равни на наказанията. Иначе системата няма да е финансово стабилна. \r\n\r\n Греховете на шофьора ще бъдат най-вече отчетени на самия шофьор. Възможно решение е, ако предоставим автомобила на друго лице, извършените нарушение от това друго лице да се пренасят и върху собственика. А скалата с наказанията може да скочи и драстично. \r\n\r\n „Може ли да е 700%? Може да е 700%. Въпросът е това да е обосновано и аргументирано“, смята Венелина Томова от Комисията за финансов надзор, цитирана от bTV. \r\n\r\n В комисията обмислят да има и изключения, така че ако се наложи някой да ви закара до болницата без предварително да е вписан в списъка, да може да го направи. Вписването в талона на колата на хората, които могат да я управляват, ще е твърде тежка процедура, смятат експерти. \r\n \n\t\t\t\t\t\t", "date": "2019.05.12", "title": "2000 лв. застраховка „Гражданска отговорност” за рецидивисти на пътя"}
{"url": "http://www.bnews.bg/article/260658-osnovatel_na_feysbuk_zapochna_voyna_s_mark_zukarbarg", "text": "\n Главният изпълнителен директор на Фейсбук Марк Зукърбърг се обяви против разделянето на компанията. \r\n\r\n В четвъртък вестник „Ню Йорк таймс“ публикува статия на Крис Хюз, един от основателите на Фейсбук. Той подчерта, че Зукърбърг разполага с прекалено голямо влияние, включително върху настроенията на избирателите, защото контролира социалните мрежи Фейсбук, Инстаграм и други услуги. Според Хюз е необходимо Фейсбук да бъде разделена на няколко компании, като властите на САЩ да проверят дали те не нарушават антимонополното законодателство. \r\n\r\n Предложението на Хюз няма да помогне за решаване на тези проблеми, подчертава Зукърбърг. \r\n\r\n „Мисля, че ако се притеснявате за демокрацията и изборите, бихте искали да има компания като нашата, която може да инвестира милиарди долари годишно за разработване на най-нови средства срещу намеса в изборите“, добави той. \r\n\r\n Тази година бюджетът на Фейсбук за сигурността е по-голям, отколкото цялата печалба на компанията, когато става публична. „Можем да си позволим това до голяма степен, защото създадохме успешен бизнес“, подчерта главният изпълнителен директор на компанията. \r\n\r\n В същото време Зукърбърг увери, че смята за много сериозни въпросите, повдигнати в статията на Хюз. „Има реални проблеми, отнасящи се до вредното съдържание, както и за намирането на баланс между свободата на изразяване и сигурността, предотвратяването на намесата в избори и защитата на личните данни“, призна той, но подчерта, че разделянето на компанията няма да помогне за решаването им. \r\n \n\t\t\t\t\t\t", "date": "2019.05.12", "title": "Основател на Фейсбук започна война с Марк Зукърбърг"}
{"url": "http://www.bnews.bg/article/260661-dzhambazki_vleze_v_obyasnitelen_rezhim_za_trizoneta_si_v_parizh_na_stoynost_9_miliona_evro", "text": "\n Джамбазки изпадна в паника и взе да се обяснява за тризонета в Париж, след като мълча цял месец от излизането на скандалната информация. На нежния войвода му се наложи да извади пред баджак журналистиката дори и историята с незаконно бебе, само и само да затъмни новината с прелюбопитното инфо за свръхлуксозен парижки апартамент на Шанс Елизе, който ужким се води на братовчед му. \r\n\r\n Пред БТВ и някои сайтове Джамбазки се ожали, че живеел в малък софийски апартамент, но пропусна да се обясни за брюкселския такъв и за огромните си спестявания по банкова сметка. С днешна дата евродепутатът, избран от квотата на ББЦ къта баснословна сума във валута и левове с неясен произход. \r\n\r\n Предполага се, че кандидатът за втори мандат в Брюксел е спестил парите от тлъсти еврозаплати, всекидневни режийни по 300 евро и лобизъм по червените килими. Апартаментът в Париж е тризонет и струва 9 милиона евро или почти 20 милиона лева. Кога и дали Джамбазки го е придобил тъне в упорити слухове и загадки. Бе съобщено, че по документи се води на братовчеда на Ангел. \r\n\r\n Днес президентът Радев призова властта да извади на показ всички имотни придобивки на политиците чрез офшорни компании и на подставени лица. Историята с приказния тризонет дойде след новината за огромен апартамент с чудовищна тераса, придобит от вицето и военен министър Каракачанов. АПАРТАМЕНТГЕЙТ и нелепата реакция на Цветанов беше затъмнена от липсата на такава на дуета Джамбазки - Каракачанов за техните приказни имоти. Това срина рейтинга на ВМРО, а народът е отвратен от лъжите на Джамбазки. Сега той реве, че го клеветят, а преди пет години излъга нагло бедните си избиратели и обеща да им дарява огромната си евродепутатска заплата по подобие на вкаралия го в Европарламента Бареков, който обаче изпълнил обещанието си. \r\n\r\n КОНПИ и прокуратурата душат по апартамента и терасата на вицето от ВМРО, а се очаква да бъде назначена и проверка на всички доходи и придобивки на неговия заместник Джамбазки. \r\n \n\t\t\t\t\t\t", "date": "2019.05.12", "title": "Джамбазки влезе в обяснителен режим за тризонета си в Париж на стойност 9 милиона евро!"}
{"url": "http://www.bnews.bg/article/260657-milena_ot_kostenets_pochinala_sled_zhestok_poboy", "text": "\n 38-годишната Милена Шишкова от Костенец е била жестоко пребита, преди да бъде застреляна, предаде \"24 часа\". Тя бе открита от сина си в безпомощно състояние, с многобройни рани по тялото, захвърлена от нападателя в близост до дома ѝ. \r\n\r\n За убийството на жената все още се издирва бившият ѝ съпруг - 43-годишният Стоян Зайков. Известно е, че той е криминално проявен и е създавал проблеми на Милена, за което са знаели и нейните близки. Той не е притежавал и законно оръжие. От година не е ползвал мобилен телефон, което затруднява разследващите в издирването му. Предполага се, че е въоръжен.  \r\n\r\n Полицейското присъствие в града е засилено \r\n\r\n Сестра ѝ Славяна отхвърля версията, че връзката на загиналата с друг мъж е довела до трагедията. Според нея, Милена се е оплаквала от тормоза на бившия си съпруг, но няма данни за подавани жалби в полицията. \r\n\r\n По данни на \"24 часа\", двамата бивши съпрузи са имали и общ бизнес - погребална агенция. \r\n\r\n Според местни хора, Стоян е бил агресивен и има данни за насилие и над други жени, а съселяни са били ограбвани. \r\n \n\t\t\t\t\t\t", "date": "2019.05.12", "title": "Милена от Костенец починала след жесток побой"}
{"url": "http://www.bnews.bg/article/260656-nova_otsechka_ot_am_struma_shte_e_gotova_do_broeni_dni", "text": "\n Поредната отсечка от АМ „Струма” ще е готова до броени дни.  \r\n\r\n Става въпрос за участъка, който минава през археологическите разкопки край Благоевград. \r\n\r\n Най-ценните сгради вече са преместени и асфалтът е положен. \r\n\r\n Въпреки съпротивата от страна на жители на района, обектите, разкрити по трасето на магистралата, вече са встрани от нея. \r\n\r\n В близкото село Покровник се вълнуват от новия път. Вълнуват се и от обещания археологически парк, който би донесъл ползи на селото. \r\n\r\n Очаква се до дни няколко километра от готовата отсечка да бъдат пуснати в експлоатация. \r\n \n\t\t\t\t\t\t", "date": "2019.05.12", "title": "Нова отсечка от АМ „Струма” ще е готова до броени дни"}
{"url": "http://www.bnews.bg/article/260659-nova_tragediya_v_rusiya", "text": "\n Двама души бяха приети в болница и двама загинаха след експлозия на газ за битови нужди в кооперация в село Чистоозерний в руската Ростовска област, предаде ТАСС, цитирайки информация на регионалния клон на министерството на извънредните ситуации. \r\n\r\n Двамата ранени са приети в болница в град Каменск-Шахтински. Пострадала възрастна жена е в тежко състояние. \r\n\r\n Загиналите също са двама. Един от тях е затрупан, а малолетно момиче почина в колата на \"Бърза помощ\". \r\n\r\n Общо са повредени седем жилища в кооперацията, две от които, на втория етаж, са опустошени. \r\n\r\n Останалите са понесли по-малки щети. Съществува заплаха от срутване на кооперацията, което затруднява работата на спасителните служби. \r\n\r\n   \r\n \n\t\t\t\t\t\t", "date": "2019.05.12", "title": "Нова трагедия в Русия"}
{"url": "http://www.bnews.bg/article/260653-radek_shtepanek_vliza_v_shtaba_na_grigor_dimitrov", "text": "\n Бившият №8 в световната ранглиста Радек Щепанек става част от екипа на Григор Димитров от турнира от сериите \"Мастърс“ в Рим, пише tenniskafe.comНадпреварата е последната подготовка преди кулминацията на сезона на клей – Ролан Гарос. \r\n\r\n По време на Mutua Madrid Open първата ни ракета официално се раздели с Дани Валверду, с когото работиха заедно в продължение на три години. А 40-годишният чех се присъединява към Андре Агаси в щаба на българина, като двамата с носителя на осем титли от Големия шлем работиха преди това с настоящия №1 Новак Джокович от ноември 2017 до април 2018 г. \r\n\r\n Кой е Радек Щепанек? \r\n\r\n Чехът започва състезателната си кариера през 1996 г. и 21 години е част от Тура. На сингъл записа 384 победи и 302 загуби, спечели пет титли и стигна до №8 в световната ранглиста. Най-доброто му постижение в турнирите от Големия шлем е четвъртфиналът на Уимбълдън през 2006 г. \r\n\r\n На двойки Радек спечели два \"мейджъра“ – на Australian Open през 2012 и на US Open следващата година, като игра полуфинали на три пъти в другите два турнира от Шлема. През ноември 2012 г. стигна до №4 при дуетите, като също така спечели и 18 трофея. \r\n\r\n Два пъти вдига \"Купа Дейвис“ за Чехия – през 2012 и 2013 г., а на олимпийските игри в Рио през 2016 г. печели бронзов медал на смесени двойки. През годините в кариерата му не липсват и спорни моменти, но е и сред специалистите по отношение на игра на мрежата, на това как се руши играта на противника и как многократно можеш да сменяш тактиката си по време на мач. \r\n\r\n Малко след като се отказа от професионалния тенис заради серизни травми в областта на гърба след навършване на 30-ата си годишнина, бившият №8 в света влезе в екипа на Новак Джокович по специална препоръка на Андре Агаси, като двамата работиха с Джокович до \"Мастърс\"-а в Маями през 2018 г. \r\n \n\t\t\t\t\t\t", "date": "2019.05.12", "title": "Радек Щепанек влиза в щаба на Григор Димитров"}
{"url": "http://www.bnews.bg/article/260646-stevo_pendarovski_vstapva_v_dlazhnost_kato_prezident_na_severna_makedoniya", "text": "\n Стево Пендаровски ще встъпи в длъжност днес като президент на Северна Македония. \r\n\r\n Вчера Държавната избирателна комисия обяви окончателните резултати от президентските избори, според които Пендаровски е избран за държавен глава.  \r\n\r\n На заседанието на парламента днес Пендаровски ще направи тържествено изявление пред народните представители, членовете на правителството, религиозните лидери, ръководството на армията, дипломатическия корпус и гости от чужбина.  \r\n\r\n Сред гостите на инаугурацията на Пендаровски ще бъдат президентите на България – Румен  Радев, на Албания – Илир Мета, на Сърбия – Александър Вучич, на Косово – Хашим Тачи. Покани за присъствие на церемонията са изпратени до всички държавни глави на членовете на НАТО и ЕС, на представители на Европейската комисия и страните от региона.  \r\n\r\n Стево Пендаровски, който бе подкрепен от управляващите СДСМ и Демократичен съюз за интеграция (ДСИ), спечели на втория кръг от президентските избори 436 212 гласа или 51,66%. \r\n\r\n Той ще бъде петият президент на страната, откакто Македония стана независима държава. Преди него президенти бяха Киро Глигоров, Борис Трайковски, Бранко Цървенковски и Георге Иванов. Иванов заемаше този пост 10 години, тъй като спечели два мандата.  \r\n \n\t\t\t\t\t\t", "date": "2019.05.12", "title": "Стево Пендаровски встъпва в длъжност като президент на Северна Македония"}
{"url": "http://www.bnews.bg/article/260655-balgarskata_tsarkva_sv_georgi_v_odrin_ot_dnes_ima_blestyasht_titanov_kupol_snimki", "text": "\n Българската църква \"Св. Георги\" в Одрин от днес има блестящ титанов купол над камбанарията и нов куполен кръст. Титаниевато покритие с цвят на злато е монтирано на дървения купол от пловдивска фирма, специализирана в изработването на особени покривни конструкции. \r\n\r\n Новият кръст е позлатен и е изработен от пловдивския скулптор и галерист Жорж Трак в работилницата на галерия „Тракарт\". На освещаването, извършено от старозагорския митрополит Киприян, присъстваха посланикът на Р.България в Турция Надежда Нейнски, генералният консул на Р. България в Одрин Васил Вълчев, председателят на парламентарната комисия по вероизповеданията Красимир Вълчев, почетният консул на България в Истанбул Ангел Ангелов, местната българска общност в Одрин и Истанбул, много гости от България. \r\n\r\n Храмът бе оснонво ремонтиран и реставриран през 2004 г. и привлича туристи и поклонници от цяла България. Тази година през март рапочна частичен ремонт на купола и камбанарията, който завършва днес с освещаването на новите купол и кръст. Така, след великолепната желязна църква \"Св. Стефан\" край Босфора, одринската \"Св. Георги\" ще е втория български храм в Турция, който ще грее в позлата. През 2020 г. \"Св. Георги\" ще отбележи 140 години от поставянето на първия камък на олтара. \r\n\r\n   \r\n\r\n \r\n \n\t\t\t\t\t\t", "date": "2019.05.12", "title": "Българската църква \"Св. Георги\" в Одрин от днес има блестящ титанов купол(СНИМКИ)"}
{"url": "http://www.bnews.bg/article/260644-bashtata_na_izdirvaniya_za_ubiystvoto_na_milena_ot_kostenets_politsiyata_pobarka_deteto", "text": "\n “Страшно е! Никой нищо не знае, скрил се е некъде. Представа немам къде може да е. Той си е такъв. Само да ми падне, ше го прЕбия!” Това каза за ЗАРАТА Георги Зайков, бащата на издирвания за зловещото убийство на фризьорката и собственичка на погребална агенция Милена Шишкова – Стоян Зайков. Трагедията втори ден не слиза от колоната на водещите новини на медиите, а ЗАРАТА подробно я отразява. \r\n\r\n “Най ме е страх за Стивън (14-годишният син на Милена и Стоян – бел. авт.), побъркаха го това дете”, жали внука си 68-годишният мъж. “Снощи (петък, 10 май – бел. авт.) до девет часа вечерта са го държали в полицията да го разпитват”, разкрива Георги Зайков и кълне медиите, че лъжели: “Цял ден са с камери пред нас – казал съм никого да не пускат.” \r\n\r\n На въпрос истина ли е, че Стивън е намерил майка си и именно той се е обадил в полицията, Зайков изригна: “Глупости!” Според него убитата е била намерена от местен полицай, който живее на две преки от къщата на Милена, недалеч от която по телевизиите показаха нивата, където жената е лежала в предсмъртен гърч окървавена. \r\n\r\n “Детето сега е при другите си дядо и баба в Момин проход. Плевенски полицейски коли са пред къщата, не дават пиле да прехвръкне”, разкри още дядото на момчето. На въпрос как се чувства Стивън, отговорът е: “Ами как да е?! Не знам какво ще стане с това дете. Побъркаха го.” \r\n\r\n А полицейските коли били плевенски, защото в Костенец са пратени полицаи от цяла България. \r\n\r\n “Те, Зайковите, хич не са китка за мирисане”, одумват повечето хора в градчето. Близка позната на Георги Зайков от София, която със съпруга си живее в Костенец, обаче не скрива: “Когато преди три години мъжът ми получи инсулт, единствен Гошо посред нощ дойде да ми помогне. Винаги ни е помагал през последните много трудни за мен години. Не познавам лично сина му, но съм чувала баща му да казва: “Бе, мани го тоя!” \r\n\r\n Изобщо, отношенията във фамилията са сложни. Майката на издирвания Стоян Зайков – Павлина, не е на себе си. Дума не продумва, а е изкарала тежък инфаркт преди години. За нея никой никога лоша дума не е отронил. Цял живот е шивачка в местен цех за ширпотреба. “Ей сега пак лекарство ходИх да купувам”, довери за ЗАРАТА Георги Зайков. \r\n\r\n Човекът е притеснен и за нарочения за любовник на Милена мъж по прякор Распутин. “Пълни глупости са това – отсича – Те сега жена му, каквато е, ще му…” \r\n\r\n Ставало дума всъщност за друг мъж, по прякор Пантути – както ЗАРАТА вече писа. Сестрата на Милена обаче категорично отрича убитата да е имала каквито и да било любовни афери – по думите й, от работа. 38-годишната предприемчива ромка нямала време за нищо друго, камо ли за любовници. \r\n\r\n Милена и Стоян за последните 15 години са се събирали и разделяли многократно. Къщата, в която Милена е жевеела, е построена с нейни лични пари, твърдят местни. “Никаква работа не й се опираше. Никаква конкуренция не я плашеше”, убедени са те. \r\n\r\n Засега няма категорична версия за мотива на Стоян да убие по чудовищен начин майката на детето си, за което е заподозрян. \r\n\r\n ИЗТОЧНИК:  \r\n \n\t\t\t\t\t\t", "date": "2019.05.12", "title": "Бащата на издирвания за убийството на Милена от Костенец: Полицията побърка детето!"}
{"url": "http://www.bnews.bg/article/260647-lekar_ot_plovdiv_dari_parite_ot_svatbata_si_na_student", "text": "\n Млад лекар от Пловдив дари парите от сватбата си за обучението на студент по медицина. Неврологът Елизар Цветков си поставя за цел да помогне за сбъдването на мечтата на един начинаещ специалист по медицина и решава да дари стипендия на студент от Медицинския университет в града под тепетата. Сумата, с която той иска да помогне е събрана от сватбата му. И макар да не е голяма, със съпругата си смятат, че е достатъчна, за да насърчи усилията на някой бъдещ лекар да постигне успехи в обучението си. \r\n\r\n Идеята е била на жена му. Двамата не живеят в България, но сватбата е била тук „Винаги булката получава множество букети. Проблемът е, че ние след сватбата трябваше да останем 1-2 дни тук, после няма наистина кой да им се радва на тези букети. Това са едни пари, които едва ли не се изгубват, а могат да се оползотворят за нещо много по-полезно. И така между идеите дали да помогнат на някой болен човек в нужда, или да дадат парите в приют за животни, двамата съпрузи стигат до решението да помогнат на някой млад човек, който учи медицина”, казва Елизар Попов. \r\n\r\n „За жалост с една такава сума нито може да излекуваме някой, нито да променим ситуацията в някой дом, но пък инвестирайки в някой млад човек той може би ще постигне нещо повече”, посочва още той. \r\n \n\t\t\t\t\t\t", "date": "2019.05.12", "title": "Лекар от Пловдив дари парите от сватбата си на студент"}
{"url": "http://www.bnews.bg/article/260652-razmiritsi_po_vreme_na_antipravitelstven_protest_v_tirana", "text": "\n Сблъсъци по време на антиправителствен протест в Тирана с искане за нови избори. Албанската полиция използва сълзотворен газ, за да разпръсне протестиращите. \r\n\r\n Хиляди привърженици на опозицията от цялата страна се събраха пред сградата на правителството. \r\n\r\n Демонстрантите носеха плакати с антиправителствени лозунги, хвърляха бомбички и коктейли „Молотов”, пускаха фойерверки. \r\n\r\n Силите на реда използваха сълзотворен газ, след като група протестиращи проби полицейския кордон и тръгна към входа на сградата. Ранени са около 10 полицаи и няколко активисти. \r\n \n\t\t\t\t\t\t", "date": "2019.05.12", "title": "Размирици по време на антиправителствен протест в Тирана"}
{"url": "http://www.bnews.bg/article/260649-bomba_kpkonpi_malchi_za_dohodi_s_neizyasnen_iztochnik_na_angel_dzhambazki", "text": "\n Малцина са българските граждани, които знаят, че евродепутатът Ангел Джамбазки влиза в Европейския парламент беден като църковна мишка както гласи народната поговорка. \r\n\r\n В декларацията му за публичност на имуществото за 2014 г. когато Джамбазки благодарение на Николай Бареков стъпва на червения килим е записано, че същия няма налични и на депозит и банкови влогове пари, тоест нямал е пукната стотинка както се казва, а доходите, които е получавал по трудови правоотношения са за 8340 лева. Общо за трите години 2014, 2015 и 2016 Ангел Джамбазки успява да спести 18000 лева и 5100 евра. Интересното се случва през 2017 година когато изведнъж в чужда сметка в полза на Джамбазки се появяват 385 298 лева при деклариран годишен облагаем доход от 200 613 лева. Дори и с просто око се вижда, че разминаването е от над 180 000 лева. \r\n\r\n Възможно ли е от КПКОНПИ да не са забелязали разминаването между декларираните приходи и наличности или това е удобна форма за узаконяване на пари с недоказан произход.Паметливи припомнят, че именно в края на 2017 година започва сагата с пакет \"Мобилност\" като намекват, че вероятно средствата са от ДМС предоставено от олигархични структури. \r\n\r\n Припомняме, че вчера \r\nДжамбазки си позволи да отправи грозна и нагла заплаха към всеки, който се интересувал от личните му дела. Би Нюз припомня на \"юриста\" Джамбазки, че същия все още заема публична длъжност, а доходите ги получава от платените данъци от всички европейски граждани и в това си качество е длъжен да отговаря на всички поставени към него въпроси. \r\n\r\n \r\n\r\n \r\n  \r\n \n\t\t\t\t\t\t", "date": "2019.05.12", "title": "Бомба! КПКОНПИ мълчи за доходи с неизяснен източник на Ангел Джамбазки!"}
{"url": "http://www.bnews.bg/article/260651-treti_den_izdirvat_zapodozryan_za_ubiystvoto_na_zhena_v_kostenets", "text": "\n Вече трети ден продължава издирването на мъжа, заподозрян за убийството жена от Костенец. \r\n\r\n 38-годишната Милена Шишкова беше открита в безпомощно състояние, близо до дома ѝ на 10 май сутринта. \r\n\r\n Предположенията са, че извършител е бившият ѝ партньор – Стоян Зайков, на 43 години.   \r\n\r\n Това, което се знае за предполагамия извършител на престъплението е, че е криминално проявен, излежавал е присъда и много добре познава района на Костенец. \r\n\r\n Снощи около 20 ч. баретите щурмуваха изоставена сграда в Костенец заради сигнал, който е подаден от гражданин на телефон 112. Той твърдял, че Стоян Зайков е бил забелязан да преминава покрай сградата пеша сутринта на 10 май, когато е открито тялото на жертвата. \r\n\r\n Баретите претърсваха и хижи и изоставени къщи  в планината. В издирването се включи и хеликоптер, но засега беглецът не е открит. Издирването продлъжава. \r\n \n\t\t\t\t\t\t", "date": "2019.05.12", "title": "Трети ден издирват заподозрян за убийството на жена в Костенец"}
{"url": "http://www.bnews.bg/article/260645-oblachna_no_topla_nedelya_s_temperaturi_do_26", "text": "\n Днес увеличението на облачността от запад ще продължи. По-късно през деня на отделни места в Западна България ще превали дъжд. \r\n\r\n Ще духа до умерен изток-югоизточен вятър. Максимални температури ще са между 21° и 26°, в София около 22°. \r\nНад планините облачността ще е значителна и в следобедните часове на места ще превали и прегърми. Ще духа умерен, предимно южен вятър. Максимална температура на височина 1200 метра около 14°, на 2000 метра – около 7°. \r\n\r\n Над Черноморието ще има разкъсана облачност. Ще духа слаб до умерен вятър от изток-югоизток. Максимални температури на въздуха: 15°-18°. Температурата на морската вода е 13-15°. \r\n\r\n От утре започва захлаждане, очакват се и интензивни валежи. \r\n \n\t\t\t\t\t\t", "date": "2019.05.12", "title": "Облачна, но топла неделя с температури до 26°"}
{"url": "http://www.bnews.bg/article/260650-barekov_za_boy_sa_vsichki_lazhe_patrioti_s_fesove_koito_sluguvat_na_dps_v_balgarskiya_parlament", "text": "\n Днес във Фейсбук попаднаме на коментар на евродепутата Николай Бареков по повод политическите сътрусуния от последните часове и дни. Вижте и пълното съдържание, публикувано в личният му профил в социалната мрежа.  \r\n\r\n \r\n\r\n Вчера България замръкна с родителски протести против писаните от лъжепатриотите промени в закона за защита на детето. Също имаше и вълнения срещу призива на турския посланик да се учи турски език, за да се работи по-лесно в турските фирми из Кърджалийско и Лудогорието. По темата с промените в ЗЗД: писани са от Султанка от ВМРО и Марианка (любовницата на пропъдени Валери) от НФСБ. \r\n\r\n Съответно зам.-министър и вицепремиер. Иначе, аз лично и ББЦ още през 2014 година сме предлагали рестрикции за необразованото майчинство и поощрение на образованото, помощите на децата за родители с висше образование трябва да са по-големи и обратното - родители с по-ниско от основното образование да нямат право да отглеждат и възпитават деца. Лошо, че неграмотните лъжепатриоти без дипломи, които коват закони, опорочават и добрите ни идеи с подобни нефелни закони.  \r\n\r\n \r\nЩо се отнася до турския. И Левски е говорил перфектен турски. Лошо няма. Езици трябва да се говорят. Въпросът е в мястото и времето на провокацията. Човекът от Анкара за пореден път налива рейтинг в предизборна обстановка на ДПС и на техните псевдо опоненти лъжепатриоти. Скачените съдове са отколешен проблем на нашия партиен модел. \r\n\r\n За бой са всички лъже патриоти с фесове, които слугуват на ДПС в българския парламент. Иначе дефинитивно е полезно да се знае турски, защото останалите чуждестранни инвеститори отдавна избягаха от корупцията и липсата на работна ръка в България. В този смисъл Анкара изговори на глас очевидното - турците продължават да инвестират в България за разлика от Запада. Може би комшиите имат и други интереси у нас, освен чисто икономическите. \r\n\r\n България хем е в свободния пазар на ЕС, хем е бедна като църковна мишка, лесна за купуване и сега е моментът за икономическа експанзия. После ще дойдат и политическите претенции. Нищо добро не ни чака с такива измамници във властта като днешните джамбази лъжепатриоти, същински байганьовци на 21 век... \r\n \n\t\t\t\t\t\t", "date": "2019.05.12", "title": "БАРЕКОВ: За бой са всички лъже патриоти с фесове, които слугуват на ДПС в българския парламент! "}
{"url": "http://www.bnews.bg/article/260643-otmeniha_smartnata_prisada_na_amerikanets_ubil_balgarka", "text": "\n Двойно убийство от 2004 година в Атланта продължава да има своите изненадващи обрати. Едната от жертвите е 20-годишна българка. Седем години след престъплението убиецът получи смъртна присъда. Изненадващо и тихомълком обаче тази присъда е била отменена в края на миналата година в Джорджия, консервативен щат, където смъртното наказание е изключително популярно и отмяната му е изключително рядко явление в съдебната система. \r\n\r\n Грешки на прокуратурата, разследващите и съда, както и политическата конюнктура в две различни общини на територията на метро Атланта водят до обрат по делото срещу Джошуа Дракър за убийството на Лора Николова и нейния приятел Андрю Робъртсън. Убийство, на което дори е посветен епизод от сериала “Аз убих най-добрия си приятел”. На 5 април 2004 година Дракър заедно със своята приятелка Мелиса Макреър отиват на гости на Лора и Андрю, които живеят в предградието на Атланта Мариета. Те са приятели от години и нищо не може да подскаже това, което предстои. \r\n\r\n Седем години след тази вечер в съдебната зала през сълзи Мелиса разказа какво е станало. Срещу нея стоят братът и бащата на Лора – Георги и Никола. \r\n\r\n Според показанията на Мелиса четиримата приятели постояли няколко минути на масата в кухнята, след което Дракър поискал марихуана. Двамата мъже станали от масата и тя не можела да ги види. Тогава чула изстрел. Обърнала се и видяла как Андрю се свлича на земята. В този момент Лора скочила от стола и се хвърлила върху Дракър удряйки го с юмруци, като крещяла: „Не, не, не, ти го уби!\", разказа Макрейър. \r\n\r\n „И тогава той застреля Лора\", каза Макрейър през сълзи. \r\n\r\n Преводачката на бащата на Лора шептеше в ухото показанията на Макреър, а той плачеше, слушайки описанието на смъртта на неговата дъщеря. \r\n \n\t\t\t\t\t\t", "date": "2019.05.12", "title": "Отмениха смъртната присъда на американец убил българка"}
{"url": "http://www.bnews.bg/article/260642-otrocheto_na_dzhambazki_nezakonno_otkazva_da_go_pripoznae_ne_vdiga_telefona_na_mayka_mu_ima_vtoro_dete_ot_druga_zhena_koyato_e_priyutil_v_bryuksel", "text": "\n Както стана ясно по- рано днес, евромилионерът Ангел Джамбазки призна пред Жени Марчева, по- известна като Жени - Баждака, че е станал баща на момиченце още през януари тази година. \r\n\r\n Масово недоволство заля социалните мрежи, където потребители се възмущават на безскрупулното поведение на псевдо патриота по повод това, че най- безсрамно използва пеленачето за личен пиар, непосредствено преди изборите за Европейски парламент. \r\n\r\n Би Нюз се натъкна на скандална информация. \r\n\r\n Маргарита Теодорова Цачева (майката на малката Биляна) търпи арогантното отношение на бащата на детето си. Според редица коментари на запознати, Джамбазки отказва да припознае детето и е твърдо решен да сключи граждански брак с Росица Кашикова, която също има дете от него и е родила в САЩ през февруари, защото има по-добри връзки в ЕНП, откакто работи за \"Християндемократически съюз\" и става за PR покрай изборите! \r\n\r\n Росица Кашикова, която Джамбазки е приютил в Брюксел, обаче се оказала тотално разочарована от него, след като разбрала за предишните му подвизи и факта, че има дете от друга жена, което той умело криел от нея.  \r\n\r\n Все по- заплетена става ситуацията около малкия човек, а личният му живот е низ от скандални събития, досущ като индийски сериал. Допускаме варианта и цялата тази сага да е поредният пиар ход на Джамбазки заради слуховете, че самият той предпочита мъжете и подкрепя с гласа си в ЕП повече тлъсти фондове за гейпаради и прайдове. \r\n\r\n \r\n\r\n Днес Джамбазки си бе платил няколко минути ефирно време в \"Тази събота и неделя\" по БТВ. Дори без да са му отправени неудобни въпроси по повод съмнителната му сексуална ориентация и скандала с апартамента в Париж, Джамбазки не пропусна да даде скалъпено обяснение и за двете. \r\n\r\n Не можем да не отбележим, че от началото на предизборната кампания до момента, рейтингът на ВМРО се е сринал наполовина, показват статистиките. Както стана ясно, Ангел Джамбазки декларира половин милион евро след приключването на мандата си в ЕП.  \r\n\r\n Ако същият бе последвал примера на колегата си Николай Бареков и беше дарил спестяванията си, нямаше да му се налага да навлиза в обяснителен режим пред озлобения народ.  \r\n\r\n   \r\n\r\n   \r\n \n\t\t\t\t\t\t", "date": "2019.05.12", "title": "Отрочето на Джамбазки - незаконно! Отказва да го припознае, не вдига телефона на майка му! Има второ дете от друга жена, която е приютил в Брюксел!"}
