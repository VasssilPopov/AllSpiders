{"url": "http://www.bnews.bg/article/241588-fanki_nenavizhda_drebosaka_rachkov_vsichko_za_voynata", "text": "\n Димитър Рачков и Димитър Ковачев не могат да се понасят.  От екипа на шоуто „Като две капки вода” разкриха пред „Таблоид”, че комикът и рокаджията са във война от години. Причината за неразбирателството е, че Рачков ревнувал от забавния Фънки, който с лекота печелел симпатиите на публиката.  \r\n\r\n За никого от шоуто не е тайна, че отношенията между адашите са много далеч от приятелски. „Между двамата тлее конфликт, който ескалира наскоро в ефир. Неслучайно водещите на култовото шоу за имитации по Нова телевизия Васил Василев - Зуека и Димитър Рачков на няколко пъти се изгавриха с Фънки”, обясни информаторът ни. \r\n\r\n „Тази вечер имитациите ще започнат с Фънки, който ще трябва да влезе в ролята на любимия си колега от шоубизнеса Къци Вапцаров”, заядоха се зевзеците в началото на едно от последните предавания. Къци и Фънки се превърнаха в „смъртни врагове” след участието им в риалити формата „Биг Брадър”. Затова и изненадата, която актьорският дует спретна на рокаджията, не се понрави Фънки, но заради шоуто и зрителите бившият вокалист на „Ера” се съгласи на неприятната трансформация. \r\n\r\n След края на живото предаване 58-годишният музикант и продуцент избеснял и вдигнал чутовен скандал на Рачков. „Бившият на Мария Игнатова пренася личната си война в предаването. Не бива така, явно не може да разграничи професионалните ангажименти от пристрастията”, коментираха пред вестника ни от кухнята на „Капките”. \r\n\r\n Фънки недолюбва дребния комик и заради други злъчни шеги на бургазлията. Музикантът още не може да прости гаврата от миналия сезон на шоуто, когато Рачков и Зуека го накараха да се притегли в ефир, за да му се присмеят дружно на наднормените килца.  \r\n\r\n За щастие кантарът не успя да „улови” рокаджията и до тотално осмиване не се стигна. Кодошът обаче наля още масло в огъня на омразата помежду им. Макар продуцентът на шоуто „Като две капки вода” Маги Халваджиян на няколко пъти да се опитал да помири войнствените адаши, лулата на мира така и останала неизпушена.  \r\n\r\n Рачков се оправдал, че правят забавно предаване и трябва да се шегуват дори с журито, докато Фънки смятал, че всичко е целенасочено. „Едва ли някога ще се сдобрят, но поне отношенията им да не влияят на предаването, иначе става тягостно”, коментираха пред „Таблоид” от екипа на „Капките”. \r\n \n\t\t\t\t\t\t", "date": "2018.05.08", "title": "Фънки ненавижда дребосъка Рачков (Всичко за войната)"}
{"url": "http://www.bnews.bg/article/241609-tramp_vze_reshenie_za_iran_sasht_shte", "text": "\n САЩ излизат от ядрената сделка с Иран. Това е съобщил президентът на Америка Доналд Тръмп по време на разговор с френския си колега Еманюел Макрон, пише The New York Times, позовавайки се на свой източник. \r\n\r\n По информация на изданието, американската страна се готви да възстанови всички санкции, чието действие бе преустановено заради ядреното споразумение, както и да въведе допълнителни ограничения спрямо Техеран. \r\n\r\n  По-рано Тръмп заяви, че след кратък разговор с него, Макрон е започнал да гледа по друг начин на ситуацията около иранската ядрена сделка. Междувременно от Иран съобщиха, че са готови на всякакъв сценарий в случай, че САЩ решат да излязат от ядрената сделка. \r\n  \r\n \n\t\t\t\t\t\t", "date": "2018.05.08", "title": "Тръмп взе решение за Иран, САЩ ще..."}
{"url": "http://www.bnews.bg/article/241570-15_godini_zatvor_za_iranetsa_hvanat_s_200_kg_heroin_na_lesovo", "text": "\n Гражданинът на Иран Амирреза Какванд, който в средата на 2016 година беше хванат на ГКПП \"Лесово\" с 200 килограма хероин, ще лежи в затвора за срок от 15 години. \r\n\r\n Апелативният съд в Бургас потвърди присъдата спрямо Амирреза Какванд. С решението на съда осъденият трябва да изтърпи наказанието си при първоначално \"строг\" режим, съобщи \"24 часа\". \r\n\r\n Чужденецът трябва да плати на държавата и глоба от 200 хиляди лева или по 1 лев за всеки грам хероин, който е опитал да внесе на територията на страната. \r\n\r\n Припомняме, 44-годишният Амирреза Какванд, родом от Техеран, беше заловен с огромното количество дрога на 5 юли 2016 година на ГКПП \"Лесово\". Тогава той шофирал товарен автомобил - влекач. \r\n\r\n При проверката на автомобила и превозваната стока граничните власти намират 200 килограма хероин, възлизащ на стойност 17 875 458.90 лева. \r\n\r\n Наркотикът беше скрит в 400 кутии от доматено пюре, подредени в полуремаркето на автомобила. \r\n\r\n Беше установено още, че стоката е натоварена от склад в град Табриз, Иран. Пратката трябвало да стигне до Холандия. \r\n \n\t\t\t\t\t\t", "date": "2018.05.08", "title": "15 години затвор за иранеца, хванат с 200 кг хероин на \"Лесово\""}
{"url": "http://www.bnews.bg/article/241571-neti_az_otkazah_doni_ot_mazhete", "text": "\n Преди близо 3 десетилетия една от най-обсъжданите теми в музикантска гилдия беше дали превърналият се за ден в суперзвезда вокалист на група „Атлас” - Дони е обатен, или не. \r\n\r\n Заключенията останаха противоречиви  въпреки многобройните аргументи, които привеждаха в своя полза и двата лагера. Съпругата на музиканта – Нети е човекът, който не се свени пред близки да повдига завесата над личния живот на половинката си и признава с половин уста, че възлюбеният й е ходил и по двата тротоара, но това отдавна е в миналото, писа „Таблоид“. \r\n\r\n „Добрин е нежна душа, той се интересува повечето от привличането на мисловно ниво, отколкото на физическо, такъв човек не може да бъде ограничаван орт пол, етнос, или социално положение”, раздува дългокраката блондинка. Тя обаче с гордост заявява, че откакто е половинка на Векилов, той не е и помислял да кръшне с друга, независимо дали става въпрос за мъж, или за жена. \r\n\r\n Нети не крие, че съпругът й е имал многобройни безразборни сексуални контакти, явно с партньори и от двата пола, но всичко това отдавна е в миналото. Според модерните определения, Дони може да бъде определен с модерното „пансексуален”. \r\n\r\n Една от най-популярните версии за съмнителната сексуалност на певеца гласи, че мълвата за обратната му резба е пусната от мутренските среди, за да съсипе нежната му душа, след като заедно с творческия си партньор Момчил хитовият изпълнител обяви война на групировките през 90-те. Тогава и двамата се видяха в чудо, притиснати от силоваците. Легенди се носят за това как хасковска мутра затваря дуета за три дни в провинциалното си имение след тяхно участие, държи ги голи и гладни, а някои дори твърдят, че надрусан до ушите с кокаин, ги „минава” по няколко пъти, за да го запомнят. \r\n\r\n От друга страна, Дони е известен с доста успехи и сред нежния пол, преди да се задоми с Антоанета Добрева. В тон с имиджа си на рокзвезда, грозноватият гласовитко имал периоди от живота си, в които всяка вечер си лягал с различна фенка. Историята обаче помни едно-единствено сериозно гадже на Добрин – неговата състудентка Мила Несторова. Освен че била красива и талантлива, тя си имала и известен татко - доайенът на Младежкия театър Иван Несторов. Нещата с Мила били сериозни и в един момент даже замирисали на сватба. Изпълнителят на „Уморени криле” официално поискал ръката на любимата си, но бил отрязан на мига от консервативно настроения й баща, защото… мязал на гей. \r\n \n\t\t\t\t\t\t", "date": "2018.05.08", "title": "Нети: Аз отказах Дони от мъжете!"}
{"url": "http://www.bnews.bg/article/241607-eto_ya_fatalnata_lili_koyato_prostrelyaha_v_sveti_vlas", "text": "\n Два дни преди да се появи в хранителния магазин „Ревю” на ул. Русалка в Свети Влас, 54-годишният Кирил Атанасов не е бил на работа. В това време той е подготвял отмъщението за бившата си съпруга Лили – на 46 години, с която са се разделили преди повече от 1 година и тя не поддържала връзка с него, пише \"Флагман\". \r\n\r\n Кирил има пораснали деца от предходен брак,  търсехме го по телефона, но те нямаха представа къде е. В това време се е снабдил с пистолета, с който е решил да сложи край на мъките си, убивайки преди това Лили. Това съобщи източник от работното му място.  \r\n\r\n Семейство Кирил и Лили Атанасови са от Пазарджик. Появили се в  Несебър преди 15 години. Имали прекрасна връзка, от която се родило момче, което сега било на 8 години. Тъй като Кирил бил много кадърен като механик, работодателят му веднага устроил семейството с апартамент в Несебър. \r\n\r\n До раздялата на двамата се стигнало, след като Кирил хванал в изневяра своята половинка. Масло в огъня налели и най-близките му приятели, които го навивали срещу красивата жена, твърдейки, че е време да я остави,  защото поддържала връзка не само с един мъж. \r\nСлед развода бившата съпруга заживяла при приятеля си, заедно с детето, а апартамента оставила на Кирил. Оттогава обаче той бил лабилен психически – не могъл да преодолее загубата й. Днес около 15:30 часа Кирил Атанасов нахлул въоръжен в хранителния магазин в центъра на Свети Влас, където екссъпругата работела като касиерка. Насочил пистолета към главата й и я гръмнал от около метър разстояние в ухото. За щастие пистолетът се оказал газов и не е нанесъл поражения, които да създадат опасност за живота й, макар че шурнала обилно кръв.  \r\n\r\n \r\n  \r\n \n\t\t\t\t\t\t", "date": "2018.05.08", "title": "Ето я фаталната Лили, която простреляха в Свети Влас!"}
{"url": "http://www.bnews.bg/article/241598-vlakovete_izdishat_evakuiraha_115_patnika_zaradi_dim_v_lokomotiva", "text": "\n Нов инцидент е възникнал с локомотив на бърз влак, стана ясно от съобщение на БДЖ. Около 15:10 ч. в гара Червен бряг локомотивната бригада на бързия влак №2613 от София за Варна е забелязала дим, излизащ от машинното отделение на локомотива. \r\n\r\n Машинистите са предприели незабавни действия за предотвратяване на евентуално запалване като са подали сигнал до пожарната. \r\n\r\n В пътническата композиция са пътували около 115 пътници. Те са били изведени от влака. Животът и здравето им не са били застрашени. \r\n\r\n От гара Мездра е осигурен друг електрически локомотив, който ще обслужи влака до Варна. \r\n\r\n Преди дни, на 4 май, локомотивът на бързия влак от София за Бургас се запали в района на гара Долно Езерово. На 30 март два вагона от бързия влак по същата линия се запалиха в района на гара Коньово. \r\n \n\t\t\t\t\t\t", "date": "2018.05.08", "title": "Влаковете издишат, евакуираха 115 пътника заради дим в локомотива!"}
{"url": "http://www.bnews.bg/article/241599-bfs_drusna_yaki_globi_nay_mnogo_otnasya_tsska_za", "text": "\n ДК към БФС съобщи глобите след мачовете от 33-ия кръг на Първа лига. Най-тежка санкция отнася ЦСКА, който ще трябва да даде 6300 лева. \r\n\r\n \"По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ПФК \"Локомотив\" Пловдив с имуществена санкция в размер на 1000 лева. \r\n\r\n По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ПФК \"Черно море\" Варна с имуществена санкция в размер на 1000 лева. \r\n\r\n За нерегламентирано използване на факли и димки, на основание чл.37, ал.1, т.22.2, б.А от ДП /2017/2018/ – ДК наказва ЦСКА гр. София с имуществена санкция в размер на 300 лева. \r\n\r\n За хвърлени факли и димки на пистата, на основание чл.37, ал.1, т.4, б.А, предложение 2 от ДП /2017-2018/ ДК наказва ЦСКА гр. София с имуществена санкция в размер на 2000 лева. \r\n\r\n За използване на димки довели до спиране на играта, на основание чл.37, ал.1, т.22.2, б.Д от ДП /2017/2018/ – ДК наказва ЦСКА гр. София с имуществена санкция в размер на 1000 лева. \r\n\r\n За нерегламентирано използване на бомбички, на основание чл.37, ал.1, т.22.2, б.В от ДП /2017/2018/ – ДК наказва  ЦСКА гр. Стара Загора с имуществена санкция в размер на 2000 лева.    \r\n\r\n По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ЦСКА с имуществена санкция в размер на 1000 лева\". \r\n \n\t\t\t\t\t\t", "date": "2018.05.08", "title": "БФС друсна яки глоби, най-много отнася ЦСКА за ..."}
{"url": "http://www.bnews.bg/article/241602-nikolay_barekov_za_geometriyata_na_evklid_konservatizma_liberalizma_matematikata_na_lobachevski_i_aynshtayn_pred_studenti", "text": "\n Либерализмът претърпя провал и категорично не може да се говори за Студена война. В рамките на 20-ти век ние видяхме два експеримента, свързани с либерализма – националсоциализма и комунизма, които загинаха геройски, завличайки в бездната стотици милиони човешки животи. Либерализмът се оказа един политически урод. \r\n\r\n Това заяви евродепутатът Николай Бареков по време на конференция на тема „Консерватизъм срещу либерализъм. Това ли е плод на новата Студена война?“. Събитието се проведе под егидата на Групата на европейските консерватори и реформисти (ЕКР), чийто член е Бареков, в партньорство с Университета по библиотекознание и информационни технологии (УНИБИТ) в София. \r\n\r\n Участие във форума взеха проф. д-р Стоян Денчев, ректор на УНИБИТ и професор доктор по икономически науки, проф. д-р Николай Палашев, професор по корпоративни комуникации, проф. д-р Никола Аврейски, анализатор по проблемите на евроатлантическото сътрудничество, историята на европейската идея и европейската интеграция и медийният анализатор и PR експерт Никола Митев. За първи път днес български политик в лицето на Николай Бареков използва академичните си познания, за да разкаже пред студенти по увлекателен начин теорията на консерватизма. \r\n\r\n Пред аудиторията Бареков посочи, че е интересно да се говори за сблъсък между консерватизъм и либерализъм като политически теории, които обясняват обществените отношения, но в бъдеще битката ще бъде между консерватизма и изкуствения интелект. „През XIX век математикът Лобачевски прехвърли геометрията във времето и двете успоредни прави от пространството се събраха. 50 години по-късно се появяват двама интелектуални разбойници – Макс Планк и Айнщайн, които взривяват категориите „време“ и „пространство“. По-късно се появява и другият гений на човечеството – Стив Джобс. Той прави и първата огромна, а мисля, че и решаваща крачка, към създаването на изкуствен интелект. Основната теория на относителността, която обяснява света, която тръгва от Планк и се довършва от Айнщайн, всъщност не е толкова универсална, колкото може да се окаже изкуственият интелект“, каза Бареков. \r\n\r\n Според него с крачката, която светът е направил към изкуствения интелект, се поставя въпросът за съществуването на самото човечество и моралът. „Либерализмът е нещо, което противоречи на всички представи за същността на човека. Когато консерватизмът се заражда като научна или политическа теория, ние се намираме в епохата на Свети Тома Аквински. Той се вълнува от човека и проекцията на човека – Бог“, посочи още Бареков. \r\n\r\n Акцент в изказването му беше, че личността може да се развива все повече, ако човекът се съревновава с изкуствения интелект. Идеята на Бареков за това всеки един ученик да има таблет, в който да има вграден изкуствен интелект, е първата крачка, а наред с това ще може да се говори и за обществено развитие на държавата. \r\n\r\n „В момента правителството плаща по 120 млн. лв. лихви върху дълга от 16 млрд. лв., който се изтегли. Да не говорим, че няколко пъти г-н Борисов обеща таблети за децата и разбира се тази идея вече е негова, а аз нямам нищо общо“, каза с ирония и сарказъм евродепутатът Бареков, отбелязвайки, че за да има всеки ученик таблет, са нужни еднократно 100 млн. лв. \r\n\r\n „На 16-годишна възраст моето хоби беше писането на поезия и изучаването на неевклидовата геометрия и квантовата физика. Ако тогава имах таблет, кой знае къде по света щях да преподавам математика. Постепенно загубих интерес. Но мога да ви кажа, че в поезията на класици като Николай Кънчев и Езра Паунд е пълно с математически модели, които помагат на авторите да преведат с езика на математиката и разума емоцията на душата. Поезията и математиката са нещо като фотоапарат, с който пренасяш света на белия лист хартия“, обясни пред студентите Бареков. \r\n\r\n „Консерватизмът се занимава с човека, либерализмът – с пазара. Докато има човек, ще има теории и свят. Пазар може и да има, може и да няма“, каза Бареков. „Да сравняваме либерализма с консерватизма не е като да сравняваме филмите на Куентин Тарантино с тези на Луис Бунюел, защото и в двата случая става въпрос за стойностно кино. Либерализмът е фалшива теория, фейк, който е измислен, за да се противопостави на консерватизма. Но за разлика от консерватизма, който има здрави корени в човека, либерализмът е една измислена теория без здрави основи. Има две фундаментални човешки науки – науката за човека и неговата социална функция и математиката. В математиката има четири епохи – тази на евклидовата геометрия, която продължава няколко хиляди години, следващата епоха е тази на Исак Нютон и Лобачевски, когато се появяват много неевклидови геометрии. Третата ера е теорията на относителността, която обяснява на практика света, космоса и безкрайността и четвъртата епоха е тази на изкуствения интелект, когато самият човек се превръща в бог. За разлика от математиката, която стигна до тук, обществените науки родиха само теориите на консерватизма, но на езика на математиката днес ние се намираме в периода между евклидовата геометрия и времената на Лобачевски и Исак Нютон. \r\n\r\n В тази връзка той посочи и критериите за разпознаване дали теорията за либерализма е изродена и дали консерватизмът работи. Когато тези критерии са налице, имаме неолиберализъм, който е още по-уродливата форма на фалшивия либерализъм. На първо място са несвободни медии, следват държавата и институциите като основен инвеститор в икономиката (за пример Бареков даде САЩ и Европейски съюз, Китай и Русия). \r\n\r\n Поне половината държави от ТОП 20 в света по иновативни технологии и големина на БВП на човек от населението не са стандартни демокрации. Сред тях Китай, Турция и много други. Трети са инвестиционните фондове, които на приказки са най- регулираният сектор, но всъщност са тъмна кутия и никой не знае какво става вътре. Четвърто: политиците стават истински олигарси, парите минават през тях, обясни евродепутатът. „Политиците са новите олигарси. Те движат парите. Олигархията създава своите политически образи. Няма богат човек по света, който да не е свързан с държавата“, отбеляза Бареков. \r\n\r\n Петият критерий е паралелна система на демокрация, която работи, каквото и да се случи на изборите, т.нар. задкулисие. За да си консерватор не трябва да си предал своите избиратели и своите политически и лични убеждения. „Консервативната теория като единствената работеща има своето бъдеще. В България консерватори няма като политически дейци и партии. През месец юни предстои моето официално приемане не само в лично качество, но и на познатата като ББЦ политическа формация „Презареди България“ в Алианса на европейските консерватори и реформисти“, заяви Бареков. В лично качество той изпреварва Ангел Джамбазки, който с ВМРО също иска присъединяване към Алианса. „Не разбирам притеснението на колегите от ВМРО, защото аз съм член на Консервативния Алианс от четири годни. Още тогава с колеги от Дания и Германия сме поискали изключването на партията на Ердоган от Консервативния Алианс поради нарушаване на фундаменталните човешки права в Република Турция“, заяви Бареков. \r\n\r\n Според евродепутата в България има едно крило от умерени либерали, които привидно се стремят да развиват демократични институции. Трите кита на българската политика са ГЕРБ – една административно-демократична партия, ДПС – административно-бюрократична партия и БСП, която е една псевдолиберална формация. Бареков определи като войнстващи либерали групата около скандалния олигарх Иво Прокопиев. \r\n\r\n „Там има един финансов център, който генерира приходи за съществуване, но никога не печели избори, никога не влиза в парламента. Винаги обаче имат финансови потоци от Европа, както и от олигарси – тези, които спонсорират групата на Прокопиев са вързани с държавния лобизъм, чрез приватизацията, чрез обществените поръчки, чрез актуалния министър-председател, от когото са силно обгрижвани. Все пак г-н Бойко Борисов е сред честите гости на форумите на кръга „Капитал“, каза Бареков. \r\n\r\n По време на конференцията стана ясно, че евродепутатът ще внесе в Европейски парламент сигнал за корупционни практики в България. Общо 14 обществени организации, сред които Българският ловно-рибарски съюз и екологични сдружения, са се обърнали към Бареков, за да бъдат поставени въпросите им пред Европа. \r\n\r\n „Тези организации ме информират за абсолютна злоупотреба с европейските екологичните норми в България, както и за нашумелият случай с корупционните практики в район „Младост“ в София. Оказва се, че пари от европейски фондове се наливат в една и съща кофа – тази на войнстващата девица в България“, каза в заключение Бареков. \r\n\r\n \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.05.08", "title": "Николай Бареков за геометрията на Евклид, консерватизма, либерализма, математиката на Лобачевски и Айнщайн пред студенти"}
{"url": "http://www.bnews.bg/article/241600-skandalno_v_sinoda_hvanaha_igumena_na_chiprovskiya_manastir_s_blizo_2_6_promila_zad_volana_i_bez_knizhka", "text": "\n Хванаха игумена на Чипровския манастир с близо 2,6 промила зад волана и без книжка. Засечен е от полицията навръх Гергьовден. \r\n\r\n Провинилият се свещенослужител Йеромонах Спиридон не пожела да обясни постъпката си. \r\n\r\n \"Виждах го, много е притеснен, извинява се. Грешката си е грешка, в негов ущърб е, не е добра реклама и за общината, но пък ние специално от работата му нямаме оплаквания\", каза кметът на Чипровци Пламен Петков. \r\n\r\n Йеромонахът е на 21 години и е игумен в манастира трета година. Преди половин година направил училище по вероизповедание в местния исторически музей. \r\n\r\n \"Децата имат нужда от това, в Чипровската община са останали шейсет деца и това тук е тяхното място. И тук бих призовала всички да се върнем към онзи текст от вечната книга – от Библията: \"Който е безгрешен, да хвърли пръв камък\", заяви Анита Комитска, директор на историческия музей в града. \r\n\r\n Заради провинението си игуменът вече е наказан от Видинския митрополит. \r\n\r\n Наказанието на йеромонах Спиридон е валидно от днес. С него той е освободен от длъжността \"игумен\" на Чипровския манастир, има и забрана за свещенослужение за срок от петнайсет дни. \r\n\r\n Но той остава на послушание в манастира и ще бъде съден от светския закон по бързата процедура, предаде БТВ. \r\n \n\t\t\t\t\t\t", "date": "2018.05.08", "title": "СКАНДАЛНО В СИНОДА: Хванаха игумена на Чипровския манастир с близо 2,6 промила зад волана и без книжка!"}
{"url": "http://www.bnews.bg/article/241580-kristian_kostov_s_po_deset_panik_ataki_na_den", "text": "\n Хистерични пристъпи тормозят Кристиан Костов по десет пъти на ден.Младият изпълнител се оплака от панически атаки и изпрати послание към последователите си \r\n\r\n Кристиан Костов, който донесе на България рекордното второ място на Евровизия в Киев миналата година, призна, че се бори с паник атаки. \r\n\r\n \"Имам някои психологически проблеми и се боря с пристъпи на тревожност от 4 до над 10 пъти дневно. Единственото нещо, което ме държи сте вие\", написа в благодарствено обръщение към феновете си изпълнителят на \"Beautiful Mess\" в социалните мрежи. \r\n\r\n Каква е причината за атаките, той така и не издава. Въпреки това призова последователите си да протегнат ръка към важни за тях хора, с които вече не поддържат връзка. \r\n\r\n \"Толкова е странно, че всеки път, когато погледнете в нечий профил в \"Инстаграм\", вие си мислите, че той/тя живее перфектно. Нека не забравяме, че това е просто социална медия и не всичко, което тези хора са постнали е реално. \r\n\r\n Напишете съобщение или се обадете на някой, който е бил наистина важен за вас преди, но сега не си говорите или сте се скарали и вече не сте приятели. Ние всички заслужаваме втори шанс. Хайде да го превърнем в Ден за свързване! Може би това ще направи вашия ден по-добър, кой знае?\", казва още той. \r\n\r\n След като подкрепи на сцената в Амстердам групата \"Equinox\", която ще брани честта на България в рамките на \"Евровизия\" днес в Лисабон, Костов вече се подготвя за следващия си проект, а именно - албум. Младият изпълнител вече засне фотосесия към обложката на диска, пише \"Монитор\". \r\n\r\n За желанието си да събере парчета в диск той говори още, след като грабна среброто на конкурса в Киев миналата година. \"Това е първият ми албум, душата ми, сърцето ми\", коментира тогава той. \r\n\r\n Подробности около диска все още се пазят в тайна, като не е известно и кога той ще се появи на пазара.  Припомнете си, че Кристиан Костов чрез родителите си прекрати договора си с българския си продуцент Саня Армутлиева и нейната компания „Вирджиния Рекърдс“, за раздялата му първо писа LifeOnline.bg, а самата Саня и останалите медии така и не споменаха разтрогването на договора. \r\n \n\t\t\t\t\t\t", "date": "2018.05.08", "title": "Кристиан Костов с по десет паник атаки на ден"}
{"url": "http://www.bnews.bg/article/241603-lyubovna_drama_gazov_pistolet_i_diva_revnost_zad_strelbata_v_sveti_vlas", "text": "\n Любовна драма е причината за трагедията, разиграла се днес следобед в Свети Влас. Това съобщиха пред БЛИЦ от полицията в Бургас. Пострадалите са мъж и жена, които са живеели на семейни начала и са имали дете. През последните месеци двамата били разделени. Вероятно поводът за нападението е ревност.  Днес следобед мъжът взима газов пистолет и отива в магазин, където приятелката му работела като продавачка. Напада я пред очите на ужасени свидетели. Вади оръжието и стреля в нея.   \"Пистолетът е бил негов, стрелял е веднъж в жената, тя е паднала зад щанда. След това е стрелял в главата си. Падайки, вади нож и е опитал да се намушка. Явно не е бил сигурен, че ще умре от изстрела. \r\n\r\n В момента мъжът се намира в болницата. Жената е контактна, извън опасност за живота.  Пострадалите са мъж на 54 години и жена на 46.   \r\n\r\n Припомняме, че днес около 15.03 ч. в Районно управление – Несебър е получено съобщение за инцидент, възникнал всупермаркет, разположен на ул. „Русалка” в Свети влас, при който мъж прострелял с пистолет 46 годишната продавачка. \r\n\r\n Извършен е оглед на местопроизшествието. Иззети са записи от охранителните видеокамери, разположени в супермаркета. Разпитани са и свидетели на инцидента. По случая са назначени множество експертизи. Образувано е досъдебно производство. \r\n  \r\n \n\t\t\t\t\t\t", "date": "2018.05.08", "title": "Любовна драма, газов пистолет и дива ревност зад стрелбата в Свети Влас"}
{"url": "http://www.bnews.bg/article/241604-vanshno_ministerstvo_s_novi_podrobnosti_za_izdirvaneto_na_boyan_petrov", "text": "\n Министерството на външните работи на България и дипломатическите ни мисии в Пекин и Делхи продължават да са в постоянна връзка с четири министерства в Китай, Тибетската алпинистка асоциация и непалските власти с искане за интензивно издирване на българския алпинист Боян Петров. Това съобщиха от пресцентъра на МВнР по повод сънародника ни, който е в неизвестност от 3 май. \r\n\r\n Получено е уверение от компетентните институции, че правят всичко възможно по случая и желаят да окажат максимално съдействие. \r\n\r\n Тази сутрин е бил изпратен екип от шестима професионални планински спасители по трасето към върха. Към момента екипът се намира на около 6000 метра надморска височина и изчаква подобряване на времето, за да продължи издирването. \r\n\r\n Както е известно, българският алпинист Боян Петров е бил забелязан за последно на височина над 7000 метра. \r\n\r\n Тибетската алпинистка асоциация е информирала посолството ни в Пекин, че летателната техника, с която разполага, не позволява летене и спасителни операции на височина над 5000 м. \r\n\r\n Чрез почетния консул на България в Катманду Бхола Тхапа от непалската страна са съобщили, че имат готовност за предоставяне на хеликоптер, който да лети на височина над 5000 м. Поискано е разрешение от китайските власти за включването му в издирването на Боян Петров. \r\n \n\t\t\t\t\t\t", "date": "2018.05.08", "title": "Външно министерство с нови подробности за издирването на Боян Петров"}
{"url": "http://www.bnews.bg/article/241581-ivancheva_ot_aresta_pusna_nova_molba_za_otpusk", "text": "\n Районният кмет на район \"Младост\" Десислава Иванчева е поискала продължаване на отпуската си с 10 дни. Това каза кметът на София Йорданка Фандъкова днес пред журналисти. \r\n\r\n Тя отбеляза, че срокът на досегашната отпуска на Иванчева е приключил и новата молба е пусната чрез адвокатите й. Иванчева е задържана по разследване за корупция от 17 април. \r\n\r\n Към момента Иванчева продължава да е в отпуска, защото не е поискано от съда отстраняването й от длъжност. \r\n \n\t\t\t\t\t\t", "date": "2018.05.08", "title": "Иванчева от ареста пусна нова молба за отпуск"}
{"url": "http://www.bnews.bg/article/241582-tsarsko_selo_s_nov_trenyor_nebeizvestniyat", "text": "\n Велислав Вуцов е новият старши треньор на \"Царско село\". Бившият наставник на \"Левски\", \"Славия\" и \"Ботев\" подписа договор за една година. Вуцов заменя на поста Веселин Великов, който остава на работа в клуба като селекционер. \r\nВчера \"Царско село\" допусна домакинска загуба от \"Локомотив\" София с 1:2 и по всяка вероятност ще играе бараж за влизане в Първа лига.  \r\n\r\n В момента \"царете\" са на трета позиция във Втора лига с актив от 57 точки - толкова имат и столичните \"железничари\", но тимът от Надежда има предимство в преките двубои. Лидер в подреждането е \"Ботев\" Враца с 58. \r\n \n\t\t\t\t\t\t", "date": "2018.05.08", "title": "\"Царско село\" с нов треньор, небеизвестният..."}
{"url": "http://www.bnews.bg/article/241583-tir_se_zabi_v_kashta_shofyorat_zagina_na_myasto", "text": "\n Тир \"Сканиа\" с пловдивска регистрация се удари в къща в луковичкото село Златна Панега. Тежката машина се е движила по пътя София - Русе и при сблъсъка е засегнала и цех за дюшеци. \r\n\r\n За щастие и в двете сгради не е имало хора, но водачът на тира е загинал на място. \r\n\r\n Тъй като има опасност къщата да рухне, изваждането на авариралата машина е много сложно, обясниха от полицията. Трябва районът да бъде обезопасен преди да се пристъпи към работа. \r\n\r\n На мястото на инцидента е струпана техника, има екипи на пожарна и аварийна безопасност, движението в участъка е отбито по обходен маршрут, предаде \"24 часа\". \r\n \n\t\t\t\t\t\t", "date": "2018.05.08", "title": "ТИР се заби в къща, шофьорът загина на място"}
{"url": "http://www.bnews.bg/article/241587-brendo_okonchatelno_osaden_za_prane_na_pari_shte_vleze_li_v_zatvora", "text": "\n \"Кокаиновият крал\" Евелин Банев - Брендо е осъден окончателно на 6 години затвор от Върховния касационен съд (ВКС). Присъдата за участие в престъпна група за пране на пари е факт 12 години след началото на единственото дело у нас срещу него. Решението е още от 26 април, но не е публикувано на сайта на ВКС заради новата забрана в закона такива да се огласяват преди да е получено уведомление от прокурор, че осъденият е влязъл в затвора. Това означава, че службите още търсят Брендо, за да го вкарат зад решетките, съобщи \"24 часа\". \r\n\r\n Бизнесменът е с наложена мярка за неотклонение \"подписка\", но от 2014 година има и забрана да напуска страната. Неведнъж се е появявала информация, че той и изчезнал зад граница, за да избяга от правосъдието, но той я е опровергавал, появявайки се в съдебната зала. \r\n\r\n Междувременно, само в рамките на една година, това е третата му ефективна присъда - той беше осъден в Румъния на 10 г. и половина затвор за трафик на 51 кг кокаин и в Италия - на 20 г. по т.нар. афера \"Кокаинови крале\". \r\n\r\n У нас разследването започна през 2006 г., като първата присъда, която Брендо получи през 2013 година, беше 7 г. и половина лишаване от свобода. Съдът прие, че Банев и трима негови роднини са превъртели през различни банкови сметки в чужбина 11 138 650 евро - или 21 млн. лева, от трафик на наркотици. Тогава бившата съпруга на Брендо - Моника Добринова, сестра ѝ Десислава Дишлиева, вдовица на разстреляния през май 2005 г. Константин Дишлиев, и братът на Банев - Симо Карайчев, получиха по 3 г. условно с 5-годишен изпитателен срок. \r\n\r\n Присъдата бе отменена от апелативния съд в София, а през 2015 г. ВКС върна делото за ново разглеждане на втора инстанция. \r\n\r\n През март м.г. друг състав на Софийския апелативен съд осъди Брендо на 6 г. затвор, а брат му Карайчев на 3 г. За невинни магистратите обявиха Добринова и Дишлиева, тъй като доказателства, че те са участвали в бандата, няма. Сега ВКС потвърждава наказанието за Брендо, а окончателно са оправдани Добринова и Дишлиева. \r\n\r\n Според апелативния съд Банев заедно с брат му и Дишлиев действали като група за пране на пари от 17 октомври 2002 г. до 30 май 2005 г. Дейността им се простирала в България, САЩ, Британските Вирджински острови, Ирландия, Австрия и Швейцария. Те са превеждали суми от по няколко хиляди до милиони евро в различни сметки в чужбина към \"Прайвът файнънс юниън\". \r\n\r\n \"Налице е съгласуваност във волите им да вършат престъпления в страната и чужбина с цел имотна облага\", посочи съдът. \r\n\r\n Магистратите установиха, че тримата са закупили 7 офшорни фирми, на които открили банкови сметки в страни, различни от регистрацията им. Освен това Банев, Карайчев и Дишлиев са внасяли пари на ръка в тях, пренасочвали и движението на средствата между отделните дружества, за да не може да се проследи произходът им. \r\n\r\n \"Офшорните дружества не са били използвани за минимализиране на печалбата и за данъчни облекчения, тъй като не съществуват доказателства да са развивали на практика някаква дейност нито в зоните по регистрацията им, нито извън тях\", казва съдът. \r\n\r\n И приема, че целта на фирмите била да се скрият действителните им собственици, като за това били използвани подставни лица - чужди фирми и граждани. \r\n\r\n Апелативните съдии коментират, че това какъв е източникът на средствата, които бандата ще изпере, и \"дали изобщо тези пари са от трафик на наркотици\" не е от значение и е формално изискване в закона. \r\n\r\n Подсъдимите не са имали бизнес, с който да се обясни огромният паричен поток, вливан от края на 2002 г. до средата на 2005 г. в офшорните дружества и оттам към \"Прайвът файнънс юниън\", става ясно още по делото. \r\n\r\n Снимката 53-годишния Евелин Банев е в сайта на Интерпол от февруари 2016 г. до днес. Публикувана е по искане на Румъния. Властите в Букурещ го обявиха за международно издирване, след като Софийският апелативен съд отказва да го екстрадира с мотива, че делото срещу него у нас е приоритетно. Досега от Върховната касационна прокуратура пък не са съобщавали Италия да е поискала официално да ѝ предадем Брендо, за да излежи присъдата си на Апенините. \r\n\r\n Според юристи ако той бъде открит, трите му присъди могат да бъдат кумулирани от съда и той да излежи едно общо най-тежко наказание в затвора. \r\n\r\n   \r\n \n\t\t\t\t\t\t", "date": "2018.05.08", "title": "Брендо окончателно осъден за пране на пари, ще влезе ли в затвора?"}
{"url": "http://www.bnews.bg/article/241577-blatechki_krashka_na_zhenite_si_sas_studentka", "text": "\n За актьора Асен Блатечки в пълна сила важи максимата, че вълкът козината си мени, но нрава не. Звездата от „Стъклен дом” кръшка и на жена си, и на любовницата си. Позастаряващият идол на тийнейджърките върти страсна любов с млада студентка от НАТФИЗ, писа „Таблоид”.  \r\n\r\n Двамата се запознали докато чакат на опашка в барчето на театралната академия. От дума на дума Блатечки й взел номера на телефона и още същата вечер й звъннал, за да се видят на четири очи. Името на младото момиче не е известно. Тя често пътува с Асен в страната, когато той има халтури. Твърди се, че девойката даже репетира с Блатечки за една от бъдещите му постановки. \r\n\r\n Официалната му половинка Катерина Горанова отдавна е свикнала с похожденията му извън брачното ложе и макар че все още е прясна раната от изневярата му с Диляна Попова, която дори му роди син през септември 2014 г, Блатечки продължава да прелюбодейства. Още преди моделката роди малкия Борил, Асен се върна при жена си, от която има дъщеря тийнейджърка. Двамата изживяха истински ренесанс на чувствата си.  \r\n\r\n „Катя е жената на живота ми. Никога не съм спирал да я обичам. Увлечен от страст я нараних – нещо, което навярно никога няма да си простя. Любовта ни издържа на куп предизвикателства, за да възкръсне”, кълнеше се публично актьорът. След като остави Попова с бебе на ръце, за да се върне при жена си Катерина, дълго време срещите между моделката и актьора бяха единствено и само заради общия им наследник. \r\n\r\n Година и половина Диляна не искаше и да чуе за Асен и дори беше ограничила срещите на малкия Борил с татко му. Лошите чувства останаха в миналото и моделката завинаги прости на Блатечки. Двамата се виждат често, което подклажда слуховете, че между тях връзката е подновена. Не е ясно дали любовта им отново е пламнала, но със сигурност Диляна и Асен са станали много близки. Ексдвойката и малкият Борил дори прекарват всеки уикенд заедно като истинско семейство. \r\n \n\t\t\t\t\t\t", "date": "2018.05.08", "title": "Блатечки кръшка на жените си със студентка"}
{"url": "http://www.bnews.bg/article/241597-kmetat_s_prostitutkite_ostava_zad_reshetkite_toy_otricha_da_poznava_sauchastnitsite_si", "text": "\n Апелативният спецсъд остави постоянно в ареста кмета на с. Тъжа Цвятко Балабуров, който е обвинен като лидер на престъпна група, набирала жени за проституция в „Бар 10“ в София, пише \"Труд\". \r\n\r\n Магистратите пуснаха под домашен арест Стефан Стефанов и определиха парична гаранция от 1500 лв. за Милена Георгиева и Анита Георгиева, както и 2000 лв. гаранция за Димо Кроснаров и Валентин Майоров. Всички те са обвинени за участие в схемата за набиране на проститутки. \r\n\r\n Освен кмета на Тъжа в ареста остава и Валери Филипов, а решението на магистратите е окончателно и не може да бъде обжалвано. По-рано пред апелативния спецсъд прокуратурата поиска постоянен арест за всички задържани, като се позова на свидетелски показания, сред които и разказите на няколко жени, принуждавани да проституират. Освен това по делото са събрани и доказателства със СРС-та. \r\n\r\n „От групата, с която съм тук, наистина не познавам никого. Видях ги за първи път по време на ареста“, разказа пред съда Балабуров. Той обясни, че е държал заведението, в което са предлагани различни сексуални услуги, но го продал преди години. „Не знам как успяха да ме свържат с тези хора. Ако сега се телепортирате, ще се хванете за главата като видите какво е описано в протокола като офис. То е една барака“, обясни кметът на Тъжа. \r\n\r\n Адвокатите му посочиха, че майката на кмета е в тежко здравословно състояние и поискаха по-лека мярка, за да може да се грижи за нея. „Вярно е, че майка ми е много болна. Не искам да се крия зад гърба на възрастната жена. Ако стане най-лошото, такъв е животът“, коментира Цвятко Балабуров и заключи, че е невинен. \r\n  \r\n \n\t\t\t\t\t\t", "date": "2018.05.08", "title": "Кметът с проститутките остава зад решетките, той отрича да познава съучастниците си"}
{"url": "http://www.bnews.bg/article/241606-i_sled_priemaneto_na_evroto_bednite_shte_si_ostanat_bedni", "text": "\n Тези, които са много бедни, ще си останат такива и след като станем член на еврозоната. Смяната на валутата не може да направи бедните богати. Това каза в предаването „Лице в лице” професор Светослав Ставрев, професор по мениджмънт, доктор по икономика и доктор на философските науки. \r\n\r\n По думите му по-добре е влоговете на хората да са в лева, защото там лихвата е малко по-висока отколкото в евро, сигурността също е малко по-висока. \r\n\r\n Последният ефект от влизането в еврозоната е монетарният – дали ще имаме лев, вързан за еврото, или евро, от техническа гледна точка много голяма разлика няма, каза проф. Ставрев. \r\n\r\n „И сега има някои страни в Европа, които използват еврото като разплащателно средство без да са членове на ЕС и на еврозоната. Това ние можем да го решим от днес за утре. \r\n\r\n Обаче еврозоната е сложна структура на един съюз, членове, на който сме. Тя има да изпълнява задачи във връзка с укрепване на финансовата система на ЕС. Сега тази зона се намира на кръстопът”. \r\n\r\n Професорът допълни, че има два пътя на развитие със своите знаменосци – единият е френският президент Макрон, който иска еврозоната да се развие в посока на един банков съюз с международен европейски фонд, който да бъде естественото развитие на сегашния европейски фонд, който разполага с потенциал от 400 милиарда евро да кредитира икономиката. \r\n\r\n „Това е път в посока към превръщане на ЕС в нещо, което върви по пътя към федерация за сметка на намаляване на суверенитета на страните-членки. \r\n\r\n Срещу този път застава Германия. Меркел иска това, което германската политическа класа иска в момента – т.е. това да не стане. Казва се, че банковата система на ЕС се нуждае в момента от оздравяване, за да се избегнат рисковете пред нея и чак тогава да се мисли за превръщане на ИСМ в европейски фонд. Което означава, че в резултат от проведените тестове на банките в Европа, констатацията е, че не са в цветущо състояние. \r\n\r\n Ние и в момента имаме проблемни банки – банки с прекалено лош кредитен портфейл, банки с капиталова несигурност. \r\n\r\n Оттам идва и въздържанието на ЕС при разглеждане на настойчивата молба на България да бъде приета в чакалнята и да си чака реда”, обясни още професорът. \r\n\r\n   \r\n \n\t\t\t\t\t\t", "date": "2018.05.08", "title": "И след приемането на еврото БЕДНИТЕ ще си останат бедни"}
{"url": "http://www.bnews.bg/article/241590-ekshumirat_tyaloto_na_naim_syuleymanoglu_za_dokazvane_na_bashtinstvo", "text": "\n През юли ще бъде отворен гробът на покойния щангист Наим Сюлейманоглу, за да бъдат взети проби за извършване на ДНК-анализ за доказване на бащинството му на японката Секаи Мори, съобщи турската телевизия НТВ, цитирана от БТА. \r\n\r\n Гробът на легендарния щангист ще бъде отворен в 10 часа на 4 юли по искане на адвокати, водещи дело за доказване на твърденията, че японката Секаи Мори е негова дъщеря. \r\n\r\n Сюлейманоглу се е запознал с майката на Секаи Мори - японска журналистка, по време на олимпиадата в Сеул през 1988 г. \r\n\r\n Турски медии писаха, че последната молба на починалия през ноември Наим Сюлейманоглу към брат му и други близки е била непременно да намерят първородната му дъщеря в Япония и да я включат в завещанието му. \r\n \n\t\t\t\t\t\t", "date": "2018.05.08", "title": "Ексхумират тялото на Наим Сюлейманоглу за доказване на бащинство"}
{"url": "http://www.bnews.bg/article/241595-volen_sardit_na_krakachanov_ne_mu_vdiga_telefona_agent_shishi_besen_na_tsv_tsv_gerb_poddava_na_dps", "text": "\n Каракачанов звъннял на Волен Сидеров, но телефонът му давал заето, каза агент Иван пред медиите в парламента след срещата с червената лидерка Корнелия Нинова, което бе и причината  . Стана ясно, че и тоалетният министър се готви за подобно рандеву със соцледиреката. \r\n\r\n  Все пак стана ясно, че с Каракачанов и Нинова са пили кафе и вода, независимо, че поканата беше за бира. \r\n\r\n Колкото и да се правят на здрава коалиция, всеки ден лъсва някоя неудобна подробност, която показав, че патреотите и ГЕРБ не са изобщо в добри отношения.. \r\n\r\n Сега пък лидерът на ВМРО се оказа бесен на Цветан Цветанов. Каракачанов бил засегнат от инициативата на шефа на депутатите от ГЕРБ да внесе друг законопроект за вероизповеданията миналия петък заедно с Корнелия Нинова и Мустафа Карадайъ зад гърба на Обединените патриоти. Коалиционните партньори на ГЕРБ не са сред вносителите и не са били уведомени. \r\n\r\n Военният министър бил раздразнен, че е бил прескочен.  \r\n\r\n \"Някой малко е избързал да внася подобен законопроект, след като аз още октомври съм го разпратил на всички в ОП и съм запознал колегите от ГЕРБ с този законопроект. Защо миналия петък се стигна до това бързане да се внесе, при положение, че в разговорите, които сме водили, се каза, че трябва да уточним еди какво си и накрая в един момент се оказва, че дори без да ни покани някой, при положение, че всички знаят, че аз работя по този въпрос, се внася някакъв законопроект!\", възмущава се Каракачанов. Той не назова директно името на Цветанов, а че говори по адрес на \"подписалите\". \r\n\r\n От тях обаче само Цветанов е коалиционен партньор. Това не обиждало Каракачанов, но го подсещало да повтори констатацията си от миналата седмица, която оповести в присъствието на премиера, докато бяха в ТЕРЕМ-Търговище. \r\n\r\n \"А именно, че отношенията на ниво правителство са прекрасни, аз с премиера Борисов нямам абсолютно никакви проблеми и той няма с мен, надявам се, но явно скърцат колелата на каручката в парламента, това затвърждава моето  убеждение в тази посока. При положение, че се знае и съм го изпратил законопроект октомври месец още, някой бързо да вкара миналия петък един законопроект, който всъщност е по предпочитания на ДПС, е малко...\", не довърши коментара си лидерът на ВМРО. Вицепремиерът все пак връчил и своя законопроект за вероизповеданията на соцлидерката по време на срещата, а Нинова дори прогнозира, че най-добре ще бъде двата проекта - този на патриотите и този на ГЕРБ, подписан от БСП и ДПС, да се обединят в името на доброто на държавата. \r\n\r\n   \r\n \n\t\t\t\t\t\t", "date": "2018.05.08", "title": "Волен сърдит на Кракачанов, не му вдига телефона, агент Шиши бесен на Цв.Цв.: ГЕРБ поддава на ДПС!"}
{"url": "http://www.bnews.bg/article/241610-ninova_kam_karakachanov_kabinetat_borisov_3_e_vreden_za_darzhavata_da_si_hodi", "text": "\n Лидерът на БСП Корнелия Нинова заяви след срещата с военния министър Красимир Каракачанов, че има теми, по които левицата е готова да говори с властта - сигурността, здравеопазване, демографска криза.  \r\nОт думите й стана ясно, че не е спестила критиките, че кабинетът \"Борисов-3\" е вреден за държавата. \r\n\r\n Пред журналисти Нинова обяви, че е казала на лидера на ВМРО, че тази власт трябва да си ходи. \r\n\r\n Властта предлагала нов вариант за модернизацията на армията и нови начини за плащане, а именно - разсрочено. Когато бъдат внесени проектите, червените ще ги разгледат и ще проведат втора среща. Трябвало да е ясно има ли пари за проектите. \r\n\r\n Левицата е съгласна с вицепремиера да няма външно финансиране на вероизповеданията.  \r\nБСП иска да разгледа двата внесени проекта (предложенията на този етап са на ВМРО и на ГЕРБ, бел.ред.) и да се обсъдят текст по текст. Според Корнелия Нинова има полза от такива срещи. \r\n\r\n Голяма коалиция между БСП и ГЕРБ е невъзможна, отсече соцводачът и допълни, че дори е вредна, защото управлението трябвало да има алтернатива. \r\n\r\n Припомняме, че след срещата Каракачанов пък сподели, че е бесен на Цветанов, защото ГЕРБ под носа на коалиционните си партньори са внесли друг законопроект за вероизповеданията, с който покрепят идеите на ДПС. \r\n\r\n \"Отношенията на ниво правителство са прекрасни, аз с премиера Борисов нямам абсолютно никакви проблеми и той няма с мен, надявам се, но явно скърцат колелата на каручката в парламента, това затвърждава моето  убеждение в тази посока.  \", не довърши коментара си лидерът на ВМРО.  \r\n \n\t\t\t\t\t\t", "date": "2018.05.08", "title": "Нинова към Каракачанов: Кабинетът Борисов-3 е вреден за държавата, да си ходи!"}
{"url": "http://www.bnews.bg/article/241557-zornitsa_lindareva_varshee_v_dubay", "text": "\n Моделката Зорница Линдарева най-накрая даде признаци на живот. Красавицата, която е и бивша любовница на Тачо–съпругът на Жени Калканджиева, се появи в Дубай, пише HotArena. \r\nИзкусителката се разголи в екзотична фотосесия, показвайки доста пищни форми. Най-близките приятели на Зизи, както я наричат, доста се чудеха къде се е покрила. \r\nБившата риалити звезда повече от два месеца не се бе показвала никъде. И мълчеше упорито какво се случва с личния й живот. \r\nДали пък това не е свързано с нова любов, тепърва ще видим... \r\n \n\t\t\t\t\t\t", "date": "2018.05.08", "title": "Зорница Линдарева вършее в Дубай"}
{"url": "http://www.bnews.bg/article/241573-sherpite_ne_otkriha_boyan_petrov_v_lager_1_pod_vrah_shisha_pangma", "text": "\n \r\nТримата шерпи, които издирват изчезналия алпинист Боян Петров, са достигнали до лагер 1 под върха Шиша Пангма, но българинът не е бил там, съобщи пред БНТ съпругата на алпиниста Радослава Ненова. \r\nОперацията за днес е прекратена. \r\nГрупата от трима шерпи е тръгнала тази сутрин към Лагер 1 на 8-хилядника Шиша Пангма в Хималаите, за да търси българския алпинист Боян Петров, който е в неизвестност от 3 май. \r\n  \r\nПетър Атанасов, алпинист и специалист по екстремни спортове изрази увереност, че шерпите ще се справят със задачата:  \r\n\"Графикът за придвижване на тази спасително-издирвателна група е един ден до съответния следващ лагер. Днес тримата трябва да стигнат до лагер 1, а утре евентуално до лагер 2 и следващия ден по-нагоре\".  \r\nСпоред Атанасов няма нищо тревожно в това, че палатката на Боян Петров е намерена празна, защото в този момент той може да е тръгнал да атакува върха.  \r\n\"Има вероятност да се е върнал в лагер 3 и след това да е продължил да слиза надолу към местата на лагер 2 и лагер 1\", допълни Петър Атанасов и изрази надежда алпинистът да е стигнал до палатката си.  \r\nКато специалист по екстремни спортове Атанасов уточни, че на тази голяма надморска височина снежната пещера би била добро убежище, защото предпазва от студ и лавини:  \r\n\"От друга страна обаче за алпиниста е много важно да разполага с гориво, за да си приготвя течности, защото на тази голяма надморска височина организмът не може без течности. Бързото обезводняване е много опасно\".  \r\n  \r\n \n\t\t\t\t\t\t", "date": "2018.05.08", "title": "Шерпите не откриха Боян Петров в лагер 1 под връх Шиша Пангма"}
{"url": "http://www.bnews.bg/article/241574-sotir_tsatsarov_nagradi_prokurora_zakoval_chetsi_za_ubiystvoto_na_yana", "text": "\n Главният прокурор Сотир Цацаров връчи почетен знак „За заслуги“ и грамота на прокурора от Софийска градска прокуратура Стефан Рачев за работата му по делото за убийството на Яна в Борисовата градина. \r\n\r\n Извършителят на убийството на Яна – Николай Русинов – Чеци, беше окончателно признат за виновен от Върховния касационен съд. Разследването под ръководството на прокурор Рачев продължи 1 г. и 4 месеца. \r\n\r\n Наградата на прокурор Рачев беше връчена в присъствието на административния ръководител на Софийска градска прокуратура Емилия Русинова. \r\n\r\n \r\n \n\t\t\t\t\t\t", "date": "2018.05.08", "title": "Сотир Цацаров награди прокурора, заковал Чеци за убийството на Яна"}
{"url": "http://www.bnews.bg/article/241566-niki_kanchev_v_afera_sas_seksi_matska_snimka", "text": "\n Нищо мъжко не е чуждо на тв водещия Ники Кънчев – и той се заглежда по млади и апетитни девойки, а известността му позволява по-лесно да се докопа до тях. Наскоро водещият бе засечен на светско събитие да разменя телефонния си номер с този на млада и доста красива брюнетка. А в светските среди от доста дълго се шушука за афинитета му към агнешко, писа „Шоу“. \r\n\r\n Свидетели на случката са потресени от поведението на любимия водещ. От мимиките и жестовете те останали с впечатление, че двамата си уговарят не професионална среща. \r\n\r\n Ники и непознатата се засекли на откриването на столичен клуб. Той и Денди били хората, които си умирали за такива събития, на които има хапване и пийване на аванта. А и в момента водещият не бил особено зает с работа, тъй като му останали ангажиментите единствено към радиото. \r\n\r\n Негови познати коментират, че е и заклет коцкар, но гледал да не го афишира. Снимката вижте  \r\n \n\t\t\t\t\t\t", "date": "2018.05.08", "title": "Ники Кънчев в афера със секси мацка (Снимка)"}
{"url": "http://www.bnews.bg/article/241572-relsite_sa_vinovni_za_tragediyata_v_hitrino", "text": "\n \r\nС разпити на свидетели продължава делото за влаковата катастрофа в Хитрино, която стана на 10 декември 2016 г.. \r\n\r\n  Подсъдими са двамата машинисти, управлявали дерайлиралия влак - Димитър Михнев и Радослав Петков. Те са обвинени за смъртта на 7 души и 14 пострадали. \r\nНа разпоредителното заседание по делото в началото на годината като частни обвинители бяха конституирани всички пострадали и близки на загиналите. Те са общо 29 наследници на загиналите и 14 души, които са ранени при инцидента. \r\nЕдин от разпитаните днес бе управителят на фирмата превозвач \"Булмаркет\" Станко Станков. Пред журналисти той заяви, че поддържа заключението на частната експертиза, която е проведена по искане на фирмата. Според нея причината за катастрофата в Хитрино е лошият железен път. \r\n\"Експертизата е направена от лица с огромен опит в подобни катастрофи. Тяхното категорично заключение е, че не скоростта е причина за катастрофата. Причината, според експертите е или незаключена стрелка, или счупена стрелка\", каза той. \r\nУправителят на \"Булмаркет\" допълни, че компанията има възможност да обезщети исковете, заведени срещу нея от жители на Хитрино, \"в разумни параметри\". \r\n\r\n Според Станко Станков проблемът е при стрелка 5, която или се е счупила, или не е била заключена. За съставянето на експертизата са ангажирани румънски специалисти, екип от осем души от институт в Берлин. По думите на Станков, скоростта на композицията не е причина за инцидента и обвинените машинисти Димитър Михнев и Радослав Петков нямат вина.  \r\n\r\n \"Ако скоростта беше причина, тя трябва да бъде над 111 километра в час, а композицията, според доклада на звеното за разследване на катастрофи при Министерство на транспорта, се е движила, мисля, с 80 километра в час, защото цялата композиция, включително двата локомотива и 26 вагона минават без проблеми по стрелка номер едно, дори с малко по-висока скорост, и на стрелка номер 5 се разкъсва на шестия вагон\".  \r\n\r\n Станко Станков допълни, че ще се направи всичко възможно експертизата да бъде приобщена към доказателствата по делото. По някои от гражданските дела, които се водят срещу фирмата, тези заключения са приети. Станков заяви, че фирмата има възможност да обещети исковете, заведени срещу нея от жители на Хитрино в разумни параметри.  \r\n\r\n   \r\n \n\t\t\t\t\t\t", "date": "2018.05.08", "title": "Релсите са виновни за трагедията в Хитрино "}
{"url": "http://www.bnews.bg/article/241601-obyaviha_radina_kardzhilova_za_marla", "text": "\n Нападки за способностите й на домакиня и майка отнесе актрисата Радина Кърджилова, след като качи снимка в каква домашна обстановка си играе синът й Христо. \r\n\r\n На кадъра от дома на арт семейството се виждат десетки разхвърляни играчки по пода, което никак не се понрави на хейтърите в мрежата. Те са категорични, че това е мърлявщина. Любимата на Деян Донков не се отказва да открехва завесата на личното си пространство, въпреки че често е брутално критикувана. \r\n\r\n „Тя не иска детето да живее като в аквариум - всичко да е подредено и да му се кара за това. Оставя го да прави каквото си иска\", защитават я феновете й. \r\n \n\t\t\t\t\t\t", "date": "2018.05.08", "title": "Обявиха Радина Кърджилова за мърла "}
{"url": "http://www.bnews.bg/article/241608-700_zheni_godishno_se_razbolyavat_ot_rak_na_yaychnika", "text": "\n Ракът се лекува и диагнозата му не бива да плаши никого, казва каза Нана Гладуш - основател на Фондация \"Една от 8\" по повод Световния ден за борба с рака на яйчника. \r\n\r\n У нас годишно се разболяват над 700 жени от рак на яйчника, а в световен мащаб всяка година се диагностицират 240 хиляди жени. \r\n\r\n \"Събуди се с грим\" е мотото на Световния ден на борба с яйчника и членовете на Фондация „Една от 8“ се гримираха в синьо-зелената гама - символ на борбата с рака на яйчника. Жените трябва да бъдат информирани за болестта. \r\n\r\n „Прави ми впечатление, където ходим да правим профилактични прегледи за рак на гърдата – българката все повече има здравна култура и все по-често отива на такива прегледи“, каза една от участничките. \r\n\r\n Най-големият проблем на карцинома на яйчника е, че той се диагностицира късно, казва д-р Лилия Колева, акушер - гинеколог: \r\n\r\n „Симптомите са неспецифични и обикновено трудно се диагностицира. Пациентките идват с тези симптоми, обикновено когато заболяването е напреднало. Някои от по-характерните симптоми, заради които идват, са подуване на корема, проблеми с уринирането, болка, тежест. Важно е пациентката да търси ранно диагностициране чрез редовни профилактични прегледи. Нашите съвети са поне веднъж годишно да бъдат направени, като това да включва не само гинекологичния преглед, а и ултразвуково изследване“. \r\n\r\n Всяка жена с рак на гърдата е необходимо да се изследва и за рак на яйчника, обясни Нана Гладуш. \r\n \n\t\t\t\t\t\t", "date": "2018.05.08", "title": "700 жени годишно се разболяват от рак на яйчника"}
{"url": "http://www.bnews.bg/article/241575-borisov_shte_se_sreshta_s_makron_v_podkrepa_na_balgarskite_prevozvachi_te_obache_izlizat_na_protest_na_16_i_17_may", "text": "\n Правителството подкрепи превозвачите в протеста им срещу готвените промени в рамките на Европейския съюз. \r\n\r\n Министърът на транспорта Ивайло Московски се срещна с представители на български фирми за международни превози, след което обяви няколко точки, по които напълно подкрепя исканията им. \r\n\r\n Фирмите протестират срещу готвените от Европейския съюз изисквания за командировките на камионите. Една от тях е примерно след три седмици в чужбина, те да се връщат в родината за почивка от два дни, като тези изисквания са главно по настояване на Франция. \r\n\r\n \"Сряда и четвъртък предстоят срещи между премиера Борисов, президента Макрон и канцлера Меркел. Това не е пряка тема на срещите им, но премиерът е поел ангажимент да повдигне темата. Обърнали сме се и към еврокомисаря по транспорта Виолета Булц\", обяви на министърът на транспорта на пресконференция след срещата с превозвачите. \r\n\r\n \"Ако този пакет мине в този вид. Ако се наложи да председателствам съвет с текстове, които са така написани, ще напусна съвета”, отсече Московски по повод предстоящите срещи с колегите си транспортни министри в рамките на българското председателство на Съвета на Европейския съюз. \r\n\r\n От страна на превозвачите потвърдиха, че е засвидетелствана подкрепа от страна на държавата и обявиха, че ще проведат протест на 16 и 17 май, когато в София се събират всички европейски лидери за срещата на върха между ЕС и Западните Балкани. \r\n \n\t\t\t\t\t\t", "date": "2018.05.08", "title": "Борисов ще се среща с Макрон в подкрепа на българските превозвачи, те обаче излизат на протест на 16 и 17 май"}
{"url": "http://www.bnews.bg/article/241576-sled_3_sedmitsi_protesti_armeniya_si_izbra_lider", "text": "\n След три седмици на антиправителствени протести парламентът на Армения избра лидер на опозицията Никол Пашинян за министър-председател, предаде Франс прес. \r\nДепутатът и бивш журналист беше единствен кандидат. Той получи подкрепата на 59 парламентаристи при необходими 53 гласа. \r\nТова е второ гласуване на кандидатурата на 42-годишния Пашинян в парламента за осем дни след неуспеха му на 1 май. \r\nПредишният премиер Серж Саркисян подаде оставка след масовите протести на привържениците на опозицията, довели и до разпадане на управляващата парламентарна коалиция, отбелязва ТАСС. \r\n  \r\n \n\t\t\t\t\t\t", "date": "2018.05.08", "title": "След 3 седмици протести Армения си избра лидер"}
{"url": "http://www.bnews.bg/article/241584-metresata_na_slavi_na_kolene_za_pokana_i_nagrada", "text": "\n Преди дни новооткрит столичен клуб раздаде поредните безсмислени награди, за да привлече клиенти. \r\n\r\n Всички миски, които се навиха да отидат на събитието, получиха статуетки на килограм. Дали съзнателно или неволно, организаторите пропуснали да включат в списъка с гости плеймейтката Нора Недкова. \r\n\r\n Варненската простакела, която втрещи цяла България с ниската си култура и лошо възпитание в кулинарно шоу, се обадила в клуба и поискала да бъде поканена. \r\n\r\n В началото получила категоричен отказ, след като започнала да се държи нагло и да заплашва организаторите. Като разбрала, че няма да я огрее, започнала да се моли и хленчи. Тази тактика проработила и Норчето щастливо се наредило сред останалите си колежки – плеймейтки, моделки и специалистки по фотосесиите. \r\n \n\t\t\t\t\t\t", "date": "2018.05.08", "title": "Метресата на Слави на колене за покана и награда"}
{"url": "http://www.bnews.bg/article/241579-brutalno_sobstvenik_na_igralna_zala_prebi_zhestoko_maloleten", "text": "\n Случката е станала вчера в интернет игрална зала \"Плей хъб\" собственост на фирма \"Хелти Деск\" ЕООД със собственик Димитър Ангелов \r\n\r\n Поредно нагло безобразие се случило вчера в столицата, научи NBOX.BG. Малолетно момче от София е било брутално пребито от управителя на интернет игрален клуб намиращ се на бул. \"Черни връх\" 47. \r\n\r\n Името на игралната зала, в която се е случил скандалният инцидент е \"Плей хъб\". Според информационната система ДАКСИ, клубът е собственост на фирма \"Хелти Деск\" ЕООД с едноличен собственик Димитър Ангелов. \r\n\r\n Вчера следобед 15 годишният Д.В. отива в клуба, който се намира на 4-я етаж в същата сграда, в която се намира и магазин ЛИДЛ на бул. \"Черни връх\" 47, заедно със свои приятели. Докато момчетата пътуват с асансьора към игралната зала, Д.В, къса брошура окачена в асансьора, като в последствие я оставя на земята. Типично детската проява обаче, събужда невиждана агресия в управителя на клуба, известен с прякора Мъро. Докато малолетния Д.В, сяда зад компютъра за игра, над 100 килограмовия Мъро хваща тийнейджъра за врата и пред погледа на всички деца брутално го извлича в отделена зала. Именно там Мъро нанася жесток побой над момчето, като докато го бие и рита му крещи: \"Може да струва 5 лв, но тъй като нямаш морал, сега ще те смажа веднъж за винаги!\" Във въпросната зала в продължение на 10 минути Д.В е подложен на брутален бой, като е удрян в лицето и ритан на земята. В последствие пребитото хлапе е изхвърлено на улицата. \r\n\r\n Проверка на NBOX.BG в информационната система ДАКСИ показа, че собственика на клуба Димитър Ангелов участва в близо 10 фирми свързани с интернет игрални клубове и има сериозни интереси в хазарта. Негови са сайтовете залагай.бг и фън.бг. Макар и побоя да не е нанесен от Ангелов, а от неговия представител в клуба с прякор Мъро, отговорен за нагластта е именно лицето зад фирма \"Хелти деск\" ЕООД.  \r\n\r\n Макар и името й на английски да означава 'здраве\" в случая с пребитото дете, тя трябва да бъде прекръстена на \"насилие\", коментират свидетели на побоя. \r\n\r\n След кошмармата случка, битото момче само отива в 4-то районно, където подава жалба за случая. То е освидетелствано и от дежурен лекат в \"Съдебна медицина\" София.  \r\n\r\n За изненада на тийнейджъра и семейството му обаче, от полицията вчера отказват да отидат на място за да проверят случая, с аргумент, че е почивен ден. Родителите настояват пред полицаите веднага да бъде направена проба за наркотици на бияча \"Мъро\", но ченгетата от 4-то, така и не правят това.  \r\n\r\n \"Докато полицията отказва да защитава децата ни, в тази държава ще продължава да марширува анархията и саморазправата! Това което се случва минава всякакви граници! Бият децата ни, а ние мълчим!\", коментира пред NBOX.BG потресената майка на 15 годишния Д.В.  \r\n\r\n \r\n \n\t\t\t\t\t\t", "date": "2018.05.08", "title": "БРУТАЛНО: Собственик на игрална зала ПРЕБИ ЖЕСТОКО малолетен!"}
{"url": "http://www.bnews.bg/article/241563-arstuvaha_mazh_zaplashil_feldsher_s_pistolet", "text": "\n 42-годишен мъж от град Завет е задържан, след като насочил пистолет към медицинско лице, съобщава Агенция \"Фокус\". \r\n\r\n Случката се разиграла в ранния следобед на 6 май в дома на мъжа. Той е повикал Спешна помощ заради здравословни проблеми на жената, с която живеел на семейни начала. По време на прегледа мъжът извадил газов пистолет и го насочил към фелдшера. Опитал да произведе изстрел, но не успял. \r\n\r\n След ареста на нападателя, оръжието е иззето. \r\n\r\n По случая е образувано производство.  \r\n \n\t\t\t\t\t\t", "date": "2018.05.08", "title": "Арстуваха мъж, заплашил фелдшер с пистолет"}
{"url": "http://www.bnews.bg/article/241564-remontirat_uchastaka_na_magistrala_trakiya_mezhdu_plovdiv_i_chirpan", "text": "\n Ще бъде направен цялостен ремонт на 22-километрова отсечка от магистрала „Тракия” между 134-ия и 156-ия километър. До 30 юни ще се обнови участъкът от източните покрайнини на Пловдив до границите на Старозагорска област.  \r\nМагистрала „Тракия” между Пловдив и Чирпан е в окаяно състояние – опасни бабуни и  дълбоки пукнатини в асфалтовата настилка. \r\n\r\n Най-тежко е състоянието на дясната лента в двете посоки. Шофьори се оплакват от много неравности и липса на маркировка. \r\n\r\n В следващите 2 дни постепенно ще бъде спряно изцяло движението в посока Бургас – то ще бъде прехвърлено в платното за столицата. Мащабните строителни дейности предвиждат цялостен ремонт на настилката, нова хоризонтална маркировка и възстановяване на пътните знаци.  \r\n\r\n До 30 юни тежкотоварните камиони трябва да минават по обходен маршрут в двете посоки –през стария път за Хасково и отбивката за Плодовитово. \r\n \n\t\t\t\t\t\t", "date": "2018.05.08", "title": "Ремонтират участъка на магистрала „Тракия” между Пловдив и Чирпан"}
{"url": "http://www.bnews.bg/article/241553-aleks_bogdanska_ne_sam_bremenna_preyala_sam", "text": "\n „Най – срамното нещо е, когато всички те мислят за бременна, а ти просто си преяла”. Така Александра Богданска коментира слуховете, че ще става майка, научи HotArena. \r\n\r\n \r\nЧаровната моделка твърдо отрече мълвата, че е бременна, както се твърди от няколко седмици. И колкото и на мъжа й да му се иска да стане баща, Алекс го е убедила, че още им е рано за деца. \r\nВ момента красавицата е фокусирана изцяло върху кариерата си и е на гребена на вълната. Тя пътува постоянно до екзотични дестинации–Сингапур, Тайланд и почти няма време да се спре у дома. \r\nВъпреки че отсъства често от семейното ложе, Алекс и Дани не спират да се забавляват заедно във всеки удобен момент. Двамата признават, че са по-влюбени от всякога и се чувстват направо като преродени. \r\nОткакто се задоми, Петканов вече не се прави на шут, какъвто бе при Милен Цветков. Дани показва, че може да бъде сериозен и грижовен съпруг, а често изненадва хубавата Алекс с подаръци, без да има повод. \r\nРазбира се, той си прави и шеги със съпругата си. Наскоро Александра изтърпя да й размаже цяла торта в лицето. \r\nИ то без дори да се скара на мъжа си. А с усмивка на лице. \r\n \n\t\t\t\t\t\t", "date": "2018.05.08", "title": "Алекс Богданска:Не съм бременна, преяла съм "}
{"url": "http://www.bnews.bg/article/241565-ognebortsi_meriha_sili_v_blagoevgrad", "text": "\n Пожарникари от службите в Благоевградска област мерят сили в различни дисциплини. Състезанието се провежда на два етапа – в двора на пожарната в Благоевград и на стадиона в село Българчево, а целта е подобряване на уменията при възникване на реални ситуации. \r\n\r\n В двора на пожарната огнеборците мериха сили в бързо изкачване на сграда, в случай, че в нея възникне пожар. \r\n\r\n В турнира имаше заложени щафетни игри и най-бързо разгръщане на мотопомпа. \r\n\r\n Според пожарникарите повече време за тренировки би довело до по-добри резултати при реални ситуации, а състезания от този вид дават реална преценка за способностите на родния огнеборец. \r\n \n\t\t\t\t\t\t", "date": "2018.05.08", "title": "Огнеборци мериха сили в Благоевград"}
{"url": "http://www.bnews.bg/article/241567-pototsi_lava_poglashtat_kashti_v_havaite_video", "text": "\n Потоци от лава продължават да поглъщат къщи на Големия остров в Хавай. \r\n\r\n Изригването на вулкана Килауеа предизвика евакуацията на близо 2000 души. На част от тях беше позволено да се завърнат в домовете си, за да приберат важни вещи и документи. \r\n\r\n Засега не е известно докога ще е в сила нареждането за евакуация, тъй като вулканичните изригвания и земетресенията може да продължат с месеци. \r\n\r\n Килауеа е един от най-активните вулкани на Земята, а изригванията му са почти непрекъснати от 1983 г. \r\n\r\n \r\n\r\n   \r\n \n\t\t\t\t\t\t", "date": "2018.05.08", "title": "Потоци лава поглъщат къщи в Хаваите (ВИДЕО)"}
{"url": "http://www.bnews.bg/article/241551-kameliya_plashi_bez_grim_foto", "text": "\n \r\nФолк певицата Камелия се пусна без грим. Изпълнителката за първи път от доста време се показа натурална. \r\nОгън — момичето на попфолка не се притеснява от факта, че не е първа младост и че годините вече си дават отражение, пише „България днес”. \r\nКака Ками отдавна няма комплекси и винаги се е славела във фолк средите като освободена и истинска. Въпреки видимо уморения й вид от изтощителните снимки на „Гласът на България”, певицата си остава мокър сън на не един и двама мъже. \r\n\r\n Снимката вижте  \r\n  \r\n \n\t\t\t\t\t\t", "date": "2018.05.08", "title": "Камелия плаши без грим (ФОТО)"}
{"url": "http://www.bnews.bg/article/241556-ruski_voenen_helikopter_ka_52_padna_v_siriya", "text": "\n Руски военен хеликоптер Ка-52 се е разбил в Сирия, съобщават от руското военно министерство. \r\n\r\n И двамата пилоти са загинали при инцидента, който е станал в източната част на Сирия при изпълнение на планиран полет. \r\n\r\n \"По предварителна информация причината за инцидента може да етехническа неизправност\", уточниха от руското военно министерство. \r\n\r\n Това е втори инцидент с руска бойна летателна машина в Сирия за последната седмица. В четвъртък изтребител Су-30СМ се разби след излитането си от руската военновъздушна база Хмеймим в Латакия. И двамата пилоти загинаха. Според руските военни инцидентът е бил причинен от птица, попаднала в двигателя на самолета, като категорично изключиха машината да е била обстрелвана. \r\n\r\n Хеликоптерът Ка-52 \"Алигатор\" е създаден в началото на 1990-те години. \r\n \n\t\t\t\t\t\t", "date": "2018.05.08", "title": "Руски военен хеликоптер Ка-52 падна в Сирия"}
{"url": "http://www.bnews.bg/article/241585-ginka_ima_oshte_edin_den_deputatite_otlozhiha_priemaneto_na_doklada_za_chez_imal_nuzhda_ot_redaktsiya", "text": "\n Отложиха приемането на доклада на временната комисия за установяване на всички факти и обстоятелства във връзка с приватизацията и планираната продажба на дружествата на ЧЕЗ Груп в България, съобщи БТА. Причината за това решение бе, че по време на днешното заседание на комисията някои от членовете й възразиха срещу част от текстовете в доклада. Затова по един представител от всяка политическа сила, която е част от състава на комисията, ще сформира специална работна група, която прегледа текстовете на доклада и ще предложи нужната редакция. \r\n\r\n По време на заседанието Валентин Николов от ГЕРБ заяви, че в някои изводи и обобщения в доклада има политически уклони и предложи текстовете да бъдат редактирани, за да може докладът на комисията да бъде приет с консенсус. Затова той предложи днешното гласуване на целия доклад да бъде отложено. \r\n\r\n Николай Александров (\"Обединени патриоти\"), Делян Добрев (ГЕРБ) и Димитър Лазаров (ГЕРБ) също имаха забележки по част от текстовете в доклада. Александров единствено одобри препоръките, които са направени, както и посочените факти. \r\n\r\n Председателят на временната комисия Жельо Бойчев се съгласи, че докладът трябва да бъде приет с консенсус и затова реши да се сформира работна група, която ще се събере утре, а в четвъртък, когато изтича срокът на работата на комисията, текстовете от доклада ще бъдат окончателно гласувани. \r\n \n\t\t\t\t\t\t", "date": "2018.05.08", "title": "Гинка има още един ден, депутатите отложиха приемането на доклада за ЧЕЗ, имал нужда от редакция"}
{"url": "http://www.bnews.bg/article/241593-tragichno_balgarski_diplomat_v_yaponiya_slozhi_kray_na_zhivota_si", "text": "\n Служител в българското посолство в Япония е намерен мъртъв пред жилищна сграда в Шинзуку, Токио, съобщава изданието JapanToday. От Министерството на външните работи потвърдиха пред OFFNews за случилото се. \r\n\r\n Около 9:45 ч. сутринта минувач съобщил на службите за спешна помощ, че е видял човек, \"падащ от високо\". \r\n\r\n Когато властите пристигнали на мястото, те открили мъж в безсъзнание да лежи на земята. Той е бил откаран в болница, където е обявен за мъртъв. \r\n\r\n Разследващите предполагат самоубийство, въпреки че не е открито прощално писмо.   \r\n\r\n В случая няма криминален елемент, повече информация по случая няма да се предава, за да се пощадят чувствата на близките на починалия, обясниха от МВнР пред OFFNews. \r\n \n\t\t\t\t\t\t", "date": "2018.05.08", "title": "Трагично: Български дипломат в Япония сложи край на живота си "}
{"url": "http://www.bnews.bg/article/241568-razlyulya_gi_5_5_po_rihter_v_alyaska", "text": "\n Земетресение с магнитуд 5,5 по скалата на Рихтер е регистрирано край бреговете на американския щат Аляска, съобщава Геоложката служба на САЩ, цитирана от БГНЕС. \r\n\r\n Епицентърът на труса бил в залива на Аляска, на 297 км югоизточно от град Кадяк, а дълбочината му - 12 км. \r\n\r\n Няма данни за пострадали и разрушения.  \r\n \n\t\t\t\t\t\t", "date": "2018.05.08", "title": "РАЗЛЮЛЯ ГИ! 5,5 по Рихтер в Аляска"}
{"url": "http://www.bnews.bg/article/241569-nameriha_blizo_2_kg_srebro_v_belyoto_na_rumanka_na_kapitan_andreevo", "text": "\n Митничари откриха 1.703 кг сребърни накити в бельото на румънка на ГКПП Капитан Андреево, пътуваща в лек автомобил с румънска регистрация. \r\n\r\n Колата, \"Фолксваген Пасат\", пристига на ГКПП Капитан Андреево от Турция на 1 май. Шофьорът и неговите две спътнички, всички румънски граждани заявяват, че не внасят нищо за деклариране. \r\n\r\n По време на проверка и при личен преглед на пътуващите в колата румънски гражданки, в бельото и по дрехите на една от тях, митничарите откриват изделия от бял метал. От сутиена, долното бельо и джобовете на панталона на жената са иззети 571 сребърни бижута, сред които 408 медальони, 43 пръстени, 24 гривни, 25 синджира и 71 чифта обеци. \r\n\r\n Направената експертиза от вещо лице е установила, че сребърните бижута са с висока проба 925, с общо тегло 1.703 кг и са на стойност 6 800 лева. Контрабандните сребърни изделия са задържани и подлежат на отнемане в полза на държавата, според разпоредбите на Валутния закон. На румънската гражданка е съставен акт за нарушение на Валутния закон. \r\n \n\t\t\t\t\t\t", "date": "2018.05.08", "title": "Намериха близо 2 кг сребро в бельото на румънка на Капитан Андреево"}
{"url": "http://www.bnews.bg/article/241559-hakerka_otkradnala_goli_snimki_na_paris_hiltan_vliza_v_zatvora", "text": "\n Хакерка, откраднала десетки хиляди долари от сметки на хотелиерската наследница Парис Хилтън, както и нейни голи снимки, бе осъдена на 57 месеца затвор. \r\n\r\n Престъпничката Пайтсар Бъкчадзиян бе заловена миналата година. Тя ще трябва да плати и 318 000 долара компенсация на потърпевшата, допълват от БТА. \r\n\r\n Обвиняемата в продължение на две години редовно е използвала за лични нужди сметките на Парис Хилтън. \r\n\r\n Хотелиерската наследница се появи в съда в Лос Анджелис, за да присъства на произнасянето на присъдата. \"Тази жена си получи заслуженото\", каза тя след края на съдебното заседание. \r\n \n\t\t\t\t\t\t", "date": "2018.05.08", "title": "Хакерка, откраднала голи снимки на Парис Хилтън влиза в затвора"}
{"url": "http://www.bnews.bg/article/241527-gushterov_se_zheni_za_dvoynichka_na_dzhako", "text": "\n \r\nСветлана Василева се е пристрастила към разкрасителните процедури и ефектът от тях е започнал да се превръща в дефект. След поредната корекция носът на Гущеровица е почти като на Майкъл Джексън. \r\n\r\n Плеймейтката усилено се гласи за сватбата с милионера Християн Гущеров, която ще бъде в разгара на лятото. Вероятно за да е неотразима в най-важния ден от живота си, тя е решила да коригира своя нос. Това далеч не е първото посягане на естетичен хирург към дихателния й орган. Той вече няколко пъти е пилен и рязан и сега или специалистите не са се справили със задачата да го разкрасят, или тя е поискала от тях твърде много. След поправката носът на бъдещата г-жа Гущерова е започнал да клони към изчезване. Приятелите й дори се притесняват, че ако не спре да го реже, ще свърши като Краля на попа, който си отиде от този свят обезобразен. Говори се, че вследствие на постоянните корекции на носа Светлана вече трудно диша с него. Именно затова устата й в повечето случаи е полуотворена, пише „Уикенд“. Според запознати ринопластиката е най-сложната операция в естетическата хирургия и често резултатът от нея е затруднено дишане. Именно това бил скритият проблем от корекциите на Василева, за който тя не искала да признае публично. \r\n  \r\n \n\t\t\t\t\t\t", "date": "2018.05.08", "title": "Гущеров се жени за двойничка на Джако"}
{"url": "http://www.bnews.bg/article/241549-paparashki_snimki_samo_v_bnews_sled_komandirovkata_v_sveta_gora_eto_kade_otide_volen_da_si_pravi_pr_fotogaleriya", "text": "\n \r\n\r\n Днес така, утре не се знае… Волен Сидеров доказа за пореден път, че може да показва много лица, но като обществена личност това не се приема за нормално. \r\n\r\n Отклоненията в поведението на Сидеров биват определяни от потребители в социалните медии като шизофренични, а това неизменно води след себе си редица въпроси. Кой нормален ще „забива“ с напращяла поп певица, а след това като чист мирянин ще ходи на свято място, каквото е Света гора? \r\n\r\n \r\n\r\n Последната изцепка на Волен Сидеров беше „дуетът“ му с „яката дупара“ Гери-Никол, което буквално скандализира обществото. Проявата на моменти на амнезия, в които Сидеров прекрачва прага на допустимото му, изиграха за пореден път лоша шега. \r\n\r\n И така, ако утре видите Сидеров да агитира срещу някого, не се изненадвайте, то съвсем скоро може да се окаже, че с някой са първи „приятели“. Да барабаниш с цицеста певица, която е на топа на устата на всеки, а след това да отидеш на свято място като Света гора и да си предвождан от Бойко Борисов, това е неочаквано падение. И как да е иначе… до онзи ден Сидеров крещеше по улиците срещу Борисов, а днес е първи послушко до началника от Банкя. \r\n\r\n В разрез с това, за да спаси кожата си на прям патрЕот, Сидеров явно е решил, че трябва да посети друго обществено място, където няма как да остане незабелязан. \r\n\r\n \r\n\r\n Във Фейсбук страницата на BNews получихме снимки, които могат да бъдат определени като кризисен ПР, след излагацията на Волен. За да покаже, че е примерен баща и отмие срама след изцепката със „забиването“ Сидеров отиде в детски кът с жена си и сина им. Онзи ден патрЕотът беше на барабаните, след това отиде да се „разкае“ или по-скоро да замаже невижданата излагация, а дни по-късно се „отдаде“ и на бащинството… за да „спаси“ кожата си. \r\n \n\t\t\t\t\t\t", "date": "2018.05.08", "title": " ПАПАРАШКИ СНИМКИ! САМО В BNEWS! След „командировката“ в Света гора, ето КЪДЕ отиде Волен да си прави PR… (ФОТОГАЛЕРИЯ)  "}
{"url": "http://www.bnews.bg/article/241550-siderov_skochi_na_wc_ministara_i_agent_ivan_zaradi_sreshtite_im_s_ninova", "text": "\n Лидерът на “Атака” и председател на парламентарната група на Обединените патриоти Волен Сидеров скочи на своите коалиционни партньори Красимир Каракачанов и Валери Симеонов. \r\n\r\n \r\n\r\n Във връзка с информацията, че коалиционните ми партньори от ВМРО и НФСБ Красимир Каракачанов и Валери Симеонов ще се срещат с председателката на БСП Корнелия Нинова, която е политически опонент на управляващата коялиция, заявявам следното: \r\n\r\n Като председател на ПГ и ОП и създател на коалицията Обединени патриоти не съм упълномощавал въпросните лица да преговарят, с която и да е партия извън управляващата коалициа. \r\n\r\n Всякакви такива действия вредят на вече установените споразумения за управление на България между АТАКА, ВМРО, НФСБ и ГЕРБ. Те са извън решенията на коалиционния съвет на ОП, затова трябва да се смятат за нелигитимни. \r\n\r\n В тази връзка отменям заседанието на ПГ но ОП във вторник. И очаквам изясняване но позициите на НФСБ и ВМРО по отношение на коалиционната политика. \r\n \n\t\t\t\t\t\t", "date": "2018.05.08", "title": "СИДЕРОВ СКОЧИ на WC министъра и агент Иван заради срещите им с Нинова"}
{"url": "http://www.bnews.bg/article/241552-grisho_izliza_za_peti_poreden_uspeh_sreshtu_raonich", "text": "\n Най-добрият ни тенисист Григор Димитров започва тази вечер участието си на Мастърса в Мадрид. Той стартира директно от втория кръг, а негов съперник е канадецът Милош Раониш.  \r\n\r\n Двубоят е на втория по големина корт - \"Аранча Санчес\". По програма е четвърти и се очаква да започне не преди 18.30 часа българско време. \r\n\r\n Раонич е номер 24 в света. Той не срещна никакви затруднения в първия си мач на турнира, побеждавайки с 6:3, 6:2 аржентинския квалификант Николас Кикер. \r\n\r\n Българинът има успешна серия срещу канадеца, като спечели последните им четири сблъсъка (в Пекин през 2016 г. Раонич не излезе на корта заради травма). За първи път ще се изправят един срещу друг на клей. \r\n\r\n За последно двамата се срещнаха на полуфиналите в Бризбейн в началото на 2017 г. Тогава Гришо спечели със 7:6 (7), 6:2 и впоследствие триумфира в надпреварата. \r\n\r\n Победителят от този двубой ще има за съперник на осминафиналите Беноа Пер (Франция) или Денис Шаповалов (Канада). \r\n \n\t\t\t\t\t\t", "date": "2018.05.08", "title": "Гришо излиза за пети пореден успех срещу Раонич"}
{"url": "http://www.bnews.bg/article/241547-po_stapkite_na_mama_shterkata_na_gala_vzrivi_mrezhata_s_gola_snimka", "text": "\n Мари на Гала от доста време насам не се свени да показва все повече плът. Последния провокативен кадър, публикуван в профила й в социалната мрежа, определено привлича и мъжки и женски погледи. Кадърът е направен в хотел в красивото италианско градче Полиняно а Маре. На фотографията щерката на Гала е само по прашки и сутиен, изправена на голям прозорец. Камерата я е заснела в гръб, а най-вероятно зад обектива стои нейния приятел и син на Джуджи - Кондстантин. Палавата снимка събра стотици лайкове, а формата на Мари е просто зашеметяваща. \r\nСнимката вижте \r\n  \r\n \n\t\t\t\t\t\t", "date": "2018.05.08", "title": "ПО СТЪПКИТЕ НА МАМА! Щерката на Гала взриви мрежата с ГОЛА СНИМКА "}
{"url": "http://www.bnews.bg/article/241545-tragediya_dvama_dushi_zaginaha_sled_sblasak_mezhdu_patnicheski_i_tovaren_vlak", "text": "\n Товарен и пътнически влак са се сблъскали в района на железопътната гара на град Айхах, в германската федерална провинция Бавария, предаде АФП, като се позова на германската федерална полиция. \r\nПроизшествието е станало около 21.20 ч. местно време в понеделник. \r\n\r\n Загинали са двама души - машинистът на пътническия влак и една пътничка. Ранени са 14 души, трима от които са в тежко състояние. \r\n\r\n Причините за сблъсъка все още не са известни. Разследващите вече са започнали работа заизясняване на обстоятелствата, довели до произшествието.Катастрофата е станала на линията между Инголщад и Аугсбург в Бавария, в участък, в който е имало само един коловоз. \r\n \n\t\t\t\t\t\t", "date": "2018.05.08", "title": "ТРАГЕДИЯ! Двама души загинаха след сблъсък между пътнически и товарен влак"}
{"url": "http://www.bnews.bg/article/241546-agrion_predlaga_bezplatna_otsenka_na_zemedelskite_imoti", "text": "\n Компанията за професионално управление на поземлен имоти „Агрион“ започва извършването на безплатни оценки на земеделските земи. Това съобщиха от дружеството. Собствениците на имоти могат да поискат оферта или да заявят безплатна оценка на земите си на адрес или във всеки един от 20-те регионални офиси в цялата страна. \r\n\r\n „Всеки собственик на земеделска земя може да заяви безплатна оценка на парцела си, която ще бъде направена от нашите експерти с дългогодишен опит в пазара на земя, казаха от ръководството на „Агрион“. Така хората ще добият реална представа за пазарната оценка на активите им и каква цена да очакват, ако решат да продадат имота си. Това спестява време и разходи на притежателите и ще им помогне да вземат информирано решение. \r\n\r\n Притежатели на земеделски имоти в България са предимно хора от по-възрастното поколение, над 55 години, със средни за страната доходи. Средният размер на притежаваната земя у нас е около 20 дка земя, като собствениците й живеят предимно в столицата или другите големи градове, показва проучване, направено от на „Агрион“. Терените са им в отдалечени райони, често над 100 км разстояние от местоживеенето им, а парцелите са раздробени на малки части от наследници, които често  водят съдебни спорове помежду си. \r\n\r\n Сред най-активните продавачи са притежатели на земи, които не ги обработват и не са заинтересовани да се занимават със земеделие. Те предпочитат да продадат земите си, вместо да ги оставят да пустеят, твърдят експерти по недвижимите имоти. Данните на „Агрион показват, че всеки пети собственик на земя е оставил имота си да пустее и не го развива по никакъв начин. Част от тях нямат дори представа какво се случва със собствените им парцели.  \r\n\r\n Според официалните данни на Министерството на земеделието, храните и горите, необработваемите площи в България през 2017 г. са били в размер на 1.94 млн. дка, което е с 17 хил. декара повече в сравнение с предходната година. \r\n\r\n Водещи фактори при избора на купувач е сигурността на сделката и бързото й реализиране, като потенциалите продавачи предпочитат документацията да не бъде подготвяна от тях, категорични са експерти по недвижимите имоти. В повечето случаи те сключват сделка с близки и познати или със специализирана компания, която е доказала във времето, че е добър стопанин и партньор, и се грижи за земите, които управлява. \r\n\r\n  „Основната ни цел е съдействаме за развитието на модерно и ефективно българско земеделие, в което дори и собствениците на малки парцели имат възможност да осребрят активите си на добра цена“, казаха от „Агрион. Техните експерти са готови да съдействат с юридическа и търговска помощ и да подготвят цялата необходима документация за продажба.   \r\n\r\n Стойността на поземления имот се влияе най-вече от местоположението, землището, транспортната достъпност, наличието на комуникации, формата, размерите и категорията на земята. Качеството на почвата също влияе на цената на поземлените активи, информират експертите в бранша.   \r\n\r\n \r\n \n\t\t\t\t\t\t", "date": "2018.05.08", "title": "“Агрион“ предлага безплатна оценка на земеделските имоти"}
{"url": "http://www.bnews.bg/article/241554-finansoviyat_ministar_na_sarbiya_podade_ostavka", "text": "\n Сръбският финансов министър Душан Вуйович подаде оставка. Това съобщава белградското издание \"Блиц\", цитирано от БГНЕС.  \r\n\r\n В писмо до премиера Ана Бърнабич Вуйович пише, че \"четири години в министерското кресло са достатъчно време за един човек, за да докаже на какво е способен\". \r\n\r\n \"Поради лични, семейни и професионални причини искам да напусна поста на финансов министър. Точно преди 4 години бях назначен за министър в сръбското правителство. Независимо от факта, че в този период имаше два кабинета, аз лично смятат, че това е един период за провеждането на реформите\", пише още Вуйович.  \r\n\r\n Според него в този период \"са постигнати значителни резултати - макроикономическа стабилност, фискална консолидация и ясно посочване на структурните реформи\". \r\n\r\n Припомняме, че Вуйович бе сред кандидатите за премиерския пост на Сърбия след избора на Александър Вучич за президент миналата година. Вучич обаче предпочете Бърнабич за министър-председател. Ден преди оставката на Душан Вуйович председателят на Скупщината /парламента, бел.ред./ Мая Гойкович призова \"всеки, който не е доволен от работата на правителството, да напусне поста си\". Миналата седмица по време на правителственото заседание избухна тежък скандал между Бърнабич и част от министрите. Според белградските медии Бърнабич е подала оставка, но Вучич отказал да я приеме.  \r\n \n\t\t\t\t\t\t", "date": "2018.05.08", "title": "Финансовият министър на Сърбия подаде оставка"}
{"url": "http://www.bnews.bg/article/241543-podnovyavat_aktsiyata_po_izdirvaneto_na_boyan_petrov", "text": "\n Днес се очаква да бъде подновена акцията по издирването на алпиниста Боян Петров, който е в неизвестност от няколко дни. Той изчезна по време на експедиция при изкачването на връх Шиша Пангма в Хималаите на територията на Китай. \r\n\r\n Посолството ни в Пекин е получило информация за изчезването на Петров на 3 май. \r\n\r\n Във „Фейсбук” организаторите на експедицията обявиха, че Боян е започнал изкачването на 29 април и от тогава той не се е прибрал в базовия лагер. Палатката и спалният му чувал са открити от други алпинисти преди ден на 7350 м. надморска височина. \r\n\r\n Заради влошаването на времето спасителната акция беше прекратена. \r\n \n\t\t\t\t\t\t", "date": "2018.05.08", "title": "Подновяват акцията по издирването на Боян Петров"}
{"url": "http://www.bnews.bg/article/241541-putin_se_zakle_kato_prezident_shte_upravlyava_rusiya_do_2024_g", "text": "\n Президентът на Русия Владимир Путин встъпи в длъжност като държавен глава за нов шестгодишен мандат, съобщи РИА Новости. \r\n\r\n Председателят на Конституционния съд Валерий Зоркин връчи на Путин символите на държавната власт и обяви встъпването му в длъжност. \r\n\r\n На 18 март в Русия се проведоха президентски избори. Избирателната активност бе 67,54%. Действащият държавен глава Владимир Путин  победи с резултат 76,69% от гласовете.  \r\n\r\n Путин ще управлява до 2024 г. В навечерието на церемонията той заяви, че ключовата задача през следващите години ще бъде чувствителното повишаване на доходите на руснаците и заяви, че страната се развива и върви напред. \r\n\r\n Церемонията по полагане на клетва от Путин бе предшествана от протести в събота, организирани по призива на опозиционния лидер Алексей Навални в десетки руски градове под мотото ”Путин не е цар”. Стигна се до много арести, като самият Навални бе задържан, а после - освободен. \r\n \n\t\t\t\t\t\t", "date": "2018.05.08", "title": "Путин се закле като президент, ще управлява Русия до 2024 г."}
{"url": "http://www.bnews.bg/article/241555-nad_40_hil_uchenitsi_napusnali_balgariya_v_poslednite_6_godini", "text": "\n В периода 2011-2017 г., 41 486 ученици са напуснали страната. Данните са на работодателите, които събраха отговорните институции на кръгла маса на тема бизнес и висше образование. \r\n\r\n АИКБ иска изцяло нов модел на финансиране на висшето образование в държавните висши училища. Те искат незабавни мерки за сътрудничество и координация между бизнеса и системата на висше образование, което да доведе до възстановяване на социалната справедливост, без да се ограничават граждански права. \r\n\r\n Новият модел на финансиране на висшето образование трябва да способства за насърчаване и задържане в заетост в страната на завършилите държавна поръчка. АИКБ настоява още да бъде изменена и подобрена системата за кредитиране на студентите. Студентите от дефицитни специалности може да бъдат стимулирани с допълнителни стипендии за издръжка. Предизвикателството пред бизнеса остава липсата на квалифицирана работна ръка. \r\n\r\n Председателят на АИКБ Васил Велев акцентира върху острата нужда от човешки ресурси за българската икономика. Административните прегради са плевели, които непрекъснато трябва да бъдат почиствани, по думите му. Реформа в образованието е наложителна, според Велев. Над 50 000 души годишно губи икономиката като работна сила заради демографската криза. Затова и бизнесът иска мерки за справяне с проблема. \r\n\r\n Трябва да се повишава качеството на работната сила, според Васил Велев. Повече са местата за първокурсници във ВУЗ-овете, отколкото абитуриенти. Очевидно става въпрос за девалвация на висшето образование, притеснен е той. 50% от висшистите се реализират на работни места, за които не се изисква висше образование. \r\n\r\n Инженерните специалности имат нужда да бъдат реабилитирани, изтъкна председателят на АИКБ. Имаме най-голям недостиг на инженери. План приемът трябва да се съкрати ако не на половина, поне с 1/3 и то в близките години, настоява бизнесът. Оказва се, че твърде много са хуманитарните специалности. А според Велев сме се превърнали в инкубатор на човешки ресурси за чужди икономики. Трябва да се вземат мерки, отсече той. \r\n\r\n Вицепремиерът Валери Симеонов се съгласи с констатациите. Всичко е в ръцете на волевите хора, подчерта той. Образованието трябва да отговаря на нуждите на бизнеса, според него. То трябва да е по-ефективно. Ако си мислите, че вие ще стоите отстрани и ще чакате от държавата, няма да стане, нищо не очаквайте, държавата не е майка хранилница, нахока той бизнеса. Симеонов ги посъветва: \"Вземайте нещата в свои ръце. Влизайте в политиката\". \r\n\r\n Министърът на образованието Красимир Вълчев отчете доброто сътрудничество с бизнеса. Образованите хора влияят върху обществото, смята той. Големият проблем е нетната външна миграция, обясни той. Минимум деца трябва да отпадат от училище. В рамките на ЕС ще има свободно движение. Компаниите могат да подпомагат студентите на по-ранен етап срещу работно място и бъдеща реализация, това решение вижда министърът. Вълчев призова бизнес и държава да вървят заедно в този процес. \r\n \n\t\t\t\t\t\t", "date": "2018.05.08", "title": "Над 40 хил. ученици напуснали България в последните 6 години"}
{"url": "http://www.bnews.bg/article/241605-sofiya_v_politseyski_obrach_na_9_may_vizhte_zashto", "text": "\n Очакваните сериозни затруднения в трафика са във връзка с организирани мероприятия под егидата на Европейски парламент, Министерството на Българското председателство на Съвета ЕС 2018 и футболната среща-финал за Купата на България. На изградени контролно-пропускателни пунктове за всички мероприятия полицейските служители ще извършат щателна проверка на посетителите. \r\n\r\n От 18.30 до 19.50 часа в Народен театър „Иван Вазов“ ще се проведе церемония по връчване на годишните награди за „Успели деца“ за 2017 г.,  организирана от Министерството на Българското председателство на Съвета на Европейски Съюз 2018.  \r\nВ тази връзка от 12:00 до 23:00 часа на 09.05.2018 г. се забранява престоят и паркирането на пътни превозни средства на пл. \"Кн. Александър I\", с изключение на автомобилите на участниците в мероприятието и извън местата в режим на платено паркиране \"служебен абонамент\". \r\n\r\n От 21.30 до 22. 30 часа на бул. „Княз Дондуков“ и пл. „Независимост“ ще се проведе мероприятие по повод отбелязване Деня на Европа, включващо прожектиране на триизмерен светлинен и звуков спектакъл върху фасадата на  Министерски съвет, организирано от  Европейски парламент. \r\n\r\n Забрани за влизането на пътни превозни средства, въведени от Столична община по този повод  от 20:00 до 23:30 часа  на 09.05.2018 г., както следва: \r\n\r\n  по бул. \"Кн. Александър Дондуков\" между бул. \"Кн. Мария Луиза\" и ул. \"Г. С. Раковски\"; \r\n\r\n по бул. \"Цар Освободител\" между пл. \"Независимост\" и ул. \"Г. С. Раковски\". \r\n\r\n   \r\n\r\n От 19.30 на Национален стадион „Васил Левски“ ще се проведе футболна среща между отборите на ПФК „Славия“ и ПФК „Левски“ за финала от Турнира „Купа България“. Привържениците на Славия ще бъдат пропускани през вход 25 на сектор „А“ и през вход 24 на сектор „Г“. Симпатизантите на Левски ще могат да минават през вход 1 и 2 на сектор „А“ и през входовете на секторите „Б“ и „В“. Пристигащите организирано от страната фенове на Левски ще бъдат насочвани да паркират на ул. „Митрополит Кирил Видински“. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона. \r\nУниформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/. За да бъде избегнато струпване приканваме зрителите да се възползват от по- ранното отваряне на входовете на стадиона. Вратите за посетители ще бъдат отворени в 17.00 часа. \r\n\r\n Забранява се престоят и паркирането на пътни превозни средства, с изключение на автомобилите на участниците в мероприятието, както следва: \r\n\r\n От 08:00 часа вчера до приключване на футболната среща на 09.05.2018 г. по алеите около Национален стадион \"Васил Левски\", при сектор Б, В и Г. \r\n\r\n От 14:00 до 22:00 часа на 09.05.2018 г.: \r\n\r\n на моста пред Национален стадион „Васил Левски“; \r\n\r\n на ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; \r\n\r\n От 18:30 часа на 09.05.2018 г. до приключване на футболната среща, само при необходимост се забранява влизането на пътни превозни средства в двете посоки, с изключение на автобусите на масовия градски транспорт по: \r\n\r\n ул. „Ген. Гурко“ между бул. „Васил Левски“ и бул. „Евлоги и Христо Георгиеви“; \r\n\r\n бул. „Евлоги и Христо Георгиеви“ между пл. „Орлов мост“ и бул. „Черни връх“; \r\n\r\n бул. „Драган Цанков“ между бул. „Евлоги и Христо Георгиеви“ и бул. „Пейо К. Яворов“ \r\n\r\n   \r\n\r\n Във връзка с предвидените затруднения в движението в централната градска част, СДВР призовава при възможност да се избягва зоната около затворените участъци и да се използват алтернативни маршрути. \r\n \n\t\t\t\t\t\t", "date": "2018.05.08", "title": "София в полицейски обръч на 9 май, вижте защо!"}
{"url": "http://www.bnews.bg/article/241586-charli_shiyn_sasipa_prostitutka_koyato_go_sadi_shokirashti_podrobnosti", "text": "\n Чарли Шийн направи цветисто изказване по адрес на проститутка, която го съди за това, че го е изложила на риск от заразяване с ХИВ. Скандалният актьор не остана длъжен и заяви, че труженичката сама е залагала живота и здравето си на риск от сексуално предаване болести „стотици, ако не и хиляди пъти“, когато е била с клиенти, пише tmz.com. Срещу звездата от „Двама мъже и половина“ е заведен анонимен съдебен иск от проститутка след шокиращото му разкритие, че е носител на вируса ХИВ. Жрицата твърди, че правила секс без предпазни средства преди той да направи признанието си. Според документи, с които Чарли разполага, твърденията на анонимната дама са пълна измислица. „Там се казва, че тя е „професионално момиче на повикване за партита“, на което се плаща за секс като за луксозна компаньонка. Чарли признава, че я затрупал с пари и подаръци по време на тяхната почти двумесечна афера. По думите му, обаче, веднага след като се запознали на нея ѝ било съобщено, че той има ХИВ. Актьорът се оплака, че проститутката не само го съди, но и го преследва до дома му и до квартирата на баща му Мартин Шийн. Освен това, преди да се отдадат на креватни забавления, тя е подписала декларация за конфиденциалност, според която тя няма право да огласява подробности за отношенията им. А също и да води дела срещу него. \r\n \n\t\t\t\t\t\t", "date": "2018.05.08", "title": "Чарли Шийн съсипа проститутка, която го съди (ШОКИРАЩИ ПОДРОБНОСТИ)"}
{"url": "http://www.bnews.bg/article/241578-zapochvat_trevogite_na_chetvartoklasnitsite", "text": "\n С националното външно оценяване по български език и литература на 10 май започва поредицата от изпити, които ежегодно се организират за всички ученици от четвърти клас през този месец. Това съобщи пресцентърът на Министерството на образованието и науката. \r\n\r\n В първия ден учениците ще бъдат оценявани върху диктовка и текст за четене с разбиране, към който има 11 задачи. На 14 май ще се състои изпитът по математика, на 16 май е изпитът по \"Човекът и обществото\", а на 17 май – по \"Човекът и природата\". \r\n\r\n И по трите предмета тестът включва 16 задачи от затворен тип с три възможни отговора, от които само един е верен, и още три задачи от отворен тип, на които учениците трябва да отговорят сами. На всеки от изпитите четвъртокласниците ще имат на разположение един учебен час за работа върху задачите. \r\n\r\n Продължителността на всеки изпит за децата със специални образователни потребности е два учебни часа. \r\n\r\n Целта на националните външни оценявания е да измерят индивидуалните постижения на учениците по различните предмети, да се определи необходимостта от подкрепа, където е необходима, както и да се осъществи мониторинг на образователния процес на различни нива – на училищно, на регионално и на национално. \r\n\r\n С резултатите от националното външно оценяване по математика може да се кандидатства за обучение в прогимназиален етап в профилираните гимназии с профил \"Математически\" и \"Природни науки\", като тежестта им при балообразуването се определя от конкретното училище. През тази година четвъртокласниците в страната са 63 883, информират от МОН. \r\n \n\t\t\t\t\t\t", "date": "2018.05.08", "title": "Започват тревогите на четвъртокласниците..."}
{"url": "http://www.bnews.bg/article/241596-izvanredno_mazh_strelya_po_prodavachka_v_sveti_vlas_posle", "text": "\n \r\nНа 08.05.т.г. около 15.03 ч. в Районно управление – Несебър е получено съобщение за инцидент, възникнал всупермаркет, разположен на ул. „Русалка” в Свети влас, при който мъж прострелял с пистолет 46 годишната продавачка. \r\nСвоевременно към мястото на инцидента се отправили полицейски екипи, които констатирали, че 54 годишния К.А. от с. Равда в резултат на неизяснени междуличностни взаимоотношения с 46 годишната жена / живяла на семейни начала с него/, я прострелял с огнестрелно оръжие. След деянието същият насочил оръжието към себе си и се прострелял в областта на главата. \r\nДвамата са откарани в УМБАЛ – Бургас, като жената е контактна и в момента предстои извършване на хирургична интервенция. К.А. е в тежко състояние, като е приведен в отделение „Реанимация”, с опасност за живота. \r\nИзвършен е оглед на местопроизшествието. Иззети са записи от охранителните видеокамери, разположени в супермаркета. Разпитани са и свидетели на инцидента. По случая са назначени множество експертизи. Образувано е досъдебно производство, съобщиха от ОДМВР-Бургас. \r\n  \r\n \n\t\t\t\t\t\t", "date": "2018.05.08", "title": "ИЗВЪНРЕДНО: Мъж СТРЕЛЯ по продавачка в Свети Влас, после..."}
{"url": "http://www.bnews.bg/article/241521-angel_sas_suzanita_tarsihme_skandala_inache_koy_shte_ni_obarne_vnimanie", "text": "\n „Търсихме скандал със Сузанита. Тя има великолепни парчета, които, като няма скандал в тях, не се котират. Това се продава и се търси от младите хора. Но тя Сузанита още от преди да се опитва да е скандална. Иначе е добро момиче“, отсече фолк певецът Ангел, който наскоро изкара дует с блондинката. \r\n\r\n Шумотевицата около тях започна покрай клипа, в който момичето друса „детска дупара“, пуши трева и му прави френска любов на предната седалка, писа „България Днес“. \r\n \n\t\t\t\t\t\t", "date": "2018.05.08", "title": "Ангел: Със Сузанита търсихме скандала, иначе кой ще ни обърне внимание? "}
{"url": "http://www.bnews.bg/article/241548-slab_trus_registriran_kray_pirot", "text": "\n Земетресение с магнитуд 2,8 по скалата на Рихтер е регистрирано на територията на Сърбия, близо до границата с България, съобщава БГНЕС. \r\n\r\n Трусът е усетен в 7,43 ч. във вторник сутрин. Епицентърът му бил на 11 км северно от Пирот, на 57 км западно от Монтана и на 87 км северозападно от София, на дълбочина 2 км, уточниха от Европейския сеизмологичен център. \r\n\r\n Няма данни за нанесени материални щети. \r\n \n\t\t\t\t\t\t", "date": "2018.05.08", "title": "Слаб трус регистриран край Пирот"}
{"url": "http://www.bnews.bg/article/241544-sotsialnite_mrezhi_pregryaha_karakachanov_udrya_po_dve_vodki_za_otskok_v_9_sutrinta", "text": "\n Днес във Фейсбук попаднахме на коментар на журналистката Веселина Томова по повод пиянските истории на Агент Иван. Вижте какво написа Томово в личният си профил в социалната мрежа, а след това и част от коментарите на гражданите, който  заляха мрежата.  \r\n\r\n \r\n\r\n \r\n\r\n \"По сведения на бивш прокурор, останал потресен! В 9,30 сутринта в министерския си кабинет Каракачанов излюскал 2 големи водки!\" \r\n\r\n : Само алкохолиците почват от сутринта !   \r\n\r\n   \"Две големи водки? \r\nАма европски или нашенски? \r\nРазмерът има значение!\" \r\n\r\n  \"\"Треска го тресе, сън не го лови\". Това беше глава в един от възпитаващите ме партизански романи \"Овчарчето Калитко\". Оня Калитко, малък, сън не го лови. Тоз и водка не го лови, малко да е адекватен. Понеже и трезвен, и напит - все едно и тоже. У-жас. И това ще продължава, представяте ли си?\" \r\n\r\n Евродепутата Николай Бареков не остана в страни от написаното от Томова и я подкрепи с коментар, като разказа за преживяванията на Каракачанов по време на кампания! Вижте какво написа той!  \r\n\r\n \"Веси, колко още го говорят. При мен по кампанията идваше пиян, но по обяд. Вече е напреднал явно с материала войводата.\" \r\n\r\n   \r\n\r\n   \r\n \n\t\t\t\t\t\t", "date": "2018.05.08", "title": "СОЦИАЛНИТЕ МРЕЖИ ПРЕГРЯХА! Каракачанов удря по две водки за отскок в 9 сутринта! "}
{"url": "http://www.bnews.bg/article/241542-gospodarite_lazhat_v_polza_na_gerb_dokato_zastroyavat_dyunite", "text": "\n Преди няколко години вдигнах голям шум във връзка с опит за строеж върху част от морето на Фичоза. \r\n\r\n Много хора ме поздравиха тогава! Много ми се радваха! \r\n\r\n Чак Лиляна Павлова „притиснах“ да „обещае“, че няма да има строителство в „Зона А“ на Българското Черноморие. \r\n\r\n И тя обеща. Закона щеше да променя, граници да актуализира, парцели да отнема в полза на държавата….. \r\n\r\n Какво стана? Какво постигнах? \r\n\r\n Излъгах ви! По телевизията. Това стана. \r\n\r\n Не че ви излъгах аз. Излъгаха ви ТЕ – управляващите. \r\n\r\n Аз само държах микрофона. \r\n\r\n И си мислех, че като дават обещание пред „Господарите“ нещо съм постигнал… \r\n\r\n Ето го постигнатото! На снимката. А от това ме боли. До голяма степен, ако щете вярвайте, този репортаж постигна една неочаквана цел – разочарова ме от професията. По – точно, разочарова ме това, в което превърнаха професията ни. \r\n\r\n Защото отказвам да съм част от лъжи, отказвам да съм част от манипулации. \r\n\r\n Дори и неволен участник не искам да бъда. \r\n\r\n Защото неволни участници няма! Има съучастници!!! \r\n\r\n П.П. А тогава, единственото което в действителност свърших, бе да помогна на „партията“ да продължава да замазва положението пред електората, докато бетона безспирно се лееше на пясъка… \r\n\r\n Борис Касиков \r\n \n\t\t\t\t\t\t", "date": "2018.05.08", "title": "“Господарите” лъжат в полза на ГЕРБ, докато застрояват дюните!"}
