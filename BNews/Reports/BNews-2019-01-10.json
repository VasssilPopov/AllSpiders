{"url": "http://www.bnews.bg/article/254907-muhal_plazna_v_tuzarskiya_palat_na_aneliya", "text": "\n От лятото на 2018-а година Анелия най-после се нанесе в палата си в баровския квартал „Драгалевци“, който строи повече от 3 години. \r\n\r\n Певицата не е прекарала и една зима, а проблемите на лошото строителство в днешно време лъснаха. На долния етаж, където е разположен огромния хол, има влага и стените й са заприличали на нищо. \r\n\r\n Изпълнителката на „Дай ми още“ беснее и не търси изход от създалата се неприятна ситуация. И най-вече, че в дома й отново ще нахлуят майстори. (Снимка вижте  \r\n\r\n За огромния палат на Анелия се говори още от първата копка. Най-обсъжданата тема е сумата, която хвърлила по имота. Според запознати, пайнерката се бръкнала 3 милиона за своето жилище. \r\n\r\n Носят се упорити слухове, че Анелия не е платила сама къщата. Вероятно била източила от банковата сметка на бившия си Коко Динев, който бил длъжен да помогне, заради дъщеря им Ивон. Но по-голямата сума е от приятеля на певицата, който пази в пълна тайна. Това породи съмнения, че човекът е семеен и затова връзката им с Анелия трябва да бъде скрита. \r\n\r\n Сега Анелия се шири в палата, като дори качи снимки от хола и трапезарията, в които има мини киносалон. Чалгарката обожава да си стои вкъщи и дори си вдигна хонорара на 7 бона и по този начин да откаже повечето заведения да я канят, което ще й позволи да си седи повече вкъщи. А на нея явно има кой да й дава пари и не се нуждае от това да пее по кръчмите всяка нощ. \r\n \n\t\t\t\t\t\t", "date": "2019.01.10", "title": "Мухъл плъзна в тузарския палат на Анелия"}
{"url": "http://www.bnews.bg/article/254913-kiril_despodov_nyama_namerenie_da_se_zheni", "text": "\n Звездата на ЦСКА Кирил Десподов е влюбен до уши, но няма намерение да се жени. Футболист №1 на България за 2018 г. се обясни публично в любов на приятелката си при гостуването в „Шоуто на Слави”. Киро и Веселина са заедно от няколко месеца, като в началото ревниво криеха връзката си. Сега е точно обратното - Десподов е неразделен с дъщерята на банкерката Цветелина Бориславова, писа „България Днес“. \r\n\r\n Двамата не пропускат да демонстрират любовта си. Веселина бе плътно до национала и на церемонията „Футболист на годината“, където крилото на ЦСКА бе избран за най-добрия български футболист за миналата година. Звездата дори благодари на гаджето си от сцената на тържеството. \r\n\r\n „Аз я обичам и съм сигурен, че тя също ме обича - каза Десподов. - Но няма да се женим.\" Красивата Веселина е първото гадже, към което Десподов публично разкрива чувствата си. Тя, изглежда, действа положително на крилото, което изпрати най-силната година в кариерата си. Окрилен от любовта, Киро вкара куп голове за ЦСКА в първенството и Лига Европа. Записа и първото си попадение в националния отбор. \r\n\r\n Десподов се надява да бъде продаден още през зимния трансферен прозорец, като желанието му е да играе в италианската Серия А или английската Висша лига. Неговата приятелка Веселина е готова да последва любимия си в чужбина, стига да се намери отбор, който да плати исканите от ЦСКА 4 млн. евро за него. \r\n \n\t\t\t\t\t\t", "date": "2019.01.10", "title": "Кирил Десподов няма намерение да се жени"}
{"url": "http://www.bnews.bg/article/254921-kipar_veche_ne_e_finansov_ray_za_ruskite_oligarsi", "text": "\n Новите правила в Кипър за ограничаване на прането на пари се добавят към ефекта от санкциите на САЩ срещу Русия и някои руски бизнесмени. Мерките водят до закриване на сметки на влиятелни руснаци от доскорошното убежище за руския бизнес, пише Bloomberg. \r\n\r\n \"Руското присъствие в Кипър намалява\", коментира главният мениджър на Института на сертифицираните държавни счетоводители в Кипър - Кириякос Йорданоу. \r\n\r\n Сумата в банковите сметки на чуждестранни граждани извън еврозоната (предимно руснаци) в кипърски банки е спаднала до 7.1 млрд. евро в края на ноември, обяви Централната банка в Кипър. Това е сериозно понижение спрямо пика от края на 2012 г., когато общата стойност достигаше 21.5 млрд. евро. \r\n\r\n Енергийната компания En+ обяви на 2-ри ноември, че планира да се премести от Ню Джърси в Русия, а не в Кипър, какъвто беше първоначалният план. En+ е мажоритарен собственик на производителя на алуминий Rusal, чийто президент е руският милиардер Олег Дерипаска, като той е в списъка на санкции на САЩ. Сметки на Виктор Векселберг, който също е в санкционния списък на Вашингтон, са замразени, съобщава Централната банка в Кипър. \r\n\r\n Отливът на руския бизнес от островната държава е показателен за обратната тенденция, която започна след разпадането на Съветския съюз, и се засили след присъединяването на Кипър в Европейския съюз (ЕС) през 2004 г. и еврозоната през 2008 г. Страната привличаше руски инвеститори заради ниските данъци и беше разглеждана като сигурна и стабилна. \r\n\r\n \"Икономическият модел на Кипър се промени и страната вече разчита по-малко на енергийни компании и чуждестранни депозити\", заяви финансовият министър на страната Харис Георгадис в интервю за Bloomberg през септември. \"Островът се фокусира върху привличането на нови бизнеси с постоянно физическо присъствие, реална активност и кадри\", допълни тогава той. \r\n\r\n Руският бизнес е генерирал брутна печалба от близо 2.2 млрд. евро през 2017 г., което е голям спад спрямо 2012 г., твърди директорът на базираната в Никозия компания Sapienta Economic - Фиона Мюлен. \r\n\r\n   \r\n \n\t\t\t\t\t\t", "date": "2019.01.10", "title": "Кипър вече не е финансов рай за руските олигарси"}
{"url": "http://www.bnews.bg/article/254920-kmetat_na_karlovo_poluchi_uslovna_prisada", "text": "\n Районен съд-Пловдив издаде днес условна присъда от три години на кмета на Карлово Емил Кабаиванов и лишаване от право да заема длъжността \"кмет\" за срок от 4 години. \r\n\r\n Кабаиванов е признат за виновен в присвояването на почти 27 хил. лева европейски средства. \r\n\r\n Емил Кабаиванов е признат за виновен в това, че в периода 24 април 2013 г. – 30 април 2014 г., при условията на продължавано престъпление, в качеството си на длъжностно лице – кмет на Община Карлово, е присвоил чужди пари в големи размери – общо 26 984,68 лв., собственост на Община Карлово. Сумата е получено от общината по сключен между Министерство на околната среда и водите и Община Карлово договор за безвъзмездна финансова помощ по оперативна програма „Околна среда 2007-2013г.“, съфинансирана от Европейския фонд за регионално развитие и от Кохезионния фонд за „Доизграждане и модернизация на ГПСОВ и канализационна мрежа в гр.Карлово“, връчени му в това му качество и поверени му да ги пази и управлява, като присвоените средства са предоставени на българската държава от Европейския съюз. \r\n\r\n Присъдата подлежи на обжалване и протест в 15-дневен срок пред Окръжен съд – Пловдив. \r\n\r\n Ако присъдата бъде потвърдена и от Окръжния съд в Пловдив, Кабаиванов няма да може да се кандидатира отново за кмет на Карлово на изборите наесен. \r\n \n\t\t\t\t\t\t", "date": "2019.01.10", "title": "Кметът на Карлово получи условна присъда"}
{"url": "http://www.bnews.bg/article/254911-kak_da_si_varnete_parite_ako_ste_platili_nyakolko_pati_za_vinetka", "text": "\n На потребителите, платили неколкократно за електронна винетка за един и същ регистрационен номер с един и същ период на валидност, ще им бъде възстановявана надвзетата сума, съобщиха от Агенция \"Пътна инфраструктура\" (АПИ). \r\n  \r\nНеобходимо е потребителят да изпрати заявление в свободен текст, адресирано до председателя на Управителния съвет на Пътната агенция, в което да опише казуса. \r\nШефът на АПИ подаде оставка заради хаоса с е-винетките \r\nКъм заявлението трябва да бъде приложена следната информация: при картово плащане - регистрационен номер на автомобила; PAY номер; начин на плащане - чрез мобилно приложение, чрез уеб сайта bgtoll.bg или терминал за самотаксуване. \r\n  \r\nВ случай, че плащането е извършено чрез терминал, трябва да посочи обекта, в който се намира устройството; при плащане в брой - разписка за плащане; по банков път - платежно нареждане, съдържащо съответния PAY номер, който системата генерира; регистрационен номер на автомобила. \r\n\r\n Искането ще бъде разгледано и сумата ще бъде възстановена до 30 дни от постъпването. Потребителят трябва да посочи и банкова сметка, на която да бъде преведена сумата. \r\n\r\n Заявления ще могат да подават потребителите, купили е-винетка от специализирания сайт www.bgtoll.bg, мобилното приложение BGTOLL, терминалите за самотаксуване и на каса в брой в Областните пътни управления. Документите трябва да се изпращат на адрес: гр. София, пл. \"Македония\"3, Агенция \"Пътна инфраструктура\" или в Областните пътни управления. \r\n  \r\nПостъпилите към момента заявки за надвзети суми са 0,1% от продадените електронни винетки, които към 10 януари са 131 737. \r\n\r\n Днес е възстановена надвзетата сума на деветима потребители, които са купили по две винетки за един и същ период и с един и същ регистрационен номер. Плащането е извършено след проверка на заявлението и приложените документи. \r\n  \r\nОт АПИ напомнят, че за сгрешени по вина на потребителя символи от регистрационния номер на превозното средство суми не се възстановяват. Отговорността за правилното деклариране на регистрационния номер на превозното средство е на потребителите. \r\n\r\n   \r\n \n\t\t\t\t\t\t", "date": "2019.01.10", "title": "Как да си върнете парите, ако сте платили няколко пъти за винетка?"}
{"url": "http://www.bnews.bg/article/254910-zlatka_i_azis_se_pomiriha_v_dubay", "text": "\n Благой Георгиев и Златка Райкова, които завършиха пети в последното издание на \"Биг Брадър\" се събраха в Дубай с водещия Азис и продуцента и глас на предаването Радо Тушев. \r\n\r\n Двете двойки отдъхват в емирството от близо десетина дни, като ходят на плаж и обикалят актуалните заведения. Въпреки че по същото време в Дубай бе и победителят от два сезона на Брадъра Джино Бианкалана, той липсва от милата среща. Докато Джино бе в къщата, Азис все още не бе станал водещ на шоуто, затова е нормално царят на фолка да предпочете компанията на Златка и Благой. \r\n\r\n Очевидно Райкова е певецът са загърбили враждата, която влоши отношенията им преди близо шест години, когато плеймейтката наби музиканта в заведение в Слънчев бряг. Тогава той обяви, че мястото й е в затвора и продължи с критиките си години наред. Явно обаче нуждата на реклама на Биг Брадър, чието бъдеще е вече под въпрос заради нисък рейтинг, е накарало певеца да стопли отношенията си с блондинката, пише hotnews. \r\n \n\t\t\t\t\t\t", "date": "2019.01.10", "title": "Златка и Азис се помириха в Дубай"}
{"url": "http://www.bnews.bg/article/254915-zhiteli_na_botunets_izlizat_na_protest_zaradi_smartta_na_11_godishniya_yordan", "text": "\n Жителите на Ботунец се събират отново на протест тази вечер след нелепата смърт на 11-годишния Йордан, който се задави с пионка от „Не се сърди човече” и почина в спешния медицински център на квартала. \r\n\r\n Момчето не дочака линейката, която да му помогне. \r\n\r\n Мирният протест на близките на починалото дете в Ботунец започна по тъмно още сутринта. \r\n\r\n „Докарахме детето. Нямаше доктор, след два часа нямаше, изтичахме да търсим кислородна бутлика, след 45 минути дойде екип на Бърза помощ, който не беше оборудван, наложи се да дойде втори екип на бърза помощ...Втори екип дойде на бърза помощ, който донесе кислородна бутилка, но детето беше починало”, разказва бабата напочиналото дете Йордан – Василка. \r\n\r\n Жителите на Ботунец настояват за справедливост и за достъп до медицинска помощ. \r\n\r\n bTV разполага с клип, заснет в лекарския кабинет вчера след трагичната развръзка, който ни беше предоставен от близките. \r\n\r\n Реплики, които се чуват в клипа:  \r\n - От един час сме тука, детето дишаше. Изпуснахте го защото много се забавихте един час. \r\n -  До преди малко правихме реанимация, затова се прави реанимация сърдечен масаж и дишане  - той е запушил дихателните пътища, разбираш ли.... \r\n\r\n Според говорителя на Спешната помощ – Катя Сунгарска, екипът на филиала в Ботунец е направил каквото може. \r\n\r\n „За нас остава загадка защо те влизат в нашия филиал, а не в съседния вход, в който е ДКЦ - то? Където с лекарите, за нас остава загадка. Но понеже детето идва при нас в много тежко състояние, сестрата започва реанимационни действия”, обясни Катя Сунгарска. \r\n\r\n Спешният център в Ботунец беше открит преди 6 години с амбицията да помага на 2000 души и обещанието медицински екип да дежури постоянно. През 2012 г. бяха открити още три центъра в „Надежда”, „Студенски град” и „Люлин”. Проектът тогава струваше 10 хиляди лева. \r\n\r\n   \r\n \n\t\t\t\t\t\t", "date": "2019.01.10", "title": "Жители на Ботунец излизат на протест заради смъртта на 11-годишния Йордан"}
{"url": "http://www.bnews.bg/article/254889-bekam_kato_boui", "text": "\n Корицата на новия брой на Love Magazine носи аурата на Дейвид Боуи (съвсем в реда на нещата, тъй като големият певец е роден на осми януари). На нея е Дейвид Бекъм, позиращ в бял блейзър, а върху очите му има зелени сенки, пишат от eva.bg. \r\n\r\n Да, някъде там Боуи се усмихва! Цялата естетика на фотосесията цели да му отдаде чест. \r\n\r\n Пред списанието Бекъм споделя как е станал такъв, какъвто го познаваме днес - футболна легенда и секссимвол: \r\n\r\n \"Бях онова дете, което стои в ъгъла и не говори много. Мястото, където открих увереността си, беше футболното игрище. Веднъж стъпил на него, вярвах в себе си. Това беше всичко, за което съм мечтал - да бъда професионален футболист\", казва той. \r\n \n\t\t\t\t\t\t", "date": "2019.01.10", "title": "Бекъм като Боуи"}
{"url": "http://www.bnews.bg/article/254900-nap_preduprezhdava_za_falshivi_imeyli_ot_tyahno_ime", "text": "\n Разпространяват се фалшиви имейли от името на НАП, предупреждават от Агенцията. \r\n\r\n Те са написани на английски език и приканват получателите им да попълнят лични данни като последват посочен в писмото линк. \r\n\r\n От НАП предупреждават, че това представлява класическа форма на \"фишинг\" атака, чрез която се цели опит за кражба на лична информация от интернет - потребителски имена за достъп, пароли, банкови сметки и т. н. \r\n \n\t\t\t\t\t\t", "date": "2019.01.10", "title": "НАП предупреждава за фалшиви имейли от тяхно име"}
{"url": "http://www.bnews.bg/article/254917-saprugata_na_ronchev_megz_e_bivsha_negova_lyubovnitsa_opitva_da_pridobie_51_ot_semeynite_firmi", "text": "\n Транспортният бос и бивш любовник на Миглена Каканашева-Мегз (по думите на съпругата му- Румен Рончев остава зад решетките. Това стана ясно от решението на магистратите в съдебната зала на Районен съд в Пловдив днес. \r\n\r\n Според съда има доказателства за участието на Рончев в застрахователна измама с джипа на Миглена Каканашева – Мегз - Mercedes GL. Припомняме, че джипът бе обявен за откраднат през лятото, но по данни на разследващите това е част от схема за източване на пари. Припомняме, че мерцедесът е собственост на лизингова компания. \r\n\r\n Решението на съда удовлетвори това на прокуратурата, откъдето поискаха най-тежката мярка „задържане под стража“, като държавният обвинител посочи, че са налице всички предпоставки за арест, информира \"Trafficnews\". \r\n\r\n Срещу Рончев има две обвинения – за обсебване и за кражба, като според българското законодателство и двете са тежки умишлени престъпления. Това беше посочено и като лоши характеристични данни, което значи, че мъжът може да извърши ново престъпление. От друга страна мъжът е бил реабилитиран, след като е имало висящо дело за кражба. \r\n\r\n Именно това беше и вторият довод на магистратите, които изтъкнаха, че има опасност Рончев да извърши ново престъпление. От друга страна няма опасност Рончев да се укрие, тъй като има постоянен адрес, семейство, дете и собствен бизнес. \r\n\r\n Рончев бе изведен от залата с белезници, а адвокатът му Пламен Бончев бе категоричен, че ще обжалва. \r\n\r\n \"Ще се борим докрай\", посочи и съпругата на бизнесмена. По думите й в момента Мегз е обсебила офисите им и има преписка за това нещо. Зорница подкрепи думите на мъжа си, че е натопен, а в момента дизайнерката се опитва да придобие 51 % от семейните фирми. \r\n\r\n \r\n \n\t\t\t\t\t\t", "date": "2019.01.10", "title": "Съпругата на Рончев: Мегз е бивша негова любовница! Опитва да придобие 51% от семейните фирми!"}
{"url": "http://www.bnews.bg/article/254906-pobeda_ili_zaguba_donese_protestat_na_prevozvachite_v_bryuksel", "text": "\n Комисията по транспорт на Европейския парламент подкрепи днес предложението камионите, извършващи товарни превози в ЕС, да се връщат веднъж на три седмици в държавата, където е регистрирана фирмата собственик. Това не е окончателно решение и въпросът предстои да бъде обсъден в пленарната зала на ЕП, съобщи БТА. \r\nТранспортната комисия одобри само един от трите доклада, които разглеждаше и които засягат също условията за извършването на международни пътни превози. Отхвърлени бяха двата доклада,свързани с почивките на водачите и техните възнаграждения. Засега остава неясно какви текстове ще бъдат подложени на гласуване в пленарната зала - същите, променени или нови. \r\nДнешното решение е само стъпка от очертаването на становището на ЕП в преговорите с Европейската комисия и Съвета на ЕС. Преди началото на заседанието пред ЕП в Брюксел се събраха стотици шофьори от България, Румъния и Полша, които протестираха срещу опитите условията на техния труд да бъдат променени. Протестът бе подкрепен от български евродепутати от всички групи, а в залата на заседанието присъства министърът на транспорта Росен Желязков.  \r\n\r\n След гласуването на парламентарната комисия министър Желязков уточни пред журналисти, че едва ли докладите ще бъдат разгледани от ЕП до края на месеца и е вероятно въпросът да бъде отложен за след изборите през май. Той определи резултата от днешното заседание като прецедент. \r\n\r\n  \"Създаде се правна несигурност, коментира Желязков. Когато две от три предложения не са приети, това означава, че няма предмет за гледане в пленарната зала. Това наложи координаторите да се събират на извънредна среща, на която не са постигнали съгласие как да се процедира\", добави той. \r\n\r\n По неговите думи през последните две години предложенията за промени не само не са събирали одобрение, а очевидно разделят Съвета на ЕС и ЕП. \"Законодателни решения, които се приемат в края на мандата и разделят бизнеса и гражданите, нямат място на този етап\", добави Желязков. \r\n„Изправени сме пред абсурд - Съветът отменя връщането на камиона, а Комисията предлага на ЕП връщането на камиона. В разговори с представители на ЕК ме увериха, че дори ако в Европейския парламент това предложение бъде прието, на триалозите Комисията няма да го подкрепи”, коментира Желязков. \r\n\r\n   \r\n\r\n   \r\n \n\t\t\t\t\t\t", "date": "2019.01.10", "title": "Победа или загуба донесе протестът на превозвачите в Брюксел?"}
{"url": "http://www.bnews.bg/article/254908-glavnata_kamera_na_teleskopa_habal_se_izklyuchi", "text": "\n Главната камера на американския телескоп „Хъбъл“ на НАСА се изключи заради хардуерен проблем, съобщи Асошиейтед прес. \r\n Трите останали научни инструмента на „Хъбъл“ работят нормално и наблюденията продължават. \r\n\r\n Тази трета модификация на камерата беше инсталирана от астронавти в открит космос, изпратени със совалка през 2009 година. НАСА съобщи, че ако е необходимо ще включи резервна електроника. \r\nГлавната камера е заснела поразителни кадри със звезди и галактики, използвана е за изследване на далечния космос. С нея са наблюдавани и обекти в Слънчевата система. Така бяха открити някои от малките луни на Плутон, както и 14-а луна на Нептун. \r\n  \r\nКосмическият телескоп „Хъбъл“ е изстрелян през 1990 година.  \r\n\r\n   \r\n \n\t\t\t\t\t\t", "date": "2019.01.10", "title": "Главната камера на телескопа „Хъбъл“ се изключи"}
{"url": "http://www.bnews.bg/article/254909-zadarzhane_pod_strazha_za_mazha_ubil_mladata_si_sapruga", "text": "\n Постоянна мярка „задържане под стража” постанови съдът за 65-годишния Митко Илиев Симеонов, който прободе смъртоносно 40 години по-младата си съпруга.  \r\n\r\n Мъжът поиска да бъде пуснат под домашен арест. „Бях нападнат и намушкан в ребрата, след което се случи всичко. Не искам да бъда под постоянен арест, а с по-лека мярка, за да се погрижа за малката си дъщеря, да бъде настанена при по-голямата ми“, обясни мъжът пред съдебния състав. \r\nЗащитникът на Симеонов-адвокат Станимир Ченалов, го представи като човек без криминални прояви, ползвал се с добро име и също поиска да бъде пуснат под домашен арест.  \r\n\r\n Мъжът е обвинен за умишлено убийство на 25-годишната си съпруга Юлияна Симеонова. Наказанието, което се предвижда за престъплението, е „лишаване от свобода” от 10 до 20 години. \r\n\r\n Юлияна и Митко имат 8-месечна дъщеричка, а грижи за нея са поели социалните служби. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.01.10", "title": "Задържане под стража за мъжа, убил младата си съпруга "}
{"url": "http://www.bnews.bg/article/254916-barekov_ot_tova_glasuvane_dnes_po_skoro_specheliha_edrite_prevozvachi_priblizheni_do_gerb_i_tsv_tsv_i_zagubiha_truzhenitsite_na_naemniya_trud_zad_volana_zagubiha_shofyorite_pravoto_si_na_dostoyno_zaplashtane_i_dostoyno_pravo_na_pochivka_v_choveshki_usloviya", "text": "\n Евродепутатът Николай Бареков направи изключително адекватен коментар относно гласуването на Транспортната комисия в ЕП днес и решението, което бе взето. \r\n\r\n Ето какво написа той: \r\n\r\n \"Какво гласува днес Транспортната комисия на ЕП в Брюксел и какво определиха като “успех” депутатите от ГЕРБ + Джамбазки и ДПС. \r\nСпоред гласуваното в комисията вече освен шофьорът и камионът ще трябва да се връщат на всеки три седмици в България. Това вече е тежък удар срещу българския транспортен бизнес и заетите в него. \r\nКакво днес бе отхвърлено? Бе отхвърлено правото на достойно заплащане на българските шофьори на тирове и бе отхвърлено правото на шофьорите да почиват и да спят в хотели, а не като скотове в кабината на камиона за период от по няколко месеца! От това гласуване днес по-скоро спечелиха едрите превозвачи, приближени до ГЕРБ и Цв Цв, и ЗАГУБИХА тружениците на наемния труд зад волана. Загубиха шофьорите правото си на достойно заплащане и достойно право на почивка в ЧОВЕШКИ условия. Според Новаков и Джамбазки от ГЕРБ това е “победа”. Те празнуват и играят хоро на площада. Победа за едрите бизнесмени и загуба за техните наемни работници, казвам аз. И дано премиерът Борисов пак не бъде заблуден, че нещо има за празнуване, както беше подведен от собствените си евродепутати миналата година след гласуването в Страсбург на същия пакет “Мобилност”.\" \r\n \n\t\t\t\t\t\t", "date": "2019.01.10", "title": "Бареков: От това гласуване днес по - скоро спечелиха едрите превозвачи, приближени до ГЕРБ и Цв Цв, и ЗАГУБИХА тружениците на наемния труд зад волана! Загубиха шофьорите правото си на достойно заплащане и достойно право на почивка в ЧОВЕШКИ условия!"}
{"url": "http://www.bnews.bg/article/254918-otide_si_aktyorat_nikolay_uzunov", "text": "\n На 73-годишна възраст почина актьорът Николай Узунов, съобщиха от Съюза на артистите в България. Първоначално тъжната вест съобщи във Фейсбук неговата колежка Рени Георгиева. \r\n\r\n Николай Узунов е роден в град Чирпан на 30 октомври 1945 г. \r\n  \r\nПрез 1968 г. завършва актьорско майсторство в класа на професор Желчо Мандаджиев във ВИТИЗ „Кръстьо Сарафов“. \r\n\r\n Участвал е във филмите \"Отклонение\", \"Зарево над Драва\", \"Автостоп\", \"Един снимачен ден\", \"На всеки километър\", \"Иконостасът\", Шведски крале\" и др. \r\n\r\n Работил е в Драматичен театър „Сава Огнянов“ в Русе (1968-1970) и Народен театър за младежта (1970-1990). \r\n  \r\n„Сбогом, Николай Узунов! Поклон пред таланта“, написаха от Съюза на артистите. \r\nПоклонението ще се проведе в неделя, 13 януари, от 13:30 ч. в ритуалната зала на Централни софийски гробища. \r\n\r\n   \r\n \n\t\t\t\t\t\t", "date": "2019.01.10", "title": "Отиде си актьорът Николай Узунов"}
{"url": "http://www.bnews.bg/article/254887-vekilska_pak_se_oshishka_no_ima_novo_gadzhe_paparashki_snimki", "text": "\n С големи обрати започна новата година за Мариана Векилска. След като инцидентно се оттегли от сладкия си пост на водеща на „Тази събота“ и „Тази неделя“ и реши да гони кариера в Брюксел, дългогодишната телевизионерка се хвали и с нова любов, документираха фотографите на в-к „Ретро“. \r\n\r\n Векислка, която от 2 години и половина е разведена със Симеон Колев, на когото изневери с Калин Врачански, очевидно е скъсала с актьора и вече е в обятията на друг мъж. Новият партньор на водещата не е известен в светските среди, но пък вече е познато лице за бившите й колеги в Би Ти Ви. \r\n\r\n „В последните дни от стажа й тук непрекъснато го водеше в студиото. След това си тръгваха двамата ръка за ръка“, доверяват нейни колеги от медията. \r\n\r\n Новият възлюбен на Мариана бил с няколко години по-млад от нея. Едрият господин можел да мине и за охрана на тв звездата, но близостта им издавала съвсем други и много по-лични отношения. \r\n\r\n Иначе дискретната Векилска, която успешно прикриваше аферата си с Врачански в продължение на месеци, този път очевидно е хлътнала до уши, щом си позволява да се докосва и прегръща с мускулестия мъжага не по тихите улички в столицата, а пред НДК. \r\n\r\n Мариана обаче видимо се е състарила, заформила е двойна брадичка и е върнала част от килограмите, които стопи неотдавна с изключително изтощителна диета. \r\n\r\n \r\n \n\t\t\t\t\t\t", "date": "2019.01.10", "title": "Векилска пак се ошишка, но има ново гадже (Папарашки снимки)"}
{"url": "http://www.bnews.bg/article/254895-kakvi_otstapki_napravi_kitay_za_da_spre_targovskata_voyna_sas_sasht", "text": "\n Резултатите от завършилите вчера преговори на делегациите от Китай и САЩ по търговските проблеми между двете страни няма да станат известни скоро. Постигнатите договорености са представени във Вашингтон и се очаква на тази основа администрацията на Доналд Тръмп да предложи мерки за спиране на конфликта, съобщи Bloomberg. \r\n\r\n Единствената информация за постигнатото идва от китайски източници. Пекин вече определи преговорите като \"мащабни, детайлни и положителни\". От своя страна, Тръмп обяви в Туитър, че е доволен и очаква проблемите с Китай да бъдат преодолени. \r\n\r\n И тъй като става дума за сериозни противоречия, интересно е кой какви отстъпки е направил. Китайски източници съобщават, че има \"съществен напредък\" по искането на САЩ за увеличаване на покупките от страна на Пекин на американска селскостопанска продукция , петрол и природен газ. \"Остава да се уточнят само детайлите\", казва източникът. \r\n\r\n Това косвено бе потвърдено от китайското Министерство на търговията днес, след като бе публикувано официално изявление, в което се казва \"преговарящите делегации договориха мерки по договореностите между президентите Си Цзинпин и Доналд Тръмп по време на срещата Г-20\". \r\n\r\n Така Китай ще увеличи покупките на втечнен природен газ от САЩ в пъти и ще намали покупките си на руски природен газ. За това вече има и конкретна договореност - американската компания Cheniere Energy съобщи ,че готви подписването на дългосрочен договор с Китай за доставки на газ. Тази компания е първата ,която вече достави 5 танкера с втечнен газ на Пекин през 2018 година. \r\n\r\n Друга отстъпка на китайската страна в преговорите е разширяване достъпа на американските енергийни компании до китайския пазар. За това вече има подписано и двустранно споразумение. \r\n \n\t\t\t\t\t\t", "date": "2019.01.10", "title": "Какви отстъпки направи Китай, за да спре търговската война със САЩ?"}
{"url": "http://www.bnews.bg/article/254919-tezhki_trenirovki_v_tsska_maurides_tantsuva_video", "text": "\n Сутрешната тренировка на ЦСКА се проведе в един от най-добрите фитнес центрове в страната, пише cska.bg. Кондиционните треньори Томас Нойберт и Кирил Динчев подложиха футболистите на максимални натоварвания. \r\n\r\n Въпреки че е едва вторият ден от подготовката, \"армейците\" показаха добри резултати. \r\n\r\n Нападателят Мауридес демонстрира и добро настроение, танцувайки, което се вижда на видео клипчето, разпространено от \"червения\" клуб. \r\n\r\n Преди заниманието част от играчите преминаха през задължителните медицински и функционални изследвания, а утре това ще направят и останалите футболисти. \r\n\r\n Отборът ще тренира двуразово до заминаването за Испания във вторник. \r\n\r\n \r\n\r\n   \r\n \n\t\t\t\t\t\t", "date": "2019.01.10", "title": "Тежки тренировки в ЦСКА, Мауридес танцува (ВИДЕО)"}
{"url": "http://www.bnews.bg/article/254904-mira_dobreva_na_voyna_sas_sasedite_si", "text": "\n Тежка междусъседска война с участието на Мира Добрева се разиграла я кооперацията, която журналистката обитава. В най-студените зимни дни водещата на БНТ решила да измие ролетните си щори, но по-възможно най-примитивния начин. Вместо да ги свали и да ги изплакне в банята или друго мокро помещение, Мира ги обливала с кани с вода директно както били върху прозорците, писа „Ретро“. \r\n\r\n Иначе старателната къщовница Добрева изобщо не преценила, че цялата мръсна течност ще се стече върху пода й, а след като се образувала локва, станал и теч на тавана на съседите под нея. Те се разгневили и вдигнали луд скандал на телевизионерката, която сътворила беля и им отворила работа посред зима. \r\n\r\n Комшиите на водещата били категорични, че искат тя да поеме разноските на тавана им, защото в противен случай щели да си търсят правата по съдебен път. \r\n\r\n Мира въобще не се трогнала от проблемите, които създала на съседите си и духнала на семейна спа почивка в Албена. \r\n \n\t\t\t\t\t\t", "date": "2019.01.10", "title": "Мира Добрева на война със съседите си"}
{"url": "http://www.bnews.bg/article/254879-suzanita_otpraznuva_chrd_s_lud_gulyay", "text": "\n Сузанита отпразнува 16-я си рожден ден с луд гуляй. Изпълнителката, която от години скандализира с поведение, отбеляза навършването на златните 16 с див купон, видя HotArena. \r\nНевръстната изпълнителка избра да посрещне празника в пловдивска дискотека, заедно със семейство и приятели. Десетки литри алкохол бяха сервирани на гостите на певицата, която макар и малолетна обръщаше шот след шот. \r\nБлондинката не спря да вие тяло под мощни чалга ритли, а загрявка за купона бяха десетките шотове, които заместиха тортата. \r\nНикаква храна не бе сервирана цяла вечер, а аперитивът бе единственото, което консумираха гостите на звездата. Майката на певицата — Шенай, също не изглеждаше особено притеснена или смутена от нейното поведение, защото през цялото време се забавляваше, а двете изглеждаха доста близки, пише „България днес”. \r\nВ разгара на купона самата Шенай се изяви с изпълнение на барабани, а междувременно наследницата й не спря да провокира. Макар и непълнолетна, Сузанита бе облечена изключително провокативно. \r\nКомпанията бе последната, която си тръгна от заведението, а до ранни зори поздравите към купонджийката не стихваха. Майката на певицата също не пропусна да я поздрави. „Честит рожден ден, Сузи. Ти си истинска и продължавай все така. Бъди добра най-вече към себе си, не прави нищо в живота, което да те кара да страдаш\", каза прочувствено Шенай Мурад. \r\n  \r\n \n\t\t\t\t\t\t", "date": "2019.01.10", "title": "Сузанита отпразнува ЧРД с луд гуляй"}
{"url": "http://www.bnews.bg/article/254899-gerb_i_bsp_ravni_totalen_sriv_pri_karakachanov_i_patreotite", "text": "\n По-ниска избирателна активност на евроизборите ще доведе до силно сближаване на позициите между ГЕРБ и БСП, показва изследване на социологическата агенция \"Алфа рисърч\". При такъв сценарий ДПС може да скъсят съществено дистанцията с първите две и да пледират за връщане във властта през парадния вход. \r\n\r\n Изследването, проведено между 14 и 19 декември 2018 г. чрез пряко стандартизирано интервю по домовете с 1027 пълнолетни, показва, че 48.2% от имащите право на глас биха го упражнили. Останалите отказват или не са решили. \r\n\r\n За ГЕРБ биха гласували 16% от всички избиратели (32-34% от гласувалите). БСП би получила около 30-32% (14.9% от всички гласоподаватели). ДПС се открояват като третият участник със сигурно представителство в ЕП с подкрепа от 5.1% от общия брой избиратели (10-13% от гласувалите). \r\n\r\n Скандалите в \"Обединените патриоти\" сриват подкрепата им с изключително бързи темпове. Те мобилизират едва 1/3 от бившите си избиратели. Антиевропейските настроения на значителна част от потенциалните им симпатизанти допълнително ги демотивират и така електоралният им ресурс пада до 2.9% от общия брой избиратели в страната. При сега заявената избирателна активност от около 48%, това е равностойно на около 5.5 - 6 на сто от гласуващите, което ги поставя на границата на бариерата, необходима за излъчване на евродепутат. \r\n\r\n Също там, но с положителна електоралена тенденция е „Демократична България“. 2.7% от всички избиратели подкрепят коалицията (5.5 – 5.8 % от готовите да гласуват). Обратно на патриотичния вот обаче привържениците на ДП са значително по-заинтересовани и мотивирани да гласуват. \r\n\r\n След юни 2018 настъпва обрат и в личния рейтинг на премиера Бойко Борисов. Той получава 30% одобрение срещу 37% неодобрение и 33% неутрални оценки. Той остава най-одобряваният лидер на политическа партия. \r\n\r\n Положителните оценки за Корнелия Нинова също намаляват. За пръв път от 2 г. падат под 20% - от 22.2% на 19.4%. \r\n\r\n Най-силна е ерозията на доверието към лидерите на \"Обединените патриоти\". Красимир Каракачанов губи седем пункта - от 23.4% през септември на 16.3% през последния месец на 2018 г. Валери Симеонов е имал доверието на 16.4% от избирателите през юни, а сега то е едва 5.1%. При Волен Сидеров спадът е от 5.5% на 4.9%. \r\n\r\n Обратно на тенденцията при тях доверието към председателя на ДПС Мустафа Карадайъ се повишава от 5.4% през септември на 6.5% през декември. При Веселин Марешки доверието се увеличава на 13.8% от 10.5%. \r\n\r\n Извън парламента \r\n\r\n Проучванията все още не открояват партия или лидер извън парламента, с които широки обществени групи да свързват своите очаквания, показват данните. Но част от тях получават идентично одобрение на лидери на парламентарни партии. 11.3% подкрепят съпредседателя на ДП Христо Иванов. 5.7% е одобрението за лидера на ДСБ Атанас Атанасов,  5% за лидера на „Зелените“ Владислав Панев. \r\n\r\n Доверие в институциите \r\n\r\n Президентът Румен Радев губи 5 пункта одобрение за 3 месеца и за първи път от встъпването му в длъжност положителните оценки за неговата дейност са под 50% - 47% одобрение срещу 17% неодобрение. \r\n\r\n В края на една година с успешно европредседателство, но и напрежение и скандали расте критичността към изпълнителната власт: 17% положителни срещу 45% отрицателни оценки. Твърдо зад властта са само привържениците на ГЕРБ. Намалелите симпатизанти на ОП са поляризирани в зависимост от това коя партия в малката коалиция подкрепят. \r\n\r\n Сред министрите най-висок рейтинг има вицепремиерът Томислав Дончев, но доверието спада от 20.3% на 16.7%. Запазва позициите си външният министър Екатерина Захариева (8.9%), а одобрението за образователния Красимир Вълчев нараства с 8 пункта - 14.7% от избирателите оценяват неговата работа положително. Правосъдният министър Цецка Цачева е най-ниско оценена - според 22.6% нейната работа е неуспешна. \r\n\r\n \r\n \n\t\t\t\t\t\t", "date": "2019.01.10", "title": "ГЕРБ и БСП равни, тотален срив при Каракачанов и ПатрЕотите! "}
{"url": "http://www.bnews.bg/article/254897-brutalni_merki_za_sigurnost_predi_poseshtenieto_na_merkel_v_gartsiya_zabraniha_protestite", "text": "\n Германският канцлер Ангела Меркел пристига днес на двудневно посещение в Атина, което ще е първата й визита в Гърция за последните четири години, предаде ТАСС, цитирана от БТА. \r\n\r\n Меркел ще се срещне с гръцкия премиер Алексис Ципрас, с президента Прокопис Павлопулос, с лидера на опозиционната партия Нова демокрация Кириакос Мицотакис. \r\n\r\n Според информации на гръцки медии се очаква Меркел да обсъди с гръцките представители международни и регионални въпроси, икономически въпроси и инвестициите. Основно внимание обаче вероятно ще бъде отделено на проблема, свързан с перспективата за ратификация от гръцкия парламент на Преспанското споразумение със Скопие. \r\n\r\n Меркел ще се срещне днес с Ципрас, след което двамата ще дадат съвместна пресконференция. Утре германският канцлер ще положи венец пред паметника на Незнайния воин край стената на гръцкия парламент, след което тя ще бъде приета от гръцкия президент Павлопулос в президентския дворец. \r\n\r\n Местните медии отделят внимание на планираната среща на Меркел с опозиционния лидер Кириакос Мицотакис, който казва, че партията му ще гласува срещу споразумението със Скопие. \r\n\r\n Според информация на телевизия Open около две хиляди гръцки полицаи ще следят за сигурността по време на визитата на Меркел в Атина. Ще бъде засилена охраната пред посолството на Германия и около германските фирми, както и край Германското училище в Атина, което вероятно ще бъде посетено от Меркел. \r\n\r\n Също така ще бъдат засилени мерките за сигурност в центъра на столицата заради редица планирани протести. \r\n\r\n Гръцката полиция забрани протестните демонстрации и митинги в центъра на Атина. Забранени са шествия и събирания на групи хора и в предградията. \r\n\r\n Изданието \"Иефимерида\" пише, че въпреки това много неправителствени организации и анархисти подготвят \"горещо посрещане\" за германския канцлер. \r\n\r\n Планира се протестите да започнат в 18 ч. около Атинския университет в центъра на града, докато Меркел се среща с Ципрас. Демонстрантите възнамеряват да тръгнат от университета към гръцкия парламент, а след това към представителството на ЕС в Атина, за да протестират срещу \"радушния прием, оказван на представителката на германския империализъм Ангела Меркел\". \r\n \n\t\t\t\t\t\t", "date": "2019.01.10", "title": "Брутални мерки за сигурност преди посещението на Меркел в Гърция! Забраниха протестите!"}
{"url": "http://www.bnews.bg/article/254896-adfi_napravila_342_proverki_na_obshtestveni_porachki", "text": "\n През последното тримесечие на 2018 г. финансовите инспектори на Агенцията за държавна финансова инспекция (АДФИ) са приключили 122 финансови инспекции, като 82 от тях бяха проведени в общини, съобщават от АДФИ. \r\n\r\n Били са проверени 342 обществени поръчки на стойност 339 254 437 лв. Общата стойност на проверените обществени поръчки през четвъртото тримесечие на миналата година е по-голяма със 70 847 968 лв. в сравнение с предходното. \r\n\r\n За последното тримесечие на миналата година АДФИ извърши проверка на 1 136 договора за 286 130 606 лв. \r\n\r\n Вреди за 226 051 лв. са били възстановени в рамките на проверките, което е с около една трета повече от предходното тримесечие, когато възстановените средства бяха в размер на 85 920 лв., пише в съобщението. \r\n\r\n При инспекциите се констатирани 52 случая на непроведени или неоснователно проведени обществени поръчки на обща стойност 11 005 813 лв. За откритите през тримесечието нарушения се съставени десет акта за начет и 247 акта за установяване на административни нарушения. \r\n \n\t\t\t\t\t\t", "date": "2019.01.10", "title": "АДФИ направила 342 проверки на обществени поръчки"}
{"url": "http://www.bnews.bg/article/254902-dvama_vratari_i_kup_nenuzhni_ne_zaminaha_s_levski_za_kipar", "text": "\n Двамата вратари, които пазиха за \"Левски\" през есенния дял от първенството - Божидар Митрев и Мартин Полачек, не заминаха с отбора за лагера в Кипър. Освен тях на полета не се качиха Филипе Нашименто, Ривалдиньо, Аймен Белаид, Атанас Кабов, Луан Виана и Алекс Боримиров. \r\n\r\n Най-вероятно клубът ще се раздели с всички тях. Вече е ясно, че Боримиров ще играе под наем до края на сезона в \"Славия\", а Кабов и Виана ще подсилят \"Царско село\". \r\n\r\n \"Левски\" замина за Кипър днес (10 януари). Там \"сините\" ще изиграят 6 контролни срещи.  \r\n\r\n За Острова на Афродита отборът замина с трима вратари - Николай Михайлов, който беше привлечен в края на 2018 г., и младите Николай Кръстев и Петър Иванов. В групата на тима са 12 състезатели, които са продукт на школата на тима. \r\n\r\n Ето и всички футболисти, на които треньорския щаб на \"сините\" ще разчита в Кипър: \r\n\r\n Вратари: Николай Михайлов, Николай Кръстев, Петър Иванов. \r\nЗащитници: Иван Горанов, Давид Яблонски, Милош Цветкович, Нуно Рейш, Деян Иванов, Луи Нганиони, Томислав Папазов. \r\nПолузащитници: Антони Белмонт, Жерсон Кабрал, Паулиньо, Хали Тиам, Богдан Вашчук, Мартин Д. Петков, Мартин М. Петков, Илия Юруков, Ивайло Найденов, Давиде Мариани. \r\nНападатели: Станислав Костов, Станислав Иванов, Серджиу Буш, Габриел Обертан, Илия Димитров. \r\n \n\t\t\t\t\t\t", "date": "2019.01.10", "title": "Двама вратари и куп ненужни не заминаха с \"Левски\" за Кипър"}
{"url": "http://www.bnews.bg/article/254875-geri_nikol_otslabva_udarno_s_boks", "text": "\n Гери-Никол ударно отслабва. Певицата успя да се освободи от почти всичките си излишни килограми. А причината за това са редовните тренировки по бокс на яката дупара. Певицата се е отдала на бойния спорт и тренира усилено от няколко месеца. \r\nВсекидневните тренировки явно дават добри резултати, защото Гери изглежда неузнаваема. И за времето, през което раздаваше крошета като Кобрата, изпълнителката се е стегнала и е премахнала пищните си форми. \r\n\r\n Лекото коремче, което притесняваше доста време Гери вече е история, както и пухкавите бедра. Певицата е стегнала фигурата и се хвали с мускули навсякъде. \r\nНай-апетитната част от тялото на певицата — седалището й също е оформено перфектно, пише „България днес”. \r\nА освен в залата, където блъска по крушата, певицата от време на време отскача и до фитнеса, където извайва доста успешно фигурата си. \r\nДругата основна причина за вталяването на Гери — Никол е режимът й на хранене. Бившето протеже на Криско забрави напълно сладките и вредните храни, а резултатите не закъсняха. \r\nГери винаги е твърдяла, че се харесва как изглежда, но изглежда и тя е получила комплекси заради пищните си извивки. В крайна сметка певицата заряза широките дрехи, които носеше допреди няколко месеца, за да скрие излишните паласки по тялото и вече се пуска с вталени тоалети, демонстрирайки супер фигура. \r\nМеждувременно стана ясно, че Гери е прекарала Нова година с гаджето си Kapo Verde от нашумялата мъжка банда „БНР”. Двамата с гаджето й, чието истинско име е Мариян, решиха да изпратят годината в ресторант в родната си Варна. \r\n  \r\n \n\t\t\t\t\t\t", "date": "2019.01.10", "title": "Гери-Никол отслабва ударно с бокс "}
{"url": "http://www.bnews.bg/article/254903-zhena_v_koma_ot_10_godini_rodi_v_sasht", "text": "\n Жена, провела 10 години в кома, роди в клиника Hacienda недалеч от столицата на Аризона Финикс. Разследва се възможността тя да е била жертва на сексуално насилие, съобщава Си Ен Ен.  \r\n\r\n Органите на реда събират проби за ДНК анализ от персонала на клиниката. Детето се е родило с дихателни проблеми, но е живо и под лекарско наблюдение. \r\n\r\n Жената се нуждае от постоянни грижи и достъп до стаята ѝ имат много хора от персонала. \r\n\r\n Роднините са казали на адвоката си, че бебето ще има „любящо семейство, което ще се грижи за него“. \r\n\r\n Полицията започна разследване, за да се изясни от кого е забременяла жената. \r\n\r\n Няма случаи на отказ за даване на биологичен материал, заяви на пресконференция полицейски представител. \r\n \n\t\t\t\t\t\t", "date": "2019.01.10", "title": "Жена в кома от 10 години роди в САЩ"}
{"url": "http://www.bnews.bg/article/254883-mon_vavezhda_zanimaniya_po_interesi_v_uchilishtata", "text": "\n Въвеждат се нови регламенти във връзка със заниманията по интереси и финансирането им в държавните и общинските училища със средства от бюджета, съобщават от Министерството на образованието и науката. \r\n\r\n Промените в наредбите за приобщаващото образование и за финансирането на институциите предвиждат заниманията да се организират според желанието на учениците и със съгласието на родителите, както и според спецификата на дейностите и възможностите на училището. \r\n\r\n Изборът на занимания по интереси ще се подпомага от информационна система под формата на електронна платформа за публикуване на търсени и предлагани занимания по интереси. Тя е достъпна на следния адрес: https://class.mon.bg/. \r\n\r\n Електронната платформа ще бъде отворена за регистрация на училищата, както и на физически и юридически лица, които предлагат занимания по интереси, до 28 януари 2019 г. \r\n\r\n Ако учителите провеждат занимания по интереси в училището, в което са назначени, не трябва да се регистрират като физически лица. В \r\n\r\n Въпроси, свързани с електронната платформа, могат да се изпращат на имейл: class_contact@mon.bg \r\n \n\t\t\t\t\t\t", "date": "2019.01.10", "title": "МОН въвежда занимания по интереси в училищата "}
{"url": "http://www.bnews.bg/article/254905-lyubovnikat_na_megz_v_sada_dokato_sam_v_aresta_tya_se_opitva_da_otkradne_biznesa_mi_iskah_da_y_pomogna_s_tazi_kola_nakraya_az_se_ozovah_tuk_video", "text": "\n Той заяви, че е невинен и явно е „трябвало да обере пешкира”. \"Освен мен, страдат още 200 души, които са му служители! Докато аз съм в ареста, тя се опитва да открадне бизнеса ми. Не мога да кажа как е замислена тази схема… исках да й помогна с тази кола, накрая аз се озовах в ареста\". Това заяви в съдебната зала Румен Рончев, който бе задържан за застрахователна измама, свързана с Меглена Каканашева – Мегз. \r\n\r\n Той заяви, че е невинен и явно е „трябвало да обере пешкира”. По думите на бизнесмена, в момента Мегз се е настанила в офисите им, прехвърля дялове във фирми и дори тегли пари от банковите им сметки. Прокуратурата с горещи подробности за криминалните схеми на Мегз и гаджето й! В кулоарите съпругата на бизнесмена Зорница Рончева, заяви, че Мегз не му е никаква, а преди са имали любовни взаимоотношения. \r\n\r\n По думите й в момента Мегз е обсебила офисите им и има преписка за това нещо. Според Зорница мъжът й е натопен, а в момента дизайнерката се опитва да придобие 51 % от семейните фирми. \r\n\r\n Видеото вижте \r\n \n\t\t\t\t\t\t", "date": "2019.01.10", "title": " Любовникът на МЕГЗ в съда: Докато съм в ареста, тя се опитва да открадне бизнеса ми, исках да й помогна с тази кола, накрая аз се озовах ТУК! (ВИДЕО)"}
{"url": "http://www.bnews.bg/article/254886-bpga_napuska_krib_zashtoto_podkrepya_pravitelstvoto_za_zakona_za_gorivata", "text": "\n \r\nВ специална декларация членовете на Българската петролна и газова асоциация (БПГА) настояват правителството да изтегли отлагането на проекто-закона за административното регулиране на икономическите дейности, свързани с нефт и продукти от нефтен произход. \r\n\r\n БПГА смята, че решението на МС от 9 януари за изтегляне на текстовете до юни е незаконно и толериращо сивата икономика. \r\n\r\n Асоциацията съобщава, че напуска Конфедерацията на работодателите и индустриалците в България (КРИБ). \r\n\r\n Председателят на КРИБ Кирил Домусчиев е в близки отношения с членове на правителството и затова е взел решение Конфедерацията да подкрепи решението на кабинета. Ние не сме съгласни, дори не сме уведомени за подобно решение. Затова искаме спешна среща с премиера Бойко Борисов, за да обясним вредите от решението за отлагане на проекто-закона и че е подведен. Това заявиха за Фрог нюз източници от БПГА. \r\n\r\n Председател на БПГА е Валентин Златев, шеф на Лукойл – България. Той е един от най-влиятелните бизнесмени в България, известни са връзките му в правителството и политическите среди. Според запознати декларацията на БПГА поставя правителството в патова ситуация в много труден момент. \r\n\r\n   \r\n\r\n Ето пълният текст на декларацията: \r\n\r\n                                      \r\n\r\n                                       \" ДЕКЛАРАЦИЯ \r\n\r\n НА БЪЛГАРСКАТА ПЕТРОЛНА И ГАЗОВА АСОЦИАЦИЯ \r\n\r\n 1. По повод решение на Министерския съвет от 09.01.2019 г. да внесе в Народното събрание законопроект за отлагане с 6 месеца на влизането в сила на Закона за административното регулиране на икономическите дейности, свързани с нефт и продукти от нефтен произход, Българската петролна и газова асоциация (БПГА) заявява: \r\n\r\n                 Членовете на БПГА изразяват категоричното си несъгласие с опита да се протака влизането в сила на закон, вече приет от българския парламент. \r\n\r\n Това на практика означава продължаване на живота на сивата икономика в структуроопределящ сектор за България, какъвто е производството и търговията с течни горива. \r\n\r\n Членовете на БПГА изразяват и възмущението си от скандалния начин, по който се предлага това отлагане – в рамките на 24 часа, без никаква дискусия и консултации със засегнатия бранш. \r\n\r\n Нещо повече, смятаме, че се прави целенасочен опит реалната дискусия за ограничаване на контрабандата, ДДС-измамите и други незаконни схеми в сектора, да се измести от спекулации за противопоставяне на големи и малки фирми в бранша и за ограничаване на свободната конкуренция. Заявяваме, че това никога не е било цел на компаниите, членуващи в БПГА. Нееднократно публично сме изразявали мнението си, че в условията на пазарна икономика, трябва да има равнопоставеност между участниците на пазара, която може да се осигури чрез ясни законови правила в сектора. \r\n\r\n Българската петролна и газова асоциация настоява за среща с министър-председателя по темата, за да представи своята позиция. \r\n\r\n 2. БПГА изразява дълбокото си разочарование от действията на Конфедерацията на работодателите и индустриалците в България, на която е лоялен член. Въпреки това КРИБ изпрати до министъра на икономиката Емил Караниколов писмо, с което се иска отлагане на влизането в сила на закона и в което се правят предложения за промени в текстовете му. Подобно писмо нито е съгласувано с БПГА като член на КРИБ, нито дори сме били информирани за съществуването му. \r\n\r\n Още повече, преди да се приеме от парламента, законът е минал през период на обществено обсъждане. Тогава е било времето, в което КРИБ е могла да даде свои предложения за изменение на текстовете. \r\n\r\n В чл. 13, т.1.6 от устава на КРИБ е записано, че всеки от членовете ѝ има право „да получава информация за дейността на Конфедерацията и на управителните и контролните ѝ органи”. \r\n\r\n Вземайки предвид нарушаването на горепосоченото правило, на извънреден Управителен съвет на БПГА, нейните членове взеха решение за напускане на КРИБ.\" \r\n \n\t\t\t\t\t\t", "date": "2019.01.10", "title": "БПГА напуска КРИБ, защото подкрепя правителството за закона за горивата"}
{"url": "http://www.bnews.bg/article/254876-rayna_zaryaza_blizkite_si_zaradi_novoto_si_gadzhe", "text": "\n „Не се срещам с много хора. Имам двама - трима приятели само. Дори за тях не отделям много време”, призна фолк певицата Райна. Пилето на фолка не се хвали с много приятели даже и сред колежките си. А това е напълно обяснимо, предвид факта, че прекарва повечето време в пътешествия из екзотични дестинации, вместо да обикаля родните клубове с колежки. \r\n\r\n „Не излизам често”, изненадващо признава фолк певицата. Почти през цялото си свободно време, тя е в компанията на приятеля си и не й липсват особено други контакти, пише „България днес”. С какво ли толкова се занимават? \r\n \n\t\t\t\t\t\t", "date": "2019.01.10", "title": "Райна заряза близките си заради новото си гадже"}
{"url": "http://www.bnews.bg/article/254893-evropa_v_plen_na_surova_zima_pone_15_sa_zhertvite", "text": "\n Силните валежи от сняг в части от Австрия и в Южна Германия продължават. Много места остават откъснати от света. Лошото време се очаква да продължи до утре сутринта, предаде Асошиейтед прес. \r\n\r\n Австрийската полиция съобщи, че 16-годишно момче от Австралия е загинало при лавина в курорта Санкт Антон ам Арлберг, докато било на ски със семейството си. С него жертвите на лошото време в Европа от миналата седмица досега стават най-малко 15. \r\nЗаради снега беше спряно движението по няколко жп линии в Алпите, а камиони и автомобили останаха блокирани с часове тази нощ на автомагистрала в Югозападна Германия. Полицията съобщи, че проблемите са се задълбочили заради товарни камиони, блокирали движението по 35-километрова отсечка от пътя, посочва ДПА. Полиция, спешни екипи и доброволци са се погрижили за възстановяване на реда, раздали са одеяла и храна на блокираните хора. В някои райони на провинция Бавария училищата са затворени. \r\n\r\n Според ДПА германската метеорологична служба прогнозира почти непрекъснати снеговалежи до средата на следващата седмица. \r\nДевет хиляди домакинства, бизнес потребители и ведомства са останали без ток в Чехия заради падналия сняг, прекъснал електропроводи, предаде ТАСС, като се позова на националната електрическа компания. \r\n\r\n \r\n  \r\n \n\t\t\t\t\t\t", "date": "2019.01.10", "title": "Европа в плен на сурова зима, поне 15 са жертвите"}
{"url": "http://www.bnews.bg/article/254884-megz_v_afera_i_s_dds_dalzhi_nad_134_bona_danatsi", "text": "\n С неплатени данъци на стойност 134 144,76 лв. се оказа бивша фирма на нашумялата дизайнерка Миглена Каканашева-Мегз, показа проверка на \"България Днес\". Впечатляващата сума се дължи от дружеството \"Мегз\" ЕООД. \r\n\r\n Именно чрез нея Каканашева години наред пласира създадените от нея дамски дрехи в магазини из страната и собствен интернет сайт. Според признания на Мегз в многобройните й интервюта заради изключително доброто им качество и атрактивните цени клиенти на модната й линия и марка не липсват. Благодарение на солидните печалби от търговията тя успява да поддържа лъскав начин на живот. \r\n\r\n Хвалбите на Каканашева не й пречат на 14 юли 2017 г. да продаде фирмата си \"Мегз\". Купувач е софиянецът Стефан Славейски, който според запознати е социално слаб. През последните години Славейски се е сдобил с още десетки фирми от цялата страна. Немалка част от тях имат солидни загуби или задължения към доставчици, клиенти и държава, показват документите в Търговския регистър. В самия договор за продажба на фирмата изрично е посочено в нарочна клауза, че Славейски освобождава от отговорност Мегз за действията й като управител и едноличен собственик. Седмица след сделката новият бос на модната фирма смени името й от \"Мегз\" ЕООД на \"Новокер София\". В края на 2017 г. дружеството цъфва с в списъка на НАП за некоректните длъжници. Според справката към 14 декември неплатените данъци са в размер на 134 144,76 лв. Сума, която според данъчни експерти трудно може да бъде натрупана само за няколко месеца. Това според тях е и причината в договора за продажба да бъде включена клауза за освобождаване от отговорност на Мегз. \r\n\r\n Репортер на вестника многократно потърси за коментар Каканашева относно данъчните задължение на бившата й фирма, но до редакционното приключване на броя тя не вдигна мобилният си телефон. \r\n\r\n Името на прекръстената от \"Мегз\" на \"Новокер София\" фирма не е заличено и до ден днешен от сайта на данъчните, което според експерти означава, че парите така и не са събрани. \r\n\r\n Справка в регистъра за длъжници и издирвани лица на НАП показва, че дори и след сделката Миглена Каканашева продължава да има отношение с властите. За миналата годна данъчни инспектори от Пловдив са й изпратили множество покани за образуване на ревизии или връчване на ревизионни актове, показва справка на вестника. \r\n\r\n Малко след като Мегз продава фирмата си, се оказва, че има и други задължения. Пред информационна агенция представителят на арменската църква във Варна Оханес Паникян обяви, че дружеството на Каканашева не плаща наем за нает магазин в града. Паникян дори показва изпълнителен лист от септември 2017 г., с който \"Мегз\" ЕООД е осъдена от Районен съд Варна да плати на църковното настоятелство сумата от 4498,83 лева без лихвите. \r\n\r\n Подобен казус срещу фирмата е разглеждан и от Районен съд – Пловдив. Любопитно е, че самата присъда влиза в сила на 13 юли 2017 г., когато дружеството все още е еднолична собственост на дизайнерката от Раковски Миглена Каканашева. С решението си магистратите задължават дружеството да изплати 12 714,01 лева, дължими на софийската фирма \"Топс Сток\" за доставка на платове и плетива, които така и не са платени. \r\n\r\n Оплакване за неплатена пари от страна на Мегз по договор за ушиване на дрехи отправи преди време пред сайта \"Под Тепето\" и пловдивският дизайнер Димитър Бялков. \r\n\r\n \r\n\r\n С обвинение за подбудителство към измама се сдоби вчера дизайнерката Мегз. След разпит пред прокуратурата в Пловдив Миглена Каканашева бе пусната под гаранция от 10 хил. лв. Наред с Мегз обвиняеми са нейният приятел, бизнесменът Румен Рончев, и братовчедът на дизайнерката Антон Лесов. Повод за разследването е взетият на лизинг от Мегз джип „Мерцедес“, който тя обявява за откраднат в края на миналата година. По време на разследването пловдивски криминалисти изясняват, че кражбата е фиктивна и става дума за застрахователна измама, обяви сайтът \"Трафик нюз\". \r\n \n\t\t\t\t\t\t", "date": "2019.01.10", "title": "Мегз в афера и с ДДС, дължи над 134 бона данъци"}
{"url": "http://www.bnews.bg/article/254891-sadat_gleda_merkite_na_obvinenite_za_krazhbata_na_kartini_na_maystora", "text": "\n Софийският районен съд (СРС) ще гледа мярката на двамата мъже, обвинени за откраднатите картини на Майстора. \r\n  \r\nСпоред обвинението, В.Христов и А.Антонов отнели чужди движими вещи - 15 картини, 1 сабя с ножница, цигулка в калъф и пишеща машина. \r\n\r\n На 7 януари стана ясно, че четирима са с повдигнати от Софийска районна прокуратура обвинения по досъдебното производство за взломна кражба на картини на Владимир Димитров-Майстора, Димитър Киров-Ди Киро, Вили Николов и други български художници от къща в София. След докладване на делото в Софийска районна прокуратура наблюдаващият прокурор повдигна обвинения на четиримата. \r\n  \r\nСпрямо двама от тях - А.Йовчев и Б.Найденов, беше взета още тогава мярка за неотклонение „парична гаранция“ в размер на 5000 лева. \r\nСигналът за кражбата на 13 картини на български художници и други старинни вещи бе подаден в полицията на 3 януари. В антикварна къща в столицата бяха открити 10 от откраднатите платна. Малко по-късно бяха намерени и други две от картините, задържани бяха и двама извършители на престъплението, които от години се занимават с търговия с културно-исторически ценности. \r\n  \r\nСпоред експертите за картините са били платени над 10 000 лв., предстояло е доплащане. На 7 януари двама души бяха арестувани за кражбата на картини на Майстора. Предният ден е задържан единият от тях, 45-годишен мъж, а на следващият се е предал 27-годишният му съучастник. \r\n\r\n   \r\n \n\t\t\t\t\t\t", "date": "2019.01.10", "title": "Съдът гледа мерките на обвинените за кражбата на картини на Майстора"}
{"url": "http://www.bnews.bg/article/254890-grazhdanska_otgovornost_e_poskapnala_s_30_minalata_godina", "text": "\n Средно с 30% е поскъпнала задължителната застраховка „Гражданска отговорност“ през 2018 г. - поне така твърдят компаниите от бранша. Според тях увеличението било резултат от пазарните процеси. \r\n  \r\nГлавният секретар на Асоциацията на застрахователите Нина Колчакова обясни пред БНР, че шофьорите, които в момента се чудят защо е толкова скъпо, за последен път са купували полица преди година, а за това време постепенно се се натрупвали покачвания на цената. Така Колчакова отговори на оплакванията, че \"Гражданска отговорност\" се е повишила със 100-140 лева. \r\n  \r\nПо данни на застрахователите 250 лева средно е била цената на застраховката през миналата година. \r\n\r\n През 2017 г. компаниите завършили с 55 млн. лв. загуба от „Гражданска отговорност“ и това ги принудило да коригират цените. Колчакова обясни, че причината била \"много високата щетимост\", т.е. изплащането на високи обезщетения. \r\n \n\t\t\t\t\t\t", "date": "2019.01.10", "title": "„Гражданска отговорност“ е поскъпнала с 30% миналата година"}
{"url": "http://www.bnews.bg/article/254894-skandalno_laboratoriya_podmenyala_probi_na_piyani_shofyori_sreshtu_podkup_do_1000_leva", "text": "\n Срещу подкупи от 500 до 1000 лв. са били подменяни алкохолни проби на пияни шофьори. Престъплението е извършвано в специализирана химическа лаборатория в Пловдив. Това съобщиха за Dir.bg от Пловдивския окръжен съд. \r\n\r\n Обвинение е повдигнато на шефката на лабораторията в УМБАЛ \"Пловдив\" Йорданка Димитрова. Според прокуратурата тя заедно със съучастник е подменяла пробите на хванати да карат пияни шофьори срещу рушвети. \r\n\r\n Престъпленията били извършени от юни до септември 2017 г. \r\n\r\n Били подменени пробите шофьори, заловени в нарушение в Раковски, в с. Мокрище, на територията на община Септември, в Хасково, Чепеларе, Асеновград, с. Крумово и Пловдив. \r\n\r\n Завеждащата лабораторията съставяла фалшиви протоколи за кръвните проби, а парите прибирал посредник. \r\n \n\t\t\t\t\t\t", "date": "2019.01.10", "title": "СКАНДАЛНО! Лаборатория подменяла проби на пияни шофьори срещу подкуп до 1000 лева!"}
{"url": "http://www.bnews.bg/article/254898-britanskiyat_biznes_ne_dopuskayte_brekzit_bez_sdelka", "text": "\n Някои от най-големите британски производители отправиха последен апел към законодателите в Кралството за избягване на излизането от Европейския съюз без сделка, като предупредиха за производствени проблеми и преустановяване на част от дейностите им заради политическите неуредици, оказващи негативно влияние на бизнеса им, съобщава Bloomberg. \r\n\r\n Производителят на луксозни автомобили Rolls-Royce посочи, че рискува да затвори фабриката си в южната част на Англия, ако само един от необходимите производствени компоненти остане неналичен заради забавяния за гранични проверки след Брекзит. \r\n\r\n Несигурността как ще протече излизането се оказва \"наистина непоносима\" и за американския производител на самолети и авиационна техника Airbus SE, който произвежда всичките си самолетни крила във Великобритания, като невъзможността за бъдещи планове и подготовки вече започва да струва милиони, посочи главният изпълнителен директор на компанията Том Ендерс в сряда. \r\n\r\n С оставащи по-малко от 78 дни до раздялата между Великобритания и ЕС, политическата несигурност започва все повече да вреди на компаниите, които разчитат на непрекъснатите потоци на стоки и стабилност, за да правят инвестициите си. \r\n\r\n \"Моят апел към взимащите решения в Лондон: Независимо дали смятате, че Брекзит е полезен за Великобритания, или не - спрете споровете, позволявайки нормалното излизане на Кралството и намерете споразумение с Брюксел по въпроса\", посочи Ендерс по време на свое изказване в Лондон, на което присъстваше и британският министър на финансите Филип Хамънд. \r\n\r\n Следващата седмица предстои британският парламент да гласува постигнатото споразумение на премиера Тереза Мей с европейските лидери. Очакванията все още са предимно ратификацията му да не стане факт, което изостря възможността от протичането на Брекзит без сделка. \r\n\r\n Използваните 32 хил. части от Rolls-Royce за производството на автомобилите на компанията идват от над 600 международни доставчици, а само 8% от тях се произвеждат в Кралството. Това изисква около 35 дни пътуване на камионите през Ламанша, а с митническата обработка на една поръчка, сглобяването на един автомобил отнема около 800 часа. Други автомобилни производители като Jaguar Land Rover предупредиха, че десетки хиляди работни места във Великобритания ще бъдат застрашени в случай на напускане на ЕС без сделка. \r\n\r\n Независимо от обстоятелствата Rolls-Royce изключва възможността за преместване на производството от фабриката си Googwood в близост до южния бряг, посочи изпълнителният директор на компанията Торстен Мюлер-Отвос. \r\n\r\n \"Това е невъзможно\", отбеляза той, добавяйки, че Rolls-Royce е ангажирана с Великобритания и че една трета от клиентите ѝ пътуват до Goodwood, за да \"се срещнат с инженери и дизайнери, да уточнят мечтата си и да видят как се изработват нещата\". \r\n\r\n За Airbus местенето на производството извън Кралството също е изпълнен с предизвикателства процес. Самолетните крила са едни от най-сложните компоненти, а фабриките във Великобритания са посветили десетки години на изграждането им и разполагат с ценна експертиза за производството. В същото време компанията също разчита много на отворените граници за логистичната дейност. \r\n\r\n Ендерс, откровен критик на плана на Великобритания да напусне ЕС, се въздържа от коментар на плана на Мей, като посочи, че очаква гласуването на парламента през следващата седмица. \r\n\r\n Хамънд също го подкрепи, обявявайки, че според него напускането без сделка ще противоречи на британския интерес. \r\n\r\n   \r\n \n\t\t\t\t\t\t", "date": "2019.01.10", "title": "Британският бизнес: Не допускайте Брекзит без сделка"}
{"url": "http://www.bnews.bg/article/254870-krisko_okrade_germanski_rapar", "text": "\n Родният изпълнител заграби германския рапър от турски произход Съмър Сем Cem, който преди няколко месеца пусна най-големия си хит \"Тамън, тамън\". Родният творец с микрофон взе култовата фраза \"Тамън, тамън\" и я вкара във втория си дует със Слави Трифонов \"Едно ферари модел 2019\" \r\nГерманският рапър, който се върти по дискотеките в цяла Европа, постоянно повтаря фразата в парчето си и реално само това се запомня от песента. Подрастващите силно се дивят на ритъма и въодушевленията по хита достигнаха и България. Вероятно това е провокирало Криско да я запее редом до Слави: \r\n\"Ш-ш, тихо! Сакън, сакън! \r\n\r\n С теб ще си паснеме... \r\n\r\n Тамън, тамън! \r\n\r\n И тая рокля ти стои... \r\n\r\n Тамън, тамън! \r\n\r\n И тез' пари в джоба ми са... \r\n\r\n Тамън, тамън!\" \r\nМузикалната кражба мигновено беше забелязана от музикални фенове, които намръщиха вежди срещу плагиатството на габровския рапър. И докато Криско и Слави събират с възродения си чалга хит почти 6 милиона гледания, то Summer Cem може да се похвали с главозамайващите 103 милиона. \"Криско, не стига че пропя чалга, но и започна като чалгарите да крадеш чужди песни. Чакаме първите ти кючеци\", скочиха на изпълнителя гневни фенове в социалните мрежи. \r\nСлучаят с \"Тамън, тамън\" не е първото интелектуално заимстване, което Криско прави на родния музикален небосклон. Песента на дуета му със Слави Трифонов, която се превърна в мегахита на 2018 година и има над 23 милиона гледания в \"Ютюб\", също се оказа поокрадена. Тя всъщност е кавър на старата ромска чалга \"Тошка\" в изпълнение на Щилян и оркестър \"Китка\". \r\n\"Слави пее моя текст: \"Както те обичам, ще те открадна, а ако не мога, ще ги убия\". Очаквах да ми звънне поне от уважение, защото се и познаваме. Доколкото разбрах, Криско е продуцентът, Слави си е изпял частта и не вярвам да ходи по участия, но виж, Криско изкарва пари от участия, на които пее песента. Той със сигурност трябваше да ми се обади\", възнегодува пред \"България Днес\" Щилян. \r\nПак миналата година Криско възроди и друго старо парче - \"Искам да бъда с теб\" на Мишо Шамара и \"Антибиотика\". Той го изпя в дует с протежето си Тита, но впоследствие Мишо Шамара обясни, че е дал благословията си за възраждането на хита. Проблемите със заимствани текстове и мелодии не спират дотук. Песента на Криско \"Лош или добър\" поразително прилича на \"Кавали\" на сръбския певец Раста. Още през 2013 г. Криско беше обвинен в музикална кражба. Парчето му Drop some (игра на думи, които на български звучат \"Дроб съм\", т.е. напил съм се много) е заимствано от оригинала \"Кучко, по-добре ми върни парите\" на американския рапър Тайга. \r\n \n\t\t\t\t\t\t", "date": "2019.01.10", "title": "Криско окраде германски рапър"}
{"url": "http://www.bnews.bg/article/254881-barekov_protestat_v_bryuksel_e_pr_na_vlastta_zakasnyalo_i_bezmisleno_meropriyatie_na_gerb_i_vmro", "text": "\n Протестът на превозвачите ни в Брюксел е безкрайно заксняло, безмислено мероприятие с единствената цел  - пиар на властта, пише в свой коментар евродепутатът Николай Бареков. \r\n\r\n Предлагаме пълния текст без редакторска намеса: \r\n\r\n \"Протестът в Брюксел е безкрайно закъсняло, безсмислено мероприятие с единствената цел - пиар на властта. ГЕРБ и ВМРО неслучайно яхнаха транспортния бизнес, за да прикрият провала си. Пакетът “Макрон -Мобилност” беше приет с гласовете на ЕНП, чиито евродепутати заедно с Джамбазки проспаха още внасянето на пакета и първите гласувания в ЕП. Бях първият, който вдигна глас в Страсбург още преди да се появи Макрон на хоризонта, но не бях чут от болшинството евродепутати(включително българските). \r\n\r\n Днес със сигурност Транспортната комисия в Брюксел ще приеме суровите мерки, въпреки пиар акциите на тандема Новаков-Джамбазки, задкулисно подкрепяни от едрите превозвачи под контрола на ГЕРБ и Цветан Цветанов - ортакът му Миролюб Столарски е само един от тях. Още две важни неща. Недопустимо е основния обвиняем за Костинбродската измама на ГЕРБ Росен Желязков да води този така наречен “протест”. Недопустимо е евродепутатите Новаков и Джамбазки да твърдят, че е “нормално и комфортно” шофьорите на ТИР да живеят по 2-3 месеца в кабината на камиона без вода, тоалетна и условия за отдих срещу 1000 евро на месец заплата. \r\n\r\n Ако вярват, че това е така, нека се откажат от депутатските си заплати, дарят спестените си милиони от тях и да се хващат за воланите като тираджии.\" \r\n \n\t\t\t\t\t\t", "date": "2019.01.10", "title": "БАРЕКОВ: Протестът в Брюксел е ПР на властта, закъсняло и безмислено мероприятие на ГЕРБ и ВМРО"}
{"url": "http://www.bnews.bg/article/254880-mazh_se_hvarli_ot_asparuhoviya_most", "text": "\n 41-годишен мъж е загинал тази сутрин, след като е скочил от Аспаруховия мост във Варна, съобщи говорителят на Областната дирекция на МВР Ивана Милева, цитирана от \"Фокус\". \r\n\r\n По думите й сигнал за случая е подаден около 09.20 часа. Изясняват се детайли около инцидента. \r\n\r\n На този етап няма данни за извършено престъпление. \r\n \n\t\t\t\t\t\t", "date": "2019.01.10", "title": "Мъж се хвърли от Аспаруховия мост"}
{"url": "http://www.bnews.bg/article/254871-dva_tira_se_blasnaha_mezhdu_montana_i_vidin", "text": "\n Два тира се удариха на главен път Е-79, в отсечката между Монтана и Видин, съобщи Нова телевизия. \r\n\r\n Инцидентът станал край село Клисурица. \r\n\r\n Ремаркето на идващият от Монтана камион е поднесло и в него се блъснал движещото се обратна посока превозно средство. \r\n\r\n Единият от шофьорите е настанен в болница, а другият е без сериозни наранявания.  \r\n \n\t\t\t\t\t\t", "date": "2019.01.10", "title": "Два тира се блъснаха между Монтана и Видин"}
{"url": "http://www.bnews.bg/article/254874-karakachanov_pravi_politika_s_romite_na_masa_s_hubava_rakiya", "text": "\n \r\nВсичко се решава на маса, на хубава трапеза с хубава българска ракия и салата. През 2003 и 2007 г. с Каракачанов сме решавали тежки проблеми на маса. Моята ракия от горски малини прави чудеса. На ВМРО не сме помагали за вот, помагали сме на партии, с които сме имали коалиционни споразумения. \r\n\r\n Това заяви по bTV Цветелин Кънчев, отговаряйки на твърденията на Александър Методиев, че с Каракачанов са обикаляли ролските махали за изборен пазар. \r\n\r\n По-рано днес лидерът на \"Воля\" Веселин Марешки заяви: „ . Каракачанов сам ги е заселвал там, за да гласуват за партията му.” \r\n\r\n   \r\n \n\t\t\t\t\t\t", "date": "2019.01.10", "title": "Каракачанов прави политика с ромите на маса с хубава ракия"}
{"url": "http://www.bnews.bg/article/254873-do_10_dni_prebitiyat_efreytor_se_pribira_pri_semeystvoto_si", "text": "\n Ефрейтор Валентин Димов, който беше пребит от двама роми във Войводиново, ще бъде изписан от болницата до 10 дни, съобщават „Фокус”. Вчера командосът беше опериран успешно и повече интервенции не се налагат, посочи д-р Петко Недев, директор на болница „Св. Панталеймон” в Пловдив. \r\n\r\n „Вчера му бе направена операция на скулата, която мина добре. Той е прекарал нощта след операцията добре. Категорично с днешна дата не се налага никаква друга операция”, добави д-р Недев. \r\n\r\n Валентин Димов е имал полифрагментарна фрактура, а операцията са направили доц. Димитров и д-р Начков. „Очакваните резултати са пълно възстановяване, без никакви последствия за зрението му”, допълни д-р Недев. \r\n\r\n Военнослужещият е постъпил в болницата с много хематоми по лицето, в момента има хематогенен конюктивит. При постъпването в болницата е имал и сътресение на мозъка от ударите по главата, които са му били нанесени. \r\n \n\t\t\t\t\t\t", "date": "2019.01.10", "title": "До 10 дни пребитият ефрейтор се прибира при семейството си"}
{"url": "http://www.bnews.bg/article/254872-aktyorat_filip_trifonov_skoro_shte_rovya_po_kofite_prodavam_si_knigite_za_da_si_platya_parnoto", "text": "\n \"С пенсия от 170 лева как да живея! Евентуално със 190, ако ме хване индексацията. Дано не стана клошар, но натам съм се запътил. Май ще ми се наложи и аз да бъркам по кофите.\" Така тъжно актьорът Филип Трифонов сподели болката си, че не може да получи повече пари от държавата, тъй като няма достатъчно стаж за пенсиониране. Според служителите на НОИ след 1989 г. актьорът е бил основно на свободна практика и не е плащал социални и здравни осигуровки. \r\n\r\n Звездата от \"Момчето си отива\" от няколко години се бори да се пенсионира с по-висока пенсия, но това така и не може да се случи. Трифонов дори се самопредложи да получи от правителството и парламента пенсия за особени заслуги към нацията в размер на 700 лева. Искането бе отхвърлено от експертите към Министерството на културата, които разгледаха молбата му. Затова актьорът изпрати гневно писмо до бившия министър на културата и настоящ шеф на парламентарната комисия по култура Вежди Рашидов с въпрос толкова ли е недостоен за специалната пенсия. \r\n\r\n \"И сега не съм се отказал да искам тази пенсия. Продължавам да кандидатствам и все се надявам, че екипът на министър Боил Банов може да ме предложи за държавна пенсия\", категоричен е Трифонов. \r\n\r\n Допреди две години актьорът, изрекъл култовата филмова реплика: \"Една боза от шест стотинки\", се е водил на щат в Народния театър, където е получавал заплата от близо 800 лева. Директорът Мариус Донкин миналата година преценява, че повече не може да плаща заплати на хора в пенсионна възраст, и съкращава Филипов, като му предлага да му плаща хонорар за единствената пиеса, в която актьорът играе в момента - \"Сако от велур\" по Станислав Стратиев. След Нова година обаче представлението с участието на актьора не се предвижда да се играе, пише \"България Днес\". \r\n\r\n На няколко пъти Филип Трифонов се пробва да продаде на приятели книги от богатата си библиотека, за да може да си плаща парното. Единственият плюс за него е фактът, че поне в градския транспорт може да се вози безплатно. \r\n\r\n \"Добре, че станах почетен гражданин на София. Това ми е моралната утеха, че иначе и билетите станаха скъпи\", къде на шега, къде наистина споделя Трифонов. \r\n\r\n Познати на актьора споделиха пред вестника, че от много години неговото ежедневие не е лесно чисто финансово, а и емоционално - особено след загубата на съпругата му от тежко заболяване. Не може да се каже, че ученикът на Апостол Карамитев е в безизходица, защото според него все пак има недвижими имоти, но не би искал да ги продаде, за да се подпомогне. \r\n\r\n Миналата година специална пожизнена пенсия получиха колегите му: оперната певица Александрина Милчева, археологът Мария Чичикова, пианистът проф. Иван Дреников, актьорът Павел Поппандов и композиторът проф. Петър Льондев. Петимата бяха отличени със 700 лева за изключителни постижения и цялостен принос в областта на културата. \r\n\r\n \"Аз не заслужавам ли подобно отношение? Трябва ли да изброя всички филми, в които съм участвал, а те са над 37, плюс театрални постановки, имам повече от 9 награди. Нямам ли и аз принос към изкуството у нас?\" - пита Трифонов. \r\n\r\n \"Ако бях млад, отново щях да замина за чужбина. Вече веднъж съм го правил - карах такси, бил съм гастарбайтер в Нюрнберг, хамалин, шофьор на камион, какво ли не. Но сега не съм млад и това е проблем. Иначе отдавна да съм се махнал от тук\", заключва тъжно Филип Трифонов. \r\n \n\t\t\t\t\t\t", "date": "2019.01.10", "title": "Актьорът Филип Трифонов: Скоро ще ровя по кофите, продавам си книгите, за да си платя парното"}
{"url": "http://www.bnews.bg/article/254878-ucheni_zasyakoha_misteriozen_signal_ot_kosmosa", "text": "\n Астрономи засякоха мистериозен повтарящ се радио сигнал, който идва извън Млечния път, съобщи Си Ен Ен, цитирайки проучване, публикувано в “Нейчър”. \r\n\r\n Радио сигналите не са нещо необичайно в Космоса, но когато се повтарят пораждат голям интерес. Това е едва вторият открит подобен сигнал. Все още никой не знае какво кара тези радио сигнали да се повтарят, което отваря поле за спекулации, че може да идват от далечни извънземни цивилизации. \r\n\r\n Първият подобен сигнал с име FRB 121102 беше открит през 2015 г. от радиотелескопа “Аресибо”. Новият сигнал се казва FRB 180814.J0422+73 и е записан шест пъти, като дължината на всеки радио сигнал е няколко милисекунди. Установено е, че идва от място на около 1,5 млрд. светлинни години от Земята. \r\n\r\n “След като за втори път попадаме на такъв сигнал, това означава, че най-вероятно има и други”, коментира Ингрид Стеърс, член на екипа, изследвал сигналите. “С повече подобни сигнали ще можем да ги изследваме по-подробно и да разпределем този космически пъзел”, допълва тя. \r\n\r\n Една от хипотезите за произхода на повтарящите се радио сигнали е, че се причиняват от мощни астрофизични явления. \r\n\r\n Първият сигнал е засечен на честота от 700 мегахерца, но други са записани на 400 мегахерца, което може да помогне на учените да установят произхода им. \r\n\r\n “Възможно е източникът да са останки от супернова или от голяма черна дупка в центъра на далечна галактика”, пояснява Стеърс. \r\n \n\t\t\t\t\t\t", "date": "2019.01.10", "title": "Учени засякоха мистериозен сигнал от Космоса"}
{"url": "http://www.bnews.bg/article/254885-prezidentat_rumen_radev_podkrepi_balgarskite_prevozvachi_v_pismo_do_predsedatelya_na_evropeyskiya_parlament_antonio_tayani", "text": "\n Държавният глава Румен Радев изпрати писмо до председателя на Европейския парламент Антонио Таяни по повод проблемите с т. нар. пакет Мобилност 1. \r\n\r\n „Пакетът Мобилност 1 и измененията на съществуващите директиви и регламенти предизвикаха бурни реакции през изминалата година. Дискусии се водиха както на ниво засегнати държави членки, така и на ниво Европейска комисия, Европейски парламент и Съвет на ЕС. Предложените към днешна дата за гласуване текстове са несправедливи за България. Предвидените законодателни промени са в разрез с устоите на единния европейски пазар и нарушават принципите за свободното движение на стоки, хора, услуги и капитали в рамките на Общността“, заявява в писмото си до Антонио Таяни българският президент. \r\n\r\n Според държавния глава Румен Радев, формираният общ подход по текстовете в Пакета Мобилност 1 и включените мерки дискриминират българския транспортен бранш. „България ще претърпи сериозни загуби и икономическото ѝ изоставане от останалите страни-членки ще се задълбочи. Тежкотоварният автомобилен бизнес в България има огромно значение за икономиката на нашата страна, както като принос към брутния вътрешен продукт, така и като трудова заетост“, пише още Румен Радев. \r\n\r\n В писмото си българският държавен глава заявява, че застава зад исканията на българските автомобилните превозвачи. „Изразявам своята подкрепа към тяхната позиция. Справедливите им искания следва да бъдат разгледани, а внесените от българска страна законодателни предложения по Пакета Мобилност 1 – отчетени“, категоричен е в писмото си президентът Радев. \r\n\r\n Държавният глава изразява своята убеденост, че Пакетът Мобилност 1 ще бъде финализиран на основата на справедливи и балансирани решения, като се зачетат основните принципи на ЕС и правилното функциониране на Европейския вътрешен пазар. \r\n \n\t\t\t\t\t\t", "date": "2019.01.10", "title": "Президентът Румен Радев подкрепи българските превозвачи в писмо до председателя на Европейския парламент Антонио Таяни"}
{"url": "http://www.bnews.bg/article/254861-chastno_energo_zahranvalo_tsiganskata_mahala_vav_voyvodinovo_koy_e_pozvolil_stroezhite_vlastta_malchi", "text": "\n В циганската махала с незаконни къщи във Войводиново функционирало частно Енерго, разкри кметът Димитър Тосев. Само първата къща в началото на гетото имала законно прокарано електричество, а тя захранвала всички останали постройки срещу такса от порядъка на 30 лв. \r\n\r\n За целта били използвани всякакви кабели и проводници, които се връзвали към единствения абонат, който пък си плащал редовно сметките, разказа кметът по бТВ и Нова телевизия. \r\n\r\n Бутането на незаконните цигански къщи продължава и днес, багерите вече са там. Хората ги няма, тъй като те се изнесоха още преди ден. Някои се върнали да си вземат оставения багаж, а зарязаните печки, хладилници, велосипеди и мотопеди ще бъдат дадени на съхранение в полицейското управление, откъдето собствениците могат да си ги вземат. \r\n\r\n В отговор на въпроса какво ще стане с многото животни, които жителите на незаконната махала изоставиха, кметът заяви, че той лично ще ги храни с хляб, докато бъдат настанени в приюти. Става въпрос за немалко кучета, котки и кокошки, които се разхождат зарязани и гладни в снега покрай първите пет срутени постройки. Жителите на гетото са се пръснали при роднини по околните села, каза още кметът. \r\n\r\n Местната власт не може обаче да отговори защо от няколко къщи преди пет години за отрицателно време незаконната махала се е разраснала. Кметът отрече обвиненията, че събарянето е пиар акция на ВМРО. \r\n \n\t\t\t\t\t\t", "date": "2019.01.10", "title": "Частно Енерго захранвало циганската махала във Войводиново, кой е позволил строежите  - властта мълчи"}
{"url": "http://www.bnews.bg/article/254830-ventsi_vents_varti_lyubov_s_kolezhka_maykata_na_shterka_mu_nyamala_protiv", "text": "\n Новоизлюпеният татко Венци Венц не само няма намерение да се жени за майката на бебето си Мелани Ширкова, но и върти любов с друга пред очите й. Рапърът има връзка със своя непопулярна колежка от хип-хоп средите, разкриха източници пред „Галерия“. Мелани била напълно наясно с аферата му и нямала нищо против. \r\n\r\n Оказва се, че от самото начало Венци Венц и Ширкова се разбрали отношенията им да бъдат „отворени“ и бебето да ги свързва само като родители. Всъщност малката Агуая, която се роди на 28 декември, не била планирана и е плод на случайна грешка между приятели. \r\n\r\n Когато разбират за бебето обаче, и двамата са категорични, че няма да го махат. „Между мен и Мелани съществува повече приятелство, отколкото любовна страст“, заяви Венци Венц неотдавна. Страстта със сигурност няма да припламне и след раждането на малката Агуая, категорични са негови приятели. \r\n\r\n Особено след като татуираният изпълнител присъствал на раждането на бебето и лично прерязал пъпната връв на дъщеричката си. „Оттук нататък няма как да възприеме Мелани по сексуален начин“, клатят глава негови авери. „Не съжалявам. Беше магическо“, щастлив е Венци. Ширкова избрала да роди в домашни условия с помощта на дула, а таткото асистирал, като прерязал и завързал пъпната връв. Другата половинка на рапъра, слава богу, не присъствала на раждането. \r\n\r\n И макар доскоро рапърът да бе категоричен, че няма да живее заедно с бебето и майката, в крайна сметка Мелани се е преместила у тях. \r\n\r\n Не е ясно как приятелката му възприема ситуацията, но според запознати Венци нямал намерение да се отказва от нея. Коя е въпросната изпълнителка и защо рапърът я крие, засега не е ясно. \r\n \n\t\t\t\t\t\t", "date": "2019.01.10", "title": "Венци Венц върти любов с колежка, майката на щерка му нямала против"}
{"url": "http://www.bnews.bg/article/254862-mazh_prosi_seks_s_profila_na_nasko_kolev", "text": "\n Непознат мъж, представящ се за рапъра Атанас Колев, проси секс в мрежата. Това разкри плеймейтката Жанет Нейчева, която сподели получените съобщения в интернет. Пред „Телеграф“ тя коментира нелепата ситуация, че подобни акаунти са опасни за момичета, които всячески търсят контакт със звездите. \r\n„Здравей, аз съм Наско Колев, може ли да си пишем тук, да не види гаджето ми, че искам да си разменим снимки, много ме възбуждаш“, гласи едно от съобщенията, които Жанет сподели в профила си във Фейсбук. \r\nМоделката, която за кратко се подвизаваше като актриса, подчерта, че не става дума за съвпадение на имената, а за фалшив профил, чиито реален притежател в последните месеци се възползва от името и славата на рапъра.   \r\n \n\t\t\t\t\t\t", "date": "2019.01.10", "title": "Мъж проси секс с профила на Наско Колев"}
{"url": "http://www.bnews.bg/article/254867-v_pamet_na_gina_kuncheva_mayka_na_vasil_levski", "text": "\n \r\nНа 10 януари 1878 година в крайна нищета и бедност умира Гина Кунчева - майка на Апостола на свободата - Васил Левски. \r\n\r\n Екипът на Би Нюз свежда глави в памет на тази горда българка, която даде живот на най-великия българин в нашата история Васил Левски. \r\n  \r\n \n\t\t\t\t\t\t", "date": "2019.01.10", "title": "В памет на Гина Кунчева - майка на Васил Левски!"}
{"url": "http://www.bnews.bg/article/254865-detska_diskoteka_obeshtava_mazane_sas_smetana", "text": "\n Ученици ще се мажат помежду си със сметана докато са със завързани очи на детска дискотека в София. Събитието ще се проведе на 19 януари в столичен клуб на ул. „Позитано“ 8. На партито няма да се сервира алкохол, а началният му час е 17 часа, съобщава „Телеграф“.  На входа тийнейджърите ще трябва да платят по 7 лева. „Носете си точна сума“, уточняват организаторите. Озоват ли се в заведението, учениците ще могат да се насладят на обстановка като в нощен бар.   \r\nЩе кънти чалга, а на сцената ще се проведат игри за „най-лудите“, както е уточнено в събитието, промотирано във Фейсбук. В част от забавленията ще участват само девойки, а в останалите - и момичета и момчета. Снимки от стари подобни партита доказват, че повикат ли тийнейджърки в центъра на дискотеката, очите им се завързват с черни кърпи. Докато диджей надъхва публиката, ученичките сядат с гръб една към друга на столове и други деца ги мажат със сметана по лицата и телата. \r\nКогато игрите са между момче и момиче, очите им не се крият и те пълнят устите им със сладкия крем.   Организаторите уточняват, че на партито ще допуснат само лица на възраст от 13 до 18 години, а по-малки и пълнолетни, които не са ученици – не. Безплатно ще се изпълняват музикални чалга желания, а резервациите ще се приемат на посочен телефон или чрез лично съобщение във Фейсбук. \r\n\r\n Преди да изберат партито да е с тема „Сметана“, организаторите от Тийн Парти – София са провели допитване до тийнейджърите дали предпочитат да се мажат със сметана или с течен шоколад. Въпреки че повечето са избрали второто, забавленията ще са с бял крем. \r\n  \r\n \n\t\t\t\t\t\t", "date": "2019.01.10", "title": "Детска дискотека обещава мазане със сметана!"}
{"url": "http://www.bnews.bg/article/254877-pari_nyama_tramp_sam_shte_stroi_stenata_po_granitsata_s_meksiko", "text": "\n Президентът на САЩ Доналд Тръмп напусна вчерашната среща в Белия дом с лидерите на демократите в Конгреса по въпроса за неговото искане за финансиране на строежа на стена по границата с Мексико, след което написа в Туитър, че разговорите с тях са \"пълна загуба на време\", предават Ройтерс и БТА. \r\n\r\n Това бе поредната среща на президента с Чък Шумър и Нанси Пелоси - лидери на демократите съответно в Сената и в Камарата на представителите. Тя бе свикана на 19-ия ден от затварянето на редица федерални агенции поради липса на финансиране. Тръмп обвързва отварянето на федералните служби с искането си Конгресът да му отпусне над 5 млрд. долара за строежа на стената.  \r\n\r\n \r\nСлед като срещата се провали, Шумър каза, че Тръмп запитал Нанси Пелоси ще се съгласи ли да бъдат отпуснати пари за стената. Когато тя отвърнала \"Не\", президентът станал и казал: \"Тогава няма за какво да разговаряме\", след което просто излязъл от стаята.  \r\nШумър нарече това пореден \"пристъп на ярост\", характерен за Тръмп, защото просто не станало на неговото.  \r\nПо-рано днес президентът каза, че може сам да разреши въпроса и да построи стената, като обяви извънредно положение в страната, ако Конгресът не му отпусне исканите пари за целта. \r\n \n\t\t\t\t\t\t", "date": "2019.01.10", "title": "Пари няма, Тръмп сам ще строи стената по границата с Мексико"}
{"url": "http://www.bnews.bg/article/254868-tsska_zatvori_ustata_na_despodov_zashtoto", "text": "\n Ръководството на ЦСКА наложи забрана на Кирил Десподов, който стана наскоро Футболист №1 на България за 2018 година. Източници на БЛИЦ от Борисовата градина съобщиха, че младият ас на „армейците” няма право да дава повече интервюта. След като получи приза, Десподов беше канен къде ли не да говори за победата си в традиционната анкета. \r\nПоследната му изява бе в „Шоуто на Слави”, а за снощи е било предвидено да гостува в предаването „Домът на спорта” по „Диема”.  Вчера по обяд обаче шефовете на ЦСКА са звъннали на Кирил и отсекли, че спира с изявленията. И добавили, че изобщо не ги интересува за уговорката с интервюто за платения спортен канал. Поради тази причина Десподов не беше в „Диема”. \r\n„Предприехме тези спешни и за някои сензационни мерки, тъй като Кирил трябва да се съсредоточи върху зимната ни подготовка, която вече започна. Интервютата му бяха дотук. Той е безспорен талант и в момента е най-добрият футболист в България. Всички знаят, че има голям интерес към него от много места и не е изключено да бъде осъществен трансфер до затварянето на трансферния прозорец в края на януари. Сега на него му е необходимо да насочи изцяло вниманието си само и единствено на терена”, категорични бяха от „Армията” пред БЛИЦ. \r\nОттам обаче не искат да разкриват подробности за интереса към Десподов от европейски отбори. \r\nСпоред наши източници на този етап най-близо до Кирил са два италиански клуба – Каляри и Дженоа. \r\nНяма обаче конкретна оферта. Такава има засега само за централния нападател Мауридес. \r\n \n\t\t\t\t\t\t", "date": "2019.01.10", "title": "ЦСКА затвори устата на Десподов, защото..."}
{"url": "http://www.bnews.bg/article/254869-podsadimiyat_prokopiev_pecheli_po_700_leva_na_glava_za_da_pokazhe_na_zhivo_premier_i_ministri", "text": "\n Обвиняемият бизнесмен и издател Иво Прокопиев и тази година се гласи да приложи добре познатата си схема за печелене на пари и политическо влияние. Организацията на \"Годишната среща на бизнеса с правителството\" на \"Капитал\" е под пълна пара. Бизнесмените, които искат да видят на живо премиера Бойко Борисов, финансовият министър Владислав Горанов, еврокомисар и други важни клечки пък трябва да се бръкнат с по 700 лева, за да участват в матинето.  \r\n\r\n През януари 2019 г. форумът ще бъде посветен на пътя на България към Еврозоната и какви ще са ефектите върху икономиката, гордо съобщават организаторите. \"Решението на управляващите да предприемат тази крачка е историческо и сред най-позитивните новини за бизнес средата през последните години. Влизането на България във валутния съюз ще има и сериозни политически последствия, тъй като ще постави страната ни в най-вътрешния кръг на Европейския съюз\", пишат в анонса от \"Капитал\". \r\n\r\n И още за събитието от самите организатори: \r\n\r\n \"Всеки регистриран участник на събитието ще получи специално изготвен от Центъра за европейски политически изследвания в Брюксел (CEPS) доклад с конкретни данни и анализ за ефектите върху икономиката и бизнеса: цени, активи, потребление, работен пазар, опитът на Словакия и Прибалтийските държави. \r\n\r\n Кога и къде: 29 януари 2019, София Хотел Балкан \r\nКраен срок за регистрация: 25 януари \r\nТакса за участие: 704 лв. с ДДС \r\nКонференцията ще се проведе на български и английски език и ще има осигурен симултанен превод \r\nДостъпът на медии до събитието е възможен само с предварителна регистрация\".  \r\n\r\n Патосът в анонса на семинара говори за това, че присъствието на финансовия министър Владислав Горанов се счита за задължително. Това, разбира се, не пречи на \"Капитал\" във всеки свой брой от последните седмици да прави жлъчни коментари за него и да пита за кръстника, кума, кумеца, апартамента и вилата. Опитният в политическите интриги Иво Прокопиев знае, че колкото повече въпроси задава, толкова по-голяма е вероятността политиците да му дойдат на крака.  \r\n\r\n Явно заради проблемите с правораздавателните органи, Прокопиев няма да води програмата. С това се заема Теодор Захов, съиздател на \"Капитал\". \r\n\r\n За \"Важните стъпки към Еврозоната\" ще говори Валдис Домбровскис, заместник-председател на Европейската комисия, отговарящ за еврото и социалния диалог. Темата за премиера Бойко Борисов е \"Какво предстои пред България през 2019: приоритетите на правителството\". След него известният лобист Иван Кръстев ще коментира \"Колко голям е рискът за разделение между държавите от Еврозоната и останалите и къде е мястото на България\". За Горанов не е предвидена тема, но след това ще може да участва в първия дискусионен панел, в който е записан и гуверньорът на БНБ Димитър Радев. Организаторите уточняват, че за него все още няма предвиден модератор. Канал 3 ще си позволи да предложи съпругата Галя Прокопиева да се заеме с тази отговорна дейност.  \r\n\r\n А иначе така наречените срещи на бизнеса с правителството под идейното ръководство на Прокопиев и неговото обкръжение служат преди всичко за легитимация на бизнесмена от Разград. Странното е, че и аз след повдигнатите тежки обвинения срещу него от държавното обвинение, добре познатата схема работи.   \r\n \n\t\t\t\t\t\t", "date": "2019.01.10", "title": "Подсъдимият Прокопиев печели по 700 лева на глава, за да покаже на живо премиер и министри"}
{"url": "http://www.bnews.bg/article/254864-i_geri_malkodanska_izdu_dzhuki", "text": "\n И Гери Малкоданска падна жертва на модата. Атрактивната синоптичка си е сложила хиалурон в горната устна. От няколко дни чаровницата съобщава за поредния рекорден студ през януари, но с доста надута горна устна. \r\n\r\n Такава в близкото минало тя е нямала, категорични са зрителите. Операторите също били предупредени да не дават чаровницата в близък план, за да не се види отеклата й долна част на лицето, издават от медията. \r\n\r\n След раждането на първия й син Лео синоптичката се прости с легендарните си червени къдрици. С днешна дата тя вече е чернокоса. Феновете обаче на Гери я харесват както и да изглежда. Според тях тя е толкова чаровна,че каквото и да си направи, все ще й отива. \r\n \n\t\t\t\t\t\t", "date": "2019.01.10", "title": "И Гери Малкоданска изду джуки "}
{"url": "http://www.bnews.bg/article/254882-transportnite_ministri_ne_prieha_balgarskite_iskaniya_po_plana_makron", "text": "\n Европейските депутати от Транспортната комисия отхвърлиха исканите от България компромисен вариант по пакета \"Мобилност\", предаде кореспондентът  на Канал 3 в Брюксел, Димитър Драганов.  \r\n\r\n Камионът трябва да се връща в отправната точка на всеки четири седмици, както и, че превозвачите не могат да спят в кабините, а трябва да нощуват в хотел. Гласуването става, докато пред сградата се провежда масов протест против пакета \"Макрон\". \r\n\r\n Припомняме, ден по-рано трима български евродепутати Петър Курумбашев, Андрей Новаков и Ангел Джамбазки се опитваха да намерят начин да имат право на глас на днешното заседание на транспортната комисия на Европейския парламент. \r\nДруги български евродепутати, представители на европейското политическо семейство се опитваха да заместят колегите си от други страни, за да може да има баланс при гласуването. \r\n\r\n Причината за тези усилия е липсата на представител на България в транспортната комисия на Европарламента. \r\n\r\n Според българския бизнес спорни са точките за нощувките в кабината, прибирането в страната, от където е фирмата и прилагането на Директивата за командированите работници при каботажни превози в други страни. Още преди месеци превозвачите ни заплашиха с референдум за излизане на страната от ЕС, ако исканията им не бъдат изпълнени. \r\n\r\n В Брюксел по време на обсъждането на промените в ЕП пред сградата имаше протест на транспортните фирми, на него присъства и министър Росен Желязков. Свои представители също така заявиха, че ще изпратят и от БСП, които обвиняват правителството, че е предало превозвачите. \r\n\r\n Превозвачи се срещнаха и с президента Румен Радев, който призова за обединение на всички институции в защита на сектора. Преди това правителството заяви пълната си подкрепа срещу предлагания и т.нар. пакет \"Макрон\". \r\n\r\n   \r\n \n\t\t\t\t\t\t", "date": "2019.01.10", "title": "Транспортните министри не приеха българските искания по плана \"Макрон\""}
{"url": "http://www.bnews.bg/article/254859-voenni_eksperti_pomlyaha_nekompetentniya_karakachanov_da_si_gleda_pasportnata_terminologiya_che_s_voennata_stava_za_smyah", "text": "\n Дивата некомпетентност на Красимир Каракачанов блика на талази от устата му, а баджак медиите кимат и мълчат. Военните термини очевидно не са силата на вицето, за разлика от познанията му в областта на паспортните схеми с българско гражданство, коментират военни експерти. \r\n\r\n В свой пост Желязко Атанасов, който е в компанията на ген. Димитър Шивиков написа: \r\n\r\n \"\"Проведохме среща с оперативния щаб заради инцидента с 33-годишния военнослужещ от Специалните сили и напрежението в село Войводиново.\" \r\nТова е написал в страницата си Министърът на отбраната Красимир Каракачанов. \r\nСвидетели сме на поредната му некомпетентност! \r\nПоследното, което един щаб може да бъде е \"оперативен\". Колкото бензинът може да е бензинов! \r\nЩабът е оперативен орган за управление на командира. От написаното на страницата на Военния министър възникват въпроси. \r\nКой е Началник на щаба? \r\nКой е операторът, планиращ дейността? \r\nКой отговаря за обезпечаването с личен състав и техника? Кой отговаря за своевременното постъпване на данни и обработването им в информация?  \r\nКой моделира действията на терен?  \r\nИ най-важното - кой е Командирът, който носи цялата отговорност?  \r\nНека ползва някоя паспортна терминология, че с военната става за смях.\" \r\n\r\n   \r\n \n\t\t\t\t\t\t", "date": "2019.01.10", "title": "ВОЕННИ ЕКСПЕРТИ ПОМЛЯХА НЕКОМПЕТЕНТНИЯ КАРАКАЧАНОВ: Да си гледа паспортната терминология, че с военната става за смях!"}
{"url": "http://www.bnews.bg/article/254866-knsb_se_otazhdestvi_s_darzhavata_shte_vrashta_balgari_ot_ukrayna_moldova_i_zapadnite_pokraynini", "text": "\n \r\nПроект на КНСБ „Възраждане“ цели да върне у нас 100 хил. българи от Украйна, Молдова и Западните покрайнини. \r\n\r\n Идеята не е да внасяме работници, а да потърсим механизъм за устойчиво заселване на българи, които живеят в Украйна, Молдова и Западните покрайнини, говорим за хора с квалификация. По неофициални данни в Молдова живеят около 300 хил. българи, а в Украйна официалното преброяване показва малко над 200 хил. всъщност реалните числа никой не знае колко са точно. Нашите допускания са, че наистина говорейки за 600-700 хил. души за хора с българско самосъзнание, поне 100 хил. на първо време биха могли да бъдат привлечени, ако държавата, всички институции, местната власт, бизнесът и синдикатите имат единодействие. Това обясни пред БНР президентът на КНСБ Пламен Димитров. \r\n\r\n Бизнесът трябва да картографира подробно свободните работни места в цялата стран и условията, при които се предлагат. Местната власт трябва да каже какви са възможностите да предостави определени условия за живот, обикновено говорим за изоставени къщи около големите градове и в по-малките населени места, и при какви условия могат да бъдат придобити, посочи Димитров. \r\n\r\n Предварителните разчети на КНСБ показват, че за година ще са необходими около 100 млн. лв. за около 30 хил. души и още толкова за ремонт и придобиване на къщи. \r\n \n\t\t\t\t\t\t", "date": "2019.01.10", "title": "КНСБ се отъждестви с държавата, ще връща българи от Украйна, Молдова и Западните покрайнини"}
{"url": "http://www.bnews.bg/article/254857-start_za_danachno_osiguritelnata_kampaniya_ot_dnes", "text": "\n От днес започва данъчно - осигурителната кампания, в която трябва да декларираме доходите си от 2018-та година. За първи път кампанията започва от 10 януари, а не както преди - от началото на годината. За първи път тази година данъчното облекчение за деца ще може да се използва сумарно и от двамата родители.  \r\n\r\n Възможността и двамата родители да използват данъчното облекчение за дете е, ако при нито един от тях доходът не е достатъчен, за да може да се приспадне цялата сума от данъчната основа. Тогава оставащата част е да другия родител. За едно дете може да се използва 200 лева намаляване на данъчната основа, което фактически прави 20 лева по-малко данък. \r\n\r\n И тази година ще можем да използваме отстъпка от данъка за довнасяне. Тя остава 5% от сумата за довнасяне, като за да се възползваме от тази възможност, трябва да декларираме доходите си онлайн до 31 януари и да нямаме задължения към хазната.  \r\n\r\n „Запазва се вече познатото изискване да няма никакви стари неплатени данъчни, осигурителни или изобщо други задължения към държавата, защото ако такива има, 5% отстъпка не може да бъде ползвана, а също така не би могло да бъде ползвано и нито един вид от съществуващите данъчни облекчения“, каза за БНР говорителят на НАП Росен Бъчваров обясни, че в кампанията има промени с цел улеснение на данъкоплатците: \r\n\r\n \"Отпадат стотинките в данъка за довнасяне. Вече се закръглява на цял пълен лев. Има някои промени по отношение на паричните и предметни награди, като при изплащането и при връчването на тези награди вече платецът на дохода трябва да удържи данък\". \r\n\r\n Младите семейства ще трябва да подават по-малко документи, за да използват данъчното облекчение за ипотека,обясни Бъчваров за предаването \"Преди всички\" по \"Хоризонт\". За първи път облекчението за деца ще може да се използва от двамата родители: \r\n\r\n \"Истината е, че тук става дума за един сравнително много тесен кръг от хора дотолкова, доколкото ако доходите на единият родител на практика не са достатъчни, за да си намали той задължението с 20 лева за едно дете, 40 за две и 60 за три и повече деца, тогава законодателят допуска възможността да се сподели ползването на данъчното облекчение, ако доходите на единият от родителите не са достатъчни, с втория родител\". \r\n\r\n Самоосигуряващите се задължително ще подават декларации онлайн, но не се очакват проблеми, допълни още говорителят на НАП. Около половината данъчни декларации за физически лица се очакват по интернет. \r\n \n\t\t\t\t\t\t", "date": "2019.01.10", "title": "Старт за данъчно-осигурителната кампания от днес"}
{"url": "http://www.bnews.bg/article/254860-gen_shivikov_obyasni_zashto_komandosat_ne_se_e_bil_tsiganite_a_voennite_izlizat_na_protest", "text": "\n Нападението над командос в село Войводиново е обида към всички военнослужещи и носещи униформа. Това заяви в предаването „Тази сутрин” ген. Димитър Шивиков, бивш военен и експерт. Той допълни, че се е познавал лично с ефрейтор Димов и поддържа контакт с родителите му. \r\n\r\n „Вчера операцията е минала успешно и се очаква скоро време да бъде изписан и да се възстанови”, каза военният експерт. \r\n\r\n Бившият военен беше категоричен, че подготовката на ефрейтор Димов е била достатъчна, за да се защити, но той не е очаквал да бъде нападнат. \r\n\r\n „Допускам, че е имало размяна на реплики, но не е искал да се разправя с тях. Тръгнал е да се качва в колата с гръб към тях и получава силен удар в тила. Колкото и да си здрав физически, ще паднеш. Като е паднал, те са се нахвърлили върху него животни”, коментира ген. Шивиков. \r\n\r\n Ген Шивиков заяви, че българите са толерантен народ, но обществото е станало твърде чувствително на тема „ромски нападения”. „Проблемите в циганските гета не са от вчера или онзи ден – те са наслоени с годините. Това е един оголен нерв на обществото. Всяко едно малко размърдване води до реакция в обществото”, каза експертът. \r\n\r\n Бившият военен заяви, че има престъпница от всички етноси, но при ромите процентът е по-голям. „Няма седмица, в която да няма пострадал български гражданин от набези на роми. Тяхното чувство на безнаказаност им дава свободата за тези своеволия. Целият политически елит през последните 30 години е виновен за това. Не е тайна, че използват тези за електорални единици в подкрепа на една или друга партия.” \r\n\r\n Ген. Шивиков призова утре на всички военни и български граждани да се съберат на мирен протест във Войводиново, в подкрепа на близките на пострадалия командос. Под поканата му към колегите му във Фейсбук има десетки коментари от военни, които подкрепят идеята и ще се присъединят към протеста. \r\n \n\t\t\t\t\t\t", "date": "2019.01.10", "title": "Ген. Шивиков обясни, защо командосът не се е бил циганите, а военните излизат на протест"}
{"url": "http://www.bnews.bg/article/254855-poredna_portsiya_uran_v_haskovski_sela", "text": "\n Уран във водата е открит в  още две хасковски села, съобщават от Регионалната здравна инспекция. \r\n\r\n Пробите са направени в Свирково и Дряново, които са показали завишени стойности и от днес със заповед на здравната инспекция е наложена забрана за пиене и готвене с вода от чешмите. От местното ВиК дружество трябва да осигурят водоноска или алтернативен водоизточник. \r\n\r\n До момента в общо шест населени места в региона, сред които и Хасково, има забрана за ползване на чешмяна вода за пиене и готвене. \r\n \n\t\t\t\t\t\t", "date": "2019.01.10", "title": "Поредна порция уран в Хасковски села!"}
{"url": "http://www.bnews.bg/article/254829-novata_vodeshta_na_btv_aleksandra_krasteva_krie_tezhak_razvod", "text": "\n Тежък развод крие новата водеща на предаването „Тази събота и неделя“ по БиТиВи Александра Кръстева, твърди „Галерия“. Къдрокосата журналистка не обича да говори за бившия си съпруг и много малка част от колегите й знаят, че изобщо е била омъжена. \r\n\r\n Бившият й мъж се казва Калин Щерев и също работи в БиТиВи, като фотограф на хонорар. Двамата се женят през 2012 г. и по думите на техни приятели са били много влюбени. „Имаха прекрасна сватба, на брега на морето. Беше като във филм“, спомнят си близките им. (Вижте ФОТО от сватбата по-долу) \r\n\r\n Но добавят, че работохолизмът на Алекс пречел в брака им и постепенно двамата се отчуждили. Журналистката постоянно била на работа, рядко се случвало двамата да почиват по едно и също време… Няколко години по-късно се разделят, като причината вероятно е друга жена. \r\n\r\n Александра изключително тежко понесла развода, тъй като все още обичала съпруга си. Оттогава двамата са във влошени отношения и почти не се виждат. \r\n\r\n Тв водещата в момента няма мъж до себе си, за разлика от бившия й Калин, който живее на семейни начала със своя колежка, разкриват източници на изданието. Алекс Кръстева е родена в Стара Загора, баща й Петьо Кръстев е актьор в Драматичен театър „Иван Радоев“. От няколко години работи в БиТиВи като репортер. Когато й предлагат да заеме стола на напусналата Мариана Векилска, Кръстева веднага се съгласява. \r\n\r\n По ирония на съдбата, предшественичката й също има един тежък развод зад гърба си с радиоводещия Симеон Колев, след поредица изневери от негова страна.  В крайна сметка Векилска успя да си стъпи на краката и в последствие също изживя няколко любовни афери, една от които – с актьора Калин Врачански. Както „Галерия“ разкри, сегашният й любим работи на висока чиновническа позиция в Брюксел и именно заради него журналистката се мести в Белгия. \r\n \n\t\t\t\t\t\t", "date": "2019.01.10", "title": "Новата водеща на bTV Александра Кръстева крие тежък развод "}
{"url": "http://www.bnews.bg/article/254854-volya_iska_zakrivane_na_mo_osobeno_s_tozi_ministar_ostavka_za_karakachanov", "text": "\n ВОЛЯ ще поиска категорично оставката на вицепремиера Красимир Каракачанов. Това обяви лидерът на партията Веселин Марешки в ефира на „Здравей, България”. \r\n\r\n Настояването за това Каракачанов да се оттегли от поста си идвало заради проблемите с ромската махала във Войводиново и закупуването на нови изтребители за армията ни, поясни Марешки. \r\n\r\n Според него, в качеството си на вицепремиер по сигурността, Каракачанов трябвало отдавно да е наредил премахването на незаконните постройки в гетото във Войводиново. Именно тяхното съществуване изкара на протест жителите на пловдивското село в няколко поредни дни. \r\n\r\n „В това гето са избиратели на ВМРО. Каракачанов сам ги е заселвал там, за да гласуват за партията му”, заяви лидерът на ВОЛЯ. \r\n\r\n По темата със самолетите Марешки бе категоричен, че „трябва да оправим първо образованието, здравеопазването, националната сигурност и тогава, ако останат пари, да ги харчат за изтребители”. \r\n\r\n „Ще поискаме от прокуратурата да разследва Каракачанов. Той каза, че е „един прост посредник” за покупката на изтребителите, което предполага получаването на някакви комисионни”, заяви Марешки. \r\n\r\n Той изрази мнение, че нямало от кого да се пазим с такива летални машини. Не ни било нужно и Министерство на отбраната като цяло, особено с този министър начело. \r\n \n\t\t\t\t\t\t", "date": "2019.01.10", "title": "ВОЛЯ иска закриване на МО, особено с този министър, оставка за Каракачанов!"}
{"url": "http://www.bnews.bg/article/254853-ochevidets_na_zhestokiya_poboy_vav_voyvodinovo_tsiganite_sas_zasilvane_go_shutiraha_v_gornata_chast_na_tyaloto_i_osnovno_v_glavata", "text": "\n BNews представя разказ на един от тримата очевидци на жестокия побой от цигани на военен във Войводиново, който накара цялото общество да настръхне от бруталността и чувството за безнаказаност на биячите. \r\n\r\n *Публикуваме без редакторска намеса. \r\n\r\n \"Не бих написала всичко това, ако не бяха десетките спекулации по социалните мрежи, вкл. и по някои медии, относно инцидента в с. Войводиново, обл. Пловдив, на 06.01.2019 година. \r\n\r\n Беше жесток побой! Още съм в шок! \r\n\r\n Аз съм един от тримата свидетели, които първи се намесихме, предотвратихме убийството на момчето и го пазехме, /за да не кажа направо бранехме!/ от развилнелите се, обезумели в жестокостта си цигани! Той беше така зверски пребит, че вече сам не би могъл да се защити по никакъв начин! \r\nЕто какво се случи в този ден: \r\nОколо 13.20ч., потегляйки от с.Войводиново, обл.Пловдив, на кръстовището срещу църквата на селото, на около 200-250 метра пред нас, видяхме група развилнели се цигани да повалят на земята млад мъж, след което му нанесоха десетки удари с юмруци и шутове. \r\nСлучайно преминаваща в момента жена /българка, около 60-65 годишна, в последствие разбрахме, че е вече пенсионирана детска учителка, жител на селото/, се втурна да ги възпира и да брани поваления на земята човек„. \r\nДокато ние обърнем колата в посока към мястото на инцидента, спря друг високопроходим лек автомобил /джип, марката, на който не видях добре/ Мъжът също се опита да възпре циганите, но те като глутница, по същия агресивен начин, се насочиха към него. При това нападение. той бе изблъскан и едва vспя да се качи на колата си. запали и потегли по най-бързия начин. В момента на потеглянето, циганите продължиха ожесточено да удрят по вратите и стъклата на джипа му, да ритат по гумите„. \r\n\r\n В този момент жената успя да помогне на момчето да се изправи на крака. Докато той се олуляваше и се опитваше да изчисти кръвта от лицето си, цялата група цигани /10-15 индивида/, отново се насочиха към него. Повалиха го за втори път на земята„. и докато ние приближавахме и спирахме колата, виждахме как циганите СЪС ЗАСИЛВАНЕ го шутираха в горната част на тялото и ОСНОВНО В ГЛАВАТА! През това време успяхме и най-после се свързахме с тел. \r\n112. По най-бързия начин слязохме от автомобила и буквално тичайки се насочихме към циганите, с цел да ги спрем, да помогнем на \r\nмомчето и на жената, която също бе в голяма опасност„. Като видяха.че към тях се насочва джип и че слизаме, циганите побягнаха в посока циганската махала. \r\n\r\n Момчето лежеше направо безжизнено на асфалта . В първия момент помислих, че са го убили ! \r\n\r\n Междувременно от 112 ни вързаха и с Бърза помощ. Бях повече от настоятелна в тона си, да реагират по най -бързия начин - и полицията, и медиците. Положението на момчето бе повече от критично. Останахме да го браним, защото циганите стояха от другата страна на кръстовището и само чакаха да тръгнем, за да се върнат. За около 20-тина минути само ние тримата, с присъствието си се опитвахме да ги респектираме.  \r\n\r\n Междувременно пристигна полицейски патрул, след още около 10- тина минути втори полицейски патрул, после Бързэ помощ, която откара пребитото момче. Цялата му главата /под очите, в горната част на черепа/ бяха в огромни хематоми, кървеше от носа, устата и едното ухо„. \r\n\r\n Гледката беше потресаваща! \r\nДокато го пазехме от нападателите, установихме, че му липсва якето, което си е вече и грабеж„., /защото вероятно, в него са били телефона и портфейла му!/ \r\nЕдва при пристигането на първия полицейски патрул, циганите се прибраха към махалата си. След още няколко минути пристигнаха и \r\nспециалните части ... Последващите действия няма да описвам - образува се досъдебно производство и тръгнаха съответните процедури по него със снемането на показания от нас тримата, като свидетели. „ и т.н. и т.н. \r\nДокато приключат следствените действия, циганите вече бяха пристигнали и окупирали полицейския участък.„, както знаете, при всеки случай, те винаги много бързо се организират„. Стадното чувство е силно развито! Сега очаквам да се появят в телевизионните студия и техните ревностни защитници, както от неправителствените организации, така и политици ... Всички знаем как се интерпретират и изопачават фактите, особено като предстоят избори, нали„„?!! \r\n\r\n Татяна Бърдарова\" \r\n\r\n   \r\n\r\n   \r\n \n\t\t\t\t\t\t", "date": "2019.01.10", "title": "Очевидец на жестокия побой във Войводиново: Циганите СЪС ЗАСИЛВАНЕ го шутираха в горната част на тялото и ОСНОВНО В ГЛАВАТА! "}
{"url": "http://www.bnews.bg/article/254892-obviniha_mariya_baneva_za_katastrofa_v_harmanli", "text": "\n Районна прокуратура-Харманли обвини Мария Банева заради катастрофа, която тя направи през юли. За инцидента, Дарик радио съобщи първи. \r\nСпоред прокуратурата, на 2 юли тя е шофирала лек автомобил \"Ауди\". Нарушила е правилата за движение и е блъснала 20-годишен младеж, който е бил със средна телесна повреда. Имал е затруднено движение на врата и счупен шиен прешлен. \r\n  \r\nПо досъдебното производство са извършени множество процесуално-следствени действия - разпити на свидетели, на пострадалото лице, изготвени са автотехническа и съдебно-медицинска експертизи, като след представяне на заключенията им на разследващия орган, Мария Банева е привлечена като обвиняема, съобщиха от прокуратурата. \r\n  \r\nСпрямо нея е взета мярка за неотклонение „подписка“. Предстои предявяване на материалите на страните по делото и внасяне в съда. \r\n \n\t\t\t\t\t\t", "date": "2019.01.10", "title": "Обвиниха Мария Банева за катастрофа в Харманли"}
{"url": "http://www.bnews.bg/article/254856-prevozvachite_pred_evropeyskiya_parlament_na_protest", "text": "\n Български превозвачи ще протестират пред Европейския парламент в Брюксел срещу текстове в пакета „Мобилност 1“, който ще се гласува в Транспортната комисия днес. \r\n\r\n Протестът е предвиден между 9 и 13 часа българско време, като 360 от превозвачите ще пристигнат рано тази сутрин с два чартърни полета от София. Към тях се очаква да се присъединят над 100 техни колеги и съмишленици, които живеят в белгийската столица, 260 румънски превозвачи и представители на полски, унгарски и литовски професионални сдружения. 10 камиона ще бъдат разположени и на площад „Сенкантенер“. \r\n\r\n Йордан Арабаджиев от Международния съюз на превозвачите уточни за БНР, че превозвачите от Румъния, Полша, Литва и Унгария ще бъдат разположени под арката на ЕП:  \r\n\r\n \"Ще бъдат обозначени с наши плакати, където ние ще кажем какво искаме. Пакетът да бъде отхвърлен -  това за нас е най-добрият вариант. \r\n\r\n Гласуването на спорните точки в транспортната комисия е предвидено за около 11 часа българско време. Сред основните искания на протестиращите е да отпадне задължението за връщане на камионите на всеки 4 седмици до държавата по произход, както и забраната за прекарване на 45- часовата почивка на водачите в кабината на камионите. Протестиращите настояват още шофьорите да бъдат извадени от Общата наредба за командироване на работници в чужбина. \r\n\r\n Подготвяните рестрикции засягат най-много страните от периферията на ЕС, като България е най-потърпевша поради географското си положение, смятат те. \r\n\r\n Министърът на транспорта Росен Желязков, който от вчера е в Брюксел и днес ще участва в заседанието на транспортната комисия, е на мнение, че би могло да отпадне изискването за връщането на камионите. \r\n\r\n Той обаче предупреди: „Балансът е крехък, така че заседанието на комисията ще бъде до известна степен индикативно за гласуването в пленарна зала. От друга страна, продължаваме да събираме подкрепата и да лобираме активно в наша полза“. \r\n\r\n Протестът на превозвачите в Брюксел е съпътстван от висока обществена подкрепа у нас, показаха данни от експресно национално проучване на \"Екзакта Рисърч Груп\". Над 64% от анкетираните дават своята подкрепа за протеста.  \r\n \n\t\t\t\t\t\t", "date": "2019.01.10", "title": "Превозвачите пред Европейския парламент на протест"}
{"url": "http://www.bnews.bg/article/254851-mnogo_valezhi_ot_dazhd_i_snyag_v_tsyalata_strana", "text": "\n И през следващото денонощие ще бъде облачно, с валежи - в северозападните райони и високите полета на Западна България - от сняг, в централните райони - от дъжд и сняг, а в Източна България и крайните югозападни райони - само от дъжд.  \r\n\r\n В Родопската област ще има значителни валежи от дъжд, а в северозападните райони и високите полета на Западна България ще се образува нова снежна покривка до 10-15 см. Ще духа слаб северозападен, в Източна България силен южен вятър, който до обяд ще отслабне и в Североизточна България ще се ориентира от север-североизток. \r\n\r\n Минималните температури, в повечето райони, ще бъдат между минус 3 и 2 градуса, максималните - между 0 и 5 градуса, в Югоизточна България до 10-11 градуса. Атмосферното налягане през деня слабо ще се повиши, но ще остане значително по-ниско от средното за месеца. Жълт код заради снеговалежи е обявен за шест области в Северозападна България. \r\n\r\n Предупреждението е в сила за областите Видин, Монтана, Враца, София-област, София-град и Перник. Снеговалежите ще продължат и се очаква да се образува снежна покривка, която ще достигне около 10 см, в планинските райони - 15-20 см.   В областите Кюстендил и Благоевград валежите също ще продължават, но ще са предимно от дъжд. Очакваните количества са до 20-30 л/кв.м. Жълт код за валежи от дъжд е в сила също за областите Сливен, Варна, и Добрич. Валежите и в тези райони няма да спират, очакват се количества около 25-35 л/кв.м. \r\n\r\n Оранжев код заради прогнози за обилни валежи е въведен и за областите Смолян, Кърджали, Хасково, Ямбол и Бургас. В тези райони очакваните количества дъжд са около 35-50 л/кв.м. Най-тежка се очаква да бъде ситуацията в област Смолян. В планините ще бъде облачно с валежи от сняг, който през деня в ниските части ще премине в дъжд. Ще духа силен и бурен югозападен вятър. Максималната температура на височина 1200 м ще е около 2 градуса, на 2000 м - около минус 3 градуса. И по Черноморието ще бъде облачно с валежи от дъжд. \r\n\r\n Ще духа южен силен, който в следобедните часове по северното крайбрежие ще отслабне и ще се ориентира от север-североизток. Максималните температури ще са между 8 и 11 градуса, а температурата на морската вода е 5-6 градуса. Вълнението на морето ще бъде 3 бала по южното крайбрежие и ще достига 4-5 бала по северното. \r\n  \r\n \n\t\t\t\t\t\t", "date": "2019.01.10", "title": "Много валежи от дъжд и сняг в цялата страна"}
{"url": "http://www.bnews.bg/article/254850-barekov_zashto_tsiganskata_i_bitovata_prestapnost_eskalira_otkakto_vie_ribata_sopol_stanahte_silov_vitsepremier", "text": "\n Пълната неадекватност на оплетения в схеми и сделки вицепремиер Красимир Каракачанов понесе гневни и справедливи критики за безмисления си и тъп ПР с пребития военен от роми във Войводиново.  \r\n\r\n Саркастичният коментар на евродепутата Николай Бареков по темата, който сравнява агент Шиши с риба сопол, в който припомня всичките неизпълнени обещания на пишман воеводата, обрисува точно плътния образ на плътния министър. \r\n\r\n *Публикуваме без редакторска намеса. \r\n\r\n \"Рибата сопол живее в дълбините на океана и оцелява благодарение на своята безгръбначност. Когато рибарите я извадят на светло, тя се спихва като сопол. Този фактически дребосък прилича повече на анимационен герой. Рибата Сопол е червеят на морското дъно и няма мускули. Ето няколко въпроса към Рибата Сопол: \r\nЗащо “циганската и битовата” престъпност ескалира, откакто вие, Рибата Сопол, станахте силов вицепремиер? Защо дрогиран ром уби млада майка в родния ви град, а двама роми с вид на талибани с българско гражданство, продадено от ВМРО, пребиха ваш командос в село Войводиново? Нали сте войвода, Риба Сопол? \r\nЗащо излъгахте, че ще връщате казармата? Защо след всяко престъпление на роми дрънкате за връщане на трудовата повинност по студиата и след това потъвате дълбоко в бездната? \r\nЗащо вие, Рибо Сопол, откраднахте идеята от ББЦ за образователен ценз за социалните помощи и майчинските и не я изпълнихте? Защо излъгахте избирателите си, Сопол? \r\nЗащо сте във властта вече четири години, Рибо Сопол, и само лапате без да изпълните нито едно обещание? \r\nЗащо, Сопол, говорите като Риба Коментатор, а не като Силов вицепремиер Риба Сопол? Нали сте любимият предател и сопол на нашия велик премиер? Правите ли му “свирки”, Риба Сопол? \r\nПреди пак да потънете в Бездната, Рибо Сопол, ще се извините ли на излъганите майки, деца, пенсионери и ограбени възрастни хора по време на вашия сополив мандат?\" \r\n\r\n \r\n \n\t\t\t\t\t\t", "date": "2019.01.10", "title": "БАРЕКОВ: Защо “циганската и битовата” престъпност ескалира, откакто вие, Рибата Сопол, станахте силов вицепремиер?"}
{"url": "http://www.bnews.bg/article/254852-blizkite_na_izdahnaloto_dete_v_botunets_iskat_zakrivane_na_speshniya_tsentar", "text": "\n Близките на издъхнало след нелеп инцидент дете искат затваряне на спешния център към 16-а поликлиника в столичния квартал „Ботунец”. В четвъртък сутрин те се събраха на мирен протест пред сградата. \r\n\r\n 10-годишно момче почина, след като се задави с пионка от играта „Не се сърди човече\", а роднините му обявиха, че липсата на адекватна намеса от страна на спешните екипи е причина за фаталния край. \r\n\r\n Според близките, когато откарали детето във филиала на Спешна помощ, нямало кой да му окаже помощ. На мястото била само една медицинска сестра, която обяснила, че това е първият й ден на работа. Тя все пак опитала да реанимира починалия Йордан, като междувременно звъняла многократно на Спешна помощ с искане да изпратят екип. Същото правили и роднините, обясниха те пред камерата на „Здравей, България”. \r\n\r\n От Спешна помощ обаче твърдят, че първоначалното искане за изпращане на линейка впоследствие било отказано. \r\n\r\n „Ние нямаме стационар. Спешната помощ е медицина на колела и е твърде вероятно във филиалите ни да не намерите лекар”, обясни Катя Сунгарска, говорител на Центъра за спешна медицинска помощ. Тя допълни, че в случая единият екип от района на „Ботунец” не е работел, защото лекарят бил в болничен, а другият бил в София, за да хоспитализира болно дете. \r\n\r\n Според Сунгарска, ако близките на починалото дете са го отвели в поликлиниката, а не във филиала на Спешна помощ, било по-вероятно да получат адекватна помощ. Входовете на двата здравни пункта били непосредствено един до друг, съобщи Нова тв. \r\n \n\t\t\t\t\t\t", "date": "2019.01.10", "title": "Близките на издъхналото дете в Ботунец искат закриване на спешния център"}
{"url": "http://www.bnews.bg/article/254901-rusiya_kupuva_tankove_t_34_za_da_gi_sahrani_za_istoriyata", "text": "\n Русия купи 30 стари танка Т-34 от Лаос. Бойните машини са били на въоръжение доскоро и са в пълна изправност. Те ще бъдат използвани във военни паради, за снимки във филми и излагани в музеи. \r\n\r\n Легендарният Т-34 става символ на победата на СССР над нацистка Германия. Дори и след войната се провежда по лиценз в много страни и участва в много конфликти по света. \r\n\r\n Непосредствено след Втората световна война постепенно е заменен от Т-54, а по-късно и от доста по-успешния Т-55. Т-34 обаче остава на въоръжение дълги години в много армии по света. \r\n\r\n Покупката на старите машини съвпада с излизането на екран на патриотичния военноприключенски филм със заглавие „Т-34”. Само за две седмици от 27 декември лентата би всички рекорди на киноразпостранението в Русия. \r\n\r\n Приходите от продажби на билети за филма надминаха 1,3 млрд. рубли, или близо над 16 млн. евро. Руското министерство на културата представи лентата като „драматична история за бягството на затворник от нацистки концлагер в опит да спаси живота си, любовта си и предаността си към отечеството”. \r\n\r\n Интересът към филма е толкова голям, че кинокритиците още отсега го определят като киносъбитието на годината. \r\n \n\t\t\t\t\t\t", "date": "2019.01.10", "title": "Русия купува танкове Т-34, за да ги съхрани за историята"}
{"url": "http://www.bnews.bg/article/254888-spored_rosen_zhelyazkov_prevozvachite_oshte_imat_nadezhda", "text": "\n Представители на ЕК ме увериха, че дори и ако в ЕП връщането на камионите бъде прието, на триалозите Комисията няма да го подкрепи – т.е. то ще отпадне. Това обяви министърът на транспорта, информационните технологии и съобщенията Росен Желязков пред протестиращите български превозвачи в Брюксел. „ \r\n\r\n Днес гласуването в Транспортната комисията на ЕП, което предхожда това в Европейския парламент, се постигна следното - известният пакет „Мобилност“ е съставен от няколко законодателния инициативи, като в парламента те бяха разделени на три доклада – единият е свързан с командироването, другият е свързан със забраната да се използва седмичната почивка в кабината, трети е свързан с връщането на камиона и с каботажа, но това са три доклада, които са в един пакет. С усилията на представителите ни в ЕП два от тези доклада не получиха необходимите гласове – т.е. тези предложения не са приети и са отхвърлени“, заяви Желязков. \r\n\r\n Транспортният министър посочи, че това ще е позицията, която България ще изиска от политическите групи – пакетът да не влиза за разглеждане в Европейския парламент. „Към момента заради ситуацията, която се е създала, която може да се каже, че е една от малкото безпрецедентни ситуации на блокиране на законодателни предложения, разглеждани в своята цялост, няма все още решения на координаторите за процедура. Очакваме след 12.00 ч. координаторите на комисията да решат какво да се прави в този случай. Така че нека да изчакаме, за да видим какви ще са следващите стъпки“, каза още той. Желязков посочи, че единственото предложение, което е било прието, е за връщането на камиона и за каботажа. \r\n\r\n „Искам да припомня, че в общия подход, приет от Съвета на ЕС, точно това предложение отпадна. Или иначе казано, изправени сме пред един абсурд – Съветът отменя връщането на камиона, а Комисията предлага на парламента връщането на камиона. В разговор с представителите на ЕК те ме увериха, че дори и ако в ЕП това предложение бъде прието, на триалозите Комисията няма да го подкрепи – т.е. и връщането на камиона ще отпадне“, заяви транспортният министър. „Независимо, че не сме напълнили този площад, вашият глас се чува в залата. И то се чува не от българските представители, а беше чут от нашия колега от Полша. А г-н Курумбашев беше облякъл жълтата жилетка“, каза още Желязков, цитиран от Фокус. \r\n  \r\n \n\t\t\t\t\t\t", "date": "2019.01.10", "title": "Според Росен Желязков превозвачите още имат надежда"}
