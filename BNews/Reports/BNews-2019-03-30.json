{"url": "http://www.bnews.bg/article/259092-komisiyata_za_lichnite_danni_otkaza_na_ekstrasensa_desi_da_bade_zabraven_ot_mediite", "text": "\n Комисията за защита на личните данни (КЗЛД) излезе със становище, че медиите не са задължени да свалят статиите, които са публикували за известния от близкото минало измамник Десислав Велков - Деси, който се представяше за екстрасенс и беше осъден за сексуални посегателства. \r\n\r\n Неотдавна той е настоял за това, като се е позовал на \"правото си да бъде забравен\" - термин от Закона за защита на личните данни. \r\n\r\n След разглеждане на случая обаче от КЗЛД заявиха:  \r\n\r\n 1. Правото на изтриване (или правото \"да бъдеш забравен\") не е абсолютно право и упражняването му може да бъде дерогирано на някое от изрично посочените основания в чл. 17, § 3 от Регламент (ЕС) 2016/679, вр. с чл. 25з, ал. 3, т. 2 от Закона за защита на личните данни. \r\n\r\n 2. Медиите и в частност журналистите са призвани да осигуряват прозрачност и информираност на гражданите, като по този начин способстват за защитата на обществения интерес. В конкретния случай е налице основание за отказ на предявеното право на изтриване на лични данни поради факта, че обработването им е необходимо за упражняване на правото на свобода на изразяване и правото на информация и не на последно място за изпълнението на задача от обществен интерес, която обуславя необходимостта от информиране на обществото, както за извършените престъпления, така и за личността на извършителя, предвид неговата завишена обществена опасност. \r\n\r\n 3. Срокът за оповестяване на журналистическа информация, съдържаща лични данни следва да е съобразен с принципа за \"ограничение на съхранението\", прогласен в чл. 5, § 1, б. \"д\" от Регламент (ЕС) 2016/679, съгласно който личните данни могат да се съхраняват законосъобразно във форма, която да позволява идентифицирането на субекта на данни за период, който не е по-дълъг от необходимия за целите, за които се обработват същите. \r\n\r\n През декември 2016 година съдът призна Велков за виновен за това, че на 2 октомври 2015 г. в Пловдив е извършил блудствени действия. Жертвата била студентка, която се срещнала с него в отговор на публикувана от измамника обява, че търси офис-сътруднички. \r\n\r\n Пловдивският Окръжен съд кумулира наложените на подсъдимия наказания от 2014 година и наложи обща присъда от 6 години затвор. \r\n\r\n Деси, който е родом от град Искър, Плевенско, многократно е осъждан за измами, принуда, блудства, побои. Има общо 19 присъди. През 2004 г. той получи 4 години затвор, които излежа в затвора в Кремиковци. Мнимият лечител обикаля от години из различни градове в страната, пуска обяви за набиране на млади момичета с предложение да станат секретарки на екстрасенс. \"Одобрените\" обаче след това били удряни, опипвани, а някои дори насилвани. \r\n\r\n Вчера в София се проведе конференция за правата за снимане и публикуване съгласно Закона за защита на личните данни (ЗЗЛД) в контекста на европейския регламент GDPR, организирана от Асоциацията на професионалните фотографи и Съюзa на младите юристи. Тя беше открита от еврокомисаря по цифрова икономика и цифрово общество - Мария Габриел, която използва трибуната, за да популяризира новоприетата от Европейския парламент Директива за авторските права. \r\n\r\n   \r\n \n\t\t\t\t\t\t", "date": "2019.03.30", "title": "Комисията за личните данни отказа на \"екстрасенса\" Деси да бъде \"забравен\" от медиите!"}
{"url": "http://www.bnews.bg/article/259086-nikolay_barekov_zastava_tvardo_zad_balgarskite_hora_na_naemniya_trud_evrodeputatat_s_ultimatum_kam_edrite_prevozvachi_v_sluchay_che_iskat_zlatniya_mu_glas_te_tryabva_da", "text": "\n След изразената позиция на Николай Бареков относно пакета \"Мобилоност'', чрез която той защити българските шофьори, върху него и семейството му се изсипа лавина от заплахи. Със своите действия, относно пакета \"Мобилност\" Бареков разобличи европейската и българска олигархия, както и лицето Ангел Джамбазки.  \r\n\r\n Още през 2016 година, Бареков бе първият, който заяви, че ако българските превозвачи не започнат да осигуряват по- добри условя на труд на своите работници и не вдигнат заплатите им, ще имат проблеми с Европа.  \r\n\r\n Евродепутатът вече обясни, че е недопустимо в 21 век шофьорите да прекарват около 11 месеца годишно, затворени в кабина на камион, без да имат възможност за поддържане на лична хигиена дори.  \r\n\r\n Както стана ясно, във вътрешното законодателство на редица европейски държави фигурира закон, който забранява спането на шофьорите в кабината, а глобите за нарушението му са изключително солени. \r\n\r\n И най важното: българските шофьори са осигурявани на минимална работна заплата, въпреки тежките и нечовешки условия, в които са принудени да извършват служебните си задължения. \r\n\r\n \"Срещу мен беше организирана една брутална кампания, в основата на която стояха едрите олигарси и превозвачите. Колегата Джамбазки активно със сплетни и манипулации пред българските медии се е опитал да направи интрига между мен и колегата Светослав Малинов.\", сподели Бареков. \r\n\r\n Оказа се обаче, че цялата тази кампания срещу лидерът на ББЦ е изкуствена, защото още същият ден той публикува в личния си Фейсбук профил видео обръщение към българите, което се оказа с рекордна гледаемост - над 100 000 гледания.  \r\n\r\n За сметка на това обаче се организира и страхотна кампания от български граждани в подкрепа на Бареков. Той сподели, че стотици шофьори са се свързали с него, за да му разкажат подробно за робските условия на техния труд. \r\n\r\n Мандатът на Бареков в Европейския парламент може да се характеризира с това, че през цялото време той говореше за ниските доходи на българските граждани. Интересното обаче е, че може би на три мандата се случва един път, депутат да притежава глас, който се оказва златен. \r\n\r\n Евродепутатът постави ултиматум на българските превозвачи, които както всички знаем са едни от най- заможните българи. Той заяви, че ако превозвачите искат неговия глас в защита, те трябва: \r\n\r\n В противен случай Бареков ще продължи да им бъде отявлен противник. \r\n\r\n Евродепутатът отново призова колегите си Ангел Джамбазки и Андрей Новаков да се откажат от еврозаплатите си, да не се кандидатират за следващия мандат и да станат шофьори на ТИР, след като твърдят, че кабините на камионите са изключително луксозни и условията на труд са допустими и приемливи. \r\n\r\n \"При условие на каботаж, българските шофьорите ще получават заплата, каквато получават и френските например. Справка: Испания- 2500/3000 евро. Германия- 7000/8000 евро. Франция- 6000 евро.\", уточни Бареков. \r\n\r\n Стана ясно, че българският шофьор работи за 260 евро официален трудов доход и на месец сумарно получава около 1500, 1800 максимум 2000 евро с дневните командировъчни. Тези шофьори обаче имат и разходи. \r\n\r\n Евродепутатът твърди, че българската икономика може да си позволи да вдигне заплатите на българските хора на наемния труд с 30 процента, без това да предизвика фалит.  \r\n\r\n По повод темата със скандала около Цветан Цветанов и новопридобития му апартамент на безценица, Бареков сподели, че в разгара на скандала е имал среща с премиера Борисов, който е бил потънал в срам, заради деянията на съратника си.  \r\n\r\n \"Цветанов с неговите колеги от ГЕРБ приемат една лобистка поправка в Парламлента. Тук става въпрос за класически рекет, изнудване и лобизъм. Той е получил този апартамент от фирма \"Артекс\", защото им е позволил да строят 130-метров небостъргач в квартал \"Лозенец\", коментира лидерът на \"Презареди България\". \r\n\r\n Цветан Цветанов прехвърли вината за своя лобизъм на главния архитект на София. Пълен абсурд е хора като Цветанов, който от 30 години и на държавна ясла, а от 15 на висши държавни постове да си мие ръцете с архитекта, който съвсем отскоро е на тази позиция. \r\n\r\n В своя защита, главният архитект прехвърли топката към ДНСК, а ДНСК и Фандъкова от своя страна прехвърлят топката към съда, а съда е сезиран от гражданите. \r\n\r\n Стана ясно, че разрешителното за строежа на небостъргача е подписано от заместник министър от квотата на \"Патриотите\".  \r\n\r\n В заключение  Бареков обяви конкурс за всички българи, без значение от възрастта, които искат да се включат в тяхната листа за участие в Европейските избори. Всички желаещи могат да изпращат на Фейсбук страниците на Бареков и Байрактаров своите видеопослания и своята кратка концепция. \r\n\r\n В понеделник за Брюксел заминава голяма група от млади българи, които ще присъстват на конференция, организирана от Николай Бареков. Десетки българи бяха стажанти на евродепутата по време на мандата му, като за стажа си получаваха достойно възнаграждение. \r\n\r\n   \r\n \n\t\t\t\t\t\t", "date": "2019.03.30", "title": "Николай Бареков застава твърдо зад българските хора на наемния труд! Евродепутатът с ултиматум към едрите превозвачи! В случай, че искат златния му глас, те трябва да..."}
{"url": "http://www.bnews.bg/article/259090-slanchevo_vreme_i_v_nedelya", "text": "\n Над Западна България през нощта ще е ясно, в неделя - предимно слънчево. Над останалата част от страната облачността ще е разкъсана, намаляваща в следобедните часове. Ще духа слаб североизточен вятър. \r\n  \r\nМинималните температури ще са предимно между 0 и 5 градуса, максималните между 15 и 20 градуса, по Черноморието 11-13 градуса. Атмосферното налягане ще се понижи, ще се приближи до средното за месеца.В планините облачността ще е променлива, над западните райони - незначителна. Ще духа умерен, по високите и открити части - силен североизточен вятър. Температурите ще се повишат и максималната на височина 1200 м ще е около 8 градуса, на 2000 м около 1 градуса. \r\nПо Черноморието ще има временни увеличения на облачността. Ще духа слаб североизточен вятър. Максимални температури между 11 градуса и 13. Температурата на морската вода е 11 градуса, вълнението на морето ще е 3-4 бала. \r\nВ понеделник над Западна България ще преобладава слънчево време. Над Централна и Източна ще има повече облачност, без валежи. Вятърът ще остане североизточен, в източните райони умерен. Температурите ще се повишат още и преобладаващите минимални ще са между 0 и 5, максималните - между 18 и 23 градуса. \r\n\r\n Във вторник ще има по-значителни увеличения на облачността, на отделни места, главно в планинските райони в западната половина от страната, ще превали слаб краткотраен дъжд. От североизток ще проникне малко по-студен въздух и дневните температури ще се понижат - максималните в повечето райони ще са между 15 и 20 градуса, в Североизточна България - около 10, а минималните стойности ще са между 2 и 7 градуса. \r\n \n\t\t\t\t\t\t", "date": "2019.03.30", "title": "Слънчево време и в неделя!"}
{"url": "http://www.bnews.bg/article/259091-barekov_i_bayraktarov_bez_tsenzura_patriotite_sa_gmo_sazdadeno_ot_saraite_za_da_se_prokarvat_interesite_na_dps_vav_vlastta", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\" водещите коментираха сагата с \"Патриотите\", продължават да вкарват държавата в страшни проблеми. \r\n\r\n Преди известно време Николай Бареков и Димитър Байрактаров предупредиха българските граждани за двойната игра на \"Патриотите\" с Ердоган.  \r\n\r\n Припомняме, че Ангел Джамбазки в Европапламента гласува за изключването на Турция от преговорите с Европейския съюз и това изключване потопи в мрак опозицията в Турция, която е срещу Ердоган. \r\n\r\n Тази седмица Ердоган им връща жеста. Първо той обяви, че българската църква \"Света София\" ще бъде превърната в джамия, което ще нагнети напрежение сред редиците на всички патриоти, към които се опитва да се числи и Джамбазки. \r\n\r\n След това турският депутат Мевлют Чавушоглу призна, че българският Парламент, доминиран от \"Патриотите\" пише закони, които се диктуват от Анкара. \r\n\r\n Наглецът Каракачанов е дал медийно изявление, че България не трябва да се държи като турска провинция. Бареков запита: Кой освен Каракачанов и Джамбазки превърнаха България в турска провинция? \r\n\r\n В тази ситуация Борисов и Екатерина Захариева правят всичко, което трябва да бъде направено, като вербална нота, срещи с турския вицепрезидент Фаут Октай, искане Турция да върне думите си назад и да се извини. \r\n\r\n \"Ясни са първите резултати от изборите. Може би Ердоган ще загуби Истанбул и Анкара, но най- интересното е, че Ердоган отдавна витае в облаците. Въпросът е, че в България патрЕотите правят така, че Ердоган да намира своя резонанс.\", коментира Бареков. \r\n\r\n Евродепутатът сподели мнение, че ако \"Патриотите\" замълчат и не вземат отношение, България ще излезе по- добре от тази ситуация. Те със своите викове и крясъци ще дадат възможност на Ердоган, на Чавушоглу и останалите от неговата партия да станат още по- агресивни. \r\n\r\n Бареков сподели впечатление, че Цветанов и Карадайъ са вкарвали общи закони в Парламента, заедно Каракачанов и неговите хора, с изключение на \"Атака\".  \r\n\r\n \"Къде всъщност получават своите реални заплати Каракачанов и неговите колеги? Къде се разписват? В Сараите ли, в Парламента ли?\", запита лидерът на ББЦ. \r\n\r\n След като стана ясно, че Турция приютява над два милиона бежанци, в България съвсем целенасочено започна усилен \"бизнес\" с трафик на бежанци, с изграждане на лагери, с продаване на български гражданства. Както вече стана ясно, в основата на всичко това стои ВМРО. \r\n\r\n \"Патриотите\" трябва да бъдат изолирани час по- скоро от властта.\", заключи Бареков. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.03.30", "title": "Бареков и Байрактаров без цензура: \"Патриотите\" са ГМО, създадено от Сараите, за да се прокарват интересите на ДПС във властта!"}
{"url": "http://www.bnews.bg/article/259093-tormozenata_sushi_tantsuvala_v_skuta_na_priyatel_na_kobrata_video", "text": "\n Видео, заснето часове след \"целувката на раздора\" беше публикувано на страницата Pulev Sport във Facebook. \r\nНа кадрите се вижда как Джени Суши се забавлява в компанията на българина след мача му с Богдан Дину. \r\n  \r\nВидеото е направено часове, след като Кубрат целуна репортерката. Във видеото тя танцува в скута на мъж, гост на партито след победата на българския боксьор. \r\nКадрите са публикувани с текст \"03:00 ч. сутринта, няколко часа след прословутата целувка, Джени Суши в контекста на сексуално тормозената жена!\". \r\n\r\n \r\n\r\n В клипа се вижда, че Кубрат Пулев е в непосредствена близост до репортерката, която го обвини в сексуален тормоза. Присъствието му обаче видимо по никакъв начин не притеснява Джени. \r\n\r\n Заради целувката лицензът на Кубрат Пулев за мачове в Калифорния беше отнет вчера. Той ще трябва да се на изслушване пред Атлетическата комисия към щата Калифорния на 14 май, за да обясни поведението си. Джени Суши, обяви, че се е почувствала унизена и нае един от най-добрите адвокати в САЩ по подобен тип дела - Глория Олред. \r\n \n\t\t\t\t\t\t", "date": "2019.03.30", "title": "„Тормозената“ Суши танцувала в скута на приятел на Кобрата! (ВИДЕО)"}
{"url": "http://www.bnews.bg/article/259088-silno_zemetresenie_raztarsi_papua_nova_gvineya", "text": "\n Земетресение с магнитуд 6,1 разлюля остров Нова Британия, който е част от територията на Папуа Нова Гвинея, предаде Ройтерс, като се позовава на Геоложкия институт на САЩ. \r\n  \r\nДо този момент няма данни за жертви или материални щети, съобщава институтът. \r\n \n\t\t\t\t\t\t", "date": "2019.03.30", "title": "Силно земетресение разтърси Папуа Нова Гвинея"}
{"url": "http://www.bnews.bg/article/259089-nova_lekarstvena_regulatsiya_shte_zatrudni_dostapa_do_terapii", "text": "\n Нова лекарствена регулация, регламентирана в Наредба 10 на Министерството на здравеопазването, публикувана в \"Държавен вестник\" и влизаща в сила от 1 април, ще затруднидостъпа до нови терапии. Това каза Деян Денев, директор на Асоциацията на научноизследователските фармацевтични производители. \r\n\r\n По думите му наредбата ще забави достъпа до терапиите с около три години. Ако даден продукт влезе до 30 септември т.г. в Позитивния лекарствен списък, Националната здравноосигурителна каса (НЗОК) ще започне да го реимбурсира през 2020 г., но ако не успее, реимбурсирането му ще бъде отложено най-рано за 2021 г., обясни той. Новите терапии достигат до пациентите в Германия няколко седмици след като са били разрешени за употреба, а в България сега процесът отнема поне две години, допълни Денев. \r\nСпоред Денев тежката процедура в регулацията води до отказ компаниите да регистрират продукта си в България. През последните три години от 121 одобрени за употреба нови терапии българският пациент има достъп до 23, което е по-малко в сравнение с 2017 г., каза още той. \r\n\r\n След 1 април България ще започне да заплаща нови терапии, едва след като те бъдат одобрени от държави, в които досега най-бавно са били одобрявани, изрази тревогата си Денев. В промените на наредбата се изисква дадено лекарството да е заплащано от обществен здравноосигурителен фонд в 5 от 17 държави, за да го заплаща и НЗОК, но не е ясно какво би станало, ако то е заплащано от друг източник, допълни той. \r\n\r\n Друга промяна, която би затруднила достъпа до иновативно лечение, е изискването фармацевтичните компании да плащат на Здравната каса още една сума над тази, която в момента връщат като договорена отстъпка от цената на медикамент. За миналата година в бюджета на НЗОК са постъпили 160 млн. лв. от договорени отстъпки, а след 1 април компаниите ще трябва да плащат допълнително, ако се надвиши планираният разход за лечение с даден медикамент. \r\n\r\n Публичните разходи за здравеопазване в България се очаква през тази година да бъдат малко над 5 млрд. лева, а за лекарства - 1,4 млрд. лева, което е близо 23% без ДДС, посочи още Денев и допълни, че системата ни харчи за лекарства колкото и другите държави в Източна Европа. \r\n \n\t\t\t\t\t\t", "date": "2019.03.30", "title": "Нова лекарствена регулация ще затрудни достъпа до терапии"}
{"url": "http://www.bnews.bg/article/259085-frenskite_banki_prizovaha_za_kray_na_agresiyata_na_zhaltite_zhiletki", "text": "\n Френските банки призоваха да бъде сложен край на агресията срещу техните офиси при демонстрациите на \"жълтите жилетки\", предаде Франс прес. \r\n\r\n Призивът е в статия днес във френския вестник \"Монд\". \r\n\r\n \"Дойде времето всички да осъдят насилието срещу банките\", написаха шестимата членове на изпълнителния комитет на Френската банкова федерация - организация, която защитава интересите на всички банки във Франция, предава БТА. \r\n\r\n В комитета влизат директорите на шестте големи френски банкови учреждения Бе Пе Се Е (BPCE), Бе Ен Пе Париба (BNP Paribas), Креди Мютюел (Credit Mutuel), Банк Постал (Banque Postale), Креди Агрикол (Credit Agricole) и Сосиете Женерал (Societe Generale). \r\n\r\n Очаква се днес \"жълтите жилетки\" да излязат на демонстрации за двадесети пореден път въпреки забраните и опасността от нови сблъсъци със служителите на реда. \r\n\r\n \"Необходимо е да бъде сложен край на това неоправдано насилие. Настояваме да бъдат създадени условия, при които колегите ни да могат спокойно и безопасно да упражняват професията си. От близо четири месеца стотици банкови офиси се превърнаха в мишени и бяха разграбени и подпалени, а нашите банкови консултанти бяха заплашвани с физическа саморазправа\", написаха шестимата членове на изпълнителния комитет. \r\n\r\n Те подчертаха, че френските банки са на първо място в списъка на данъкоплатците във Франция. \r\n\r\n Общо 760 банкови офиси бяха повредени от началото на демонстрациите на \"жълтите жилетки\", отбелязва Франс прес. \r\n\r\n Във Франция има общо около 37 000 офиси на банки, в които работят над 360 000 служители. \r\n \n\t\t\t\t\t\t", "date": "2019.03.30", "title": "Френските банки призоваха за край на агресията на жълтите жилетки"}
{"url": "http://www.bnews.bg/article/259084-trus_ot_5_3_po_rihter_razlyulya_tsentralnata_chast_na_gartsiya", "text": "\n Трус от 5,3 по Рихтер разлюля централната част на Гърция, съобщава АФП, позовавайки се на Националния сеизмологичен институт на страната. Няма данни за пострадали и щети. \r\n  \r\nЗеметресението е било на дълбочина от около 14 км. Епицентърът му е бил в Коринтския залив, на около 200 км северозападно от Атина. \r\n  \r\n„Това беше сравнително силно земетресение, което е почувствано в централната чат сан страната и дори в столицата“, заяви Ефтимиод Лекас - ръководителят на сеизмологичния институт. „Ситуацията е под контрол и ние я следим от близо. Има много разломни линии в Коринтския залив“, допълни той. \r\n  \r\nГърция е разположена върху множество разломни линии и често е удряна от трусове, но те рядко вземат жертви. \r\n \n\t\t\t\t\t\t", "date": "2019.03.30", "title": "Трус от 5,3 по Рихтер разлюля централната част на Гърция"}
{"url": "http://www.bnews.bg/article/259087-dimitar_bayraktarov_raznishti_karakachanov_sas_skandalno_razsledvane_fars_ministarat_se_sdobil_s_evtin_apartament_sled_kato_zhivyal_s_213_leva_na_mesets_za_da_si_go_pozvoli", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", журналистът Димитър Байрактаров представи свое разтърсващо разследване срещу вицепремиера Красимир Каракачанов.  \r\n\r\n От него става ясно, че Каракачанов също се е сдобил с жилище на безценица. Той заменя стария си апартамент в кв. \"Овча купел\" за такъв за 643 евро на кв.м, в центъра на столицата в луксозна кооперация.  \r\n\r\n Според експерти в този бранш, сделката е \"кокошка за арабски кон\" в полза на патрЕота. Разликата в цената между новото и старото жилище на министър Каракачанов е в хиляди проценти.  \r\n\r\n По- интересното е, че за да си позволят това жилище, семейство Каракачанови са били принудени да преживяват през 2017 година с с 213 лева на месец. Вие вярвате ли? \r\n\r\n Странното е, че вицепремиерът и до днес е непроверен и необезпокояван, въпреки че не е декларирал конфликт на интереси с продавачът на апертамента, фирмата \"СОФТ 07 МЕТАЛ\". \r\n\r\n Цялото разследване можете да видите  . \r\n\r\n Николай Бареков и Димитър Байрактаров внесоха още разкрития по случая. Фирмата, продала апартамента на Каракачанов е с едноличен собственик лице с фамилия Немски. \r\n\r\n Нещата придобиват пиперлив нюанс, тъй като сестрата на Красимир Каракачанов работи в централата НЗОК, където всяка година бюджета е от порядъка на 4 млрд. лева и тя също е с фамилия Немски. \r\n\r\n Байрактаров сподели, че според достоверни източници, сестрата на министъра всъщност заема доста сериозна позиция в НЗОК, като директор в \"Правна дирекция\".  \r\n\r\n Разкритията не свършват дотук. Оказа се, че въпросната кооперация е построена върху бивш имот на ВМРО. Реално може да се окаже, че Каракачанов не просто е купил апартамента, а той е инвеститор в самата сграда. \r\n\r\n Бареков запита защо медиите, които разкостиха Цвенатов за евтиния апартамент сега удобно си мълчат и защо Бойко Борисов жертва Цветанов и Цачева, а в същото време пази Каракачанов? \r\n\r\n Кой оставя Каракачанов да бъде толкова безнаказан? Толкова ли е удобен Каракачанов за задкулисието, за Прокуратурата и за Борисов, че го пазят? -това бяха само някои от въпросите, зададени от водещите Бареков и Байрактаров.  \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.03.30", "title": "Димитър Байрактаров разнищи Каракачанов със скандално разследване! ФАРС! Министърът се сдобил с евтин апартамент, след като живял с 213 лева на месец, за да си го позволи!"}
{"url": "http://www.bnews.bg/article/259081-mestim_strelkite_na_chasovnika_s_edin_chas_napred", "text": "\n Превъртаме с един час стрелките на часовника напред по лятното часово време. Лятното часово време за 2019 г. се въвежда в 3 часа (официално време) на 30 март. \r\n\r\n Лятното часово време е система, въведена за спестяване на разходи за осветление, чрез увеличаване на използването на дневна светлина. При нея официалното време се измества обикновено с един час напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа и училище. \r\n\r\n В ЕС преминаването към лятно часово време е регламентирано с директива 2000/84/EG, която определя началото и края на периода за всички страни от ЕС. Тази директива се преразглежда и удължава на всеки пет години. Спазват я и други европейски страни, които не влизат в състава на ЕС. Следващото преразглеждане на директивата е през 2021 г. \r\n\r\n Още от момента на въвеждане на тази практика се води и дискусия за нейната целесъобразност. В края на 20 век бе установено, че икономическият ефект от лятното време е незначителен. Голяма част от страните от Азия, Африка, Южна Америка се отказаха от него, но то е запазено засега в Европа и САЩ. \r\n\r\n За пръв път сериозно то е предложено от Уилям Уилет в \"Пилеене на дневна светлина\", публикувана през 1907 г. Той не успява да убеди британския парламент да го приеме, въпреки наличието на значително лоби. \r\n\r\n Идеята за лятно часово време за пръв път се въвежда на практика от германското правителство по време на Първата световна война в периода 30 април - 1 октомври 1916 г. Скоро след това Великобритания последват примера, като в началото въвежда лятно време от 21 май до 1 октомври 1916 г. \r\n\r\n Лятното часово време е въведено в България на 1 април 1979 година. \r\n \n\t\t\t\t\t\t", "date": "2019.03.30", "title": "Местим стрелките на часовника с един час напред"}
{"url": "http://www.bnews.bg/article/259079-v_11_chasa_tyutyunoproizvoditeli_blokirat_patya_shumen_silistra", "text": "\n В 11 часа тютюнопроизводители блокират пътя Шумен-Силистра. Протестират в района на село Пристое заради неизплатени средства от гръцка фирма, съобщава БНР. \r\n\r\n Неизплатените средства от изкупена продукция на стопаните от реколта 2016г., както и данъчното облагане на средствата от преходната национална помощ за минали години са двете основни причини за протеста на фермерите, коментира председателят на Националната конфедерация на тютюнопроизводителите Асен Кючуков. \r\n\r\n \"Има хора, които очакват плащане от 5000, 10 000, има и по-големи суми - 20,30, 50 хиляди лв. Знаете, че всяко едно производство е обвързано със средства. И ако не си получиш навреме средствата, оттам насетне отиваш просто към гибел\", допълва той. \r\n\r\n На протеста се очакват да присъстват повече от 500 производители, обяснява Кючуков. \r\n \n\t\t\t\t\t\t", "date": "2019.03.30", "title": "В 11 часа тютюнопроизводители блокират пътя Шумен-Силистра"}
{"url": "http://www.bnews.bg/article/259077-hilyadi_motoristi_otkrivat_sezona_s_shestvie_v_sofiya", "text": "\n Хиляди мотористи откриват днес сезона с шествие в София. \r\n\r\n По традиция те се събират на пл. „Александър Невски” в 10 ч. \r\n\r\n Мотошествието ще премине по маршрут: ул. „Оборище“, булевардите „Васил Левски”, ”Цар Освободител”, „Цариградско шосе”, „Алея Яворов”, „Никола Вапцаров”, ”Черни връх” и „България”. Крайната точка е резиденция „Бояна”, където организаторите са предвидили атрактивна програма. \r\n\r\n Събитието ще премине при засилени мерки за сигурност. \r\n\r\n Организаторите призовават всички мотористи да шофират разумно, а участниците в движението да проявят взаимна толерантност. \r\n \n\t\t\t\t\t\t", "date": "2019.03.30", "title": "Хиляди мотористи откриват сезона с шествие в София"}
{"url": "http://www.bnews.bg/article/259083-28_godishen_i_20_godishna_zaginaha_pri_tezhka_katastrofa_v_slivensko", "text": "\nТежък катастрофа е станала тази сутрин на пътя между разклона за сливенските села Глушник и Калояново, съобщава БНТ, цитирайки полицията в Сливен. Сигналът за катастрофата е получен малко преди 6 часа. \r\n\r\nНа място са загинали 28-годишен и момиче на 20 години. Лекият автомобил \"Пежо\", управляван от 28-годишния, се е движил в посока село Калояново, той губи управление над автомобила и изляза от пътното платно. \r\n\r\nВ колата са пътували четирима души, 26-годишен е в тежко състояние с опасност за живота. \r\n\r\n18-годишно момиче е с леки наранявания без опасност за живота. Всички са от село Тополчане.  \n\t\t\t\t\t\t", "date": "2019.03.30", "title": "28-годишен и 20-годишна загинаха при тежка катастрофа в Сливенско"}
{"url": "http://www.bnews.bg/article/259080-es_tryabva_da_se_protivopostavi_po_silno_na_kitay_v_ikonomicheskata_sfera", "text": "\n Европейският съюз трябва да се противопостави по-силно на Китай в икономическата сфера, заяви лидерът на Европейската народна партия Манфред Вебер в интервю, публикувано в днешния брой на германския в. \"Велт\", предаде ДПА и БТА. \r\n\r\n \"Когато субсидирани от държавата компании тръгнат да изкупуват ударно, ЕС трябва в бъдеще да е способен да го предотврати в конкретни случаи\", каза Вебер. \r\n\r\n По думите му ЕС е натрупал \"политическа сила\" от търговската война между Китай и САЩ и сега трябва да я използва като преимущество в преговори с Пекин. Той настоява Китай да отвори публичните си търгове за европейски бизнеси и да положи повече усилия в защита на европейските инвеститори.  \r\n\r\n Вебер е кандидатът на ЕНП за председател на ЕК. Лидерът на партията има големи шансове да наследи председателя на Европейската комисия Жан-Клод Юнкер, ако Европейската народна партия остане най-голямата политическа сила в блока след изборите за Европейски парламент през май.  \r\n \n\t\t\t\t\t\t", "date": "2019.03.30", "title": "ЕС трябва да се противопостави по-силно на Китай в икономическата сфера"}
{"url": "http://www.bnews.bg/article/259082-stolichani_izlizat_na_protest_sreshtu_nasilieto_nad_zhivotni", "text": "\n Граждански протест предстои в столицата срещу случаите на насилие над животни. Според организаторите напоследък те зачестяват. Недоволството им е и срещу нехуманното отношение към четириногите от страна на кметове на общини, както и срещу лошите условия в приютите. \r\n\r\n Сборният пункт за протеста е пред Министерския съвет. Оттам шествието на защитниците на животните ще премине през централните улици на столицата. Според протестиращите сега действащите текстове в законите не работят достатъчно ефективно, местните власти нямат програми за действие, а зоополицията невинаги успява да реагира в случаите на насилие.  \r\n\r\n   \r\n \n\t\t\t\t\t\t", "date": "2019.03.30", "title": "Столичани излизат на протест срещу насилието над животни"}
{"url": "http://www.bnews.bg/article/259078-petima_ubiti_pri_eksploziya_kitay", "text": "\n Петима работници бяха убити и трима ранени при експлозия във фабрика, причинена от изтичане на газ в източен Китай, съобщиха местните власти в събота, цитирани от БГНЕС. \r\n\r\n Взривът се случи в петък вечер във фабрика за перлит в глад Цинчжоу, провинция Шандонг. \r\n\r\n По време на експлозията петте жертви са били във фабриката. \"Според първоначалната версия причината за инцидента е теч на втечнен природен газ, води се разследване\", се казва в съобщението на местните власти. \r\n\r\n Задържан е официален представител на компанията. \r\n\r\n Инцидентът се случи едва една седмица след една от най-тежките промишлени катастрофи в Китай, когато експлозия в химически завод уби 78 души. \r\n \n\t\t\t\t\t\t", "date": "2019.03.30", "title": "Петима убити при експлозия Китай"}
{"url": "http://www.bnews.bg/article/259050-aksiniya_rodi_sin_parva_snimka_na_bebeto", "text": "\n Участничката в „Стар академи” Аксиния роди син и веднага го показа в социалните мрежи. \r\n\r\n Красавицата, която преди година призна, че заради музикалната си кариера у нас се разболяла от анорексия, от години живее в САЩ със съпруга си, който е кореец. Виктор Бенджамин дошъл на бял свят на 24 този месец. \r\n\r\n „Мъжът ми е страхотен! Свири на китара, играе волейбол, има сериозна работа. Стабилен мъж, може да му се има доверие, да му се разчита. Аз съм по-артистична и има хубав баланс“, хвали се певицата. \r\n\r\n В началото нейните роднини и приятели се изненадали от избора ѝ, но веднага, след като се запознали, разбрали какъв прекрасен човек е той. За Аксиния музиката е останала в миналото. В момента пее само на приятели и няма намерение да се занимава професионално. Разказва, че когато се е занимавала с музика имала нещо средно между анорексия, невроза и булимия. Успяла да излезе от това, но доста трудно. Снимката вижте  \r\n \n\t\t\t\t\t\t", "date": "2019.03.30", "title": "Аксиния роди син (Първа снимка на бебето)"}
{"url": "http://www.bnews.bg/article/259047-suzi_kruz_kopie_na_bashta_si_snimka", "text": "\n Кейти Холмс не е от звездните майки, които обичат да споделят снимки на децата си. Този път обаче случаят е по-различен. Актрисата и 12-годишната ѝ дъщеря Сури бяха на посещение в бежански лагер в Гърция. Именно от там е снимката, която Кейти сподели. Последователите на Холмс в социалните мрежи бяха очаровани от малката Сури, която си играе с дете от бежанския лагер. „Толкова е пораснала и толкова прилича на баща си”, са само част от коментарите под снимката в профила на Кейти. \r\n\r\n \r\n\r\n Холмс и Том Круз през 2006г. се женят в средновековна църква в Италия по традициите на сциентологията, чийто последовател е актьорът. През 2012г. се развеждат, а Холмс получава родителските права над Сури. \r\n  \r\n \n\t\t\t\t\t\t", "date": "2019.03.30", "title": "Сузи Круз - копие на баща си (Снимка)"}
{"url": "http://www.bnews.bg/article/259042-viki_ot_mastilo_chaka_vtoro_dete", "text": "\n Певицата Виктория Терзийска и съпругът ѝ Петър Величков ще гушнат още една дъщеричка през лятото. \r\n\r\n Вики е бременна с второто си дете, а новината за новото попълнение в семейството дойде в навечерието на третата годишнина от сватбата им, пише Монитор. \r\n\r\n Бебето се очаква да проплаче още през лятото, а вокалистката на Мастило не крие щастието си, че отново ще прегърне момиченце. \r\n\r\n „За мен е истинска радост да споделя, че семейството ни скоро ще се увеличи с още един член. Вълнението е голямо, а емоциите само положителни“, написа Вики в социалните мрежи. \r\n\r\n Двамата с Петър имат 3-годишна дъщеря Маргарита, която гордо носи името на своята баба, майката на Вики. \r\n \n\t\t\t\t\t\t", "date": "2019.03.30", "title": "Вики от Мастило чака второ дете"}
{"url": "http://www.bnews.bg/article/259076-nagal_tsv_tsv_tvardi_che_bil_beznakazan_po_bnt_i_vini_putin_za_apartamenta_s_asansyora", "text": "\n Не се чувствам наказан, защото няма кой да ме накаже, че направих това, което съм дълбоко убеден, че трябва да сторя. С тази реплика в ”Панорама”, Цветан Цветанов отново отврати хората. Социалните мрежи буквално ”завряха” от възмущение. Преди два дни премиерът Бойко Борисов призна пред журналисти, че с последните скандали ”отвратихме хората”. \r\n\r\n  Цветанов заяви, че никога не е облагодетелствал строителната фирма „Артекс“, докато е бил депутат в Народното събрание.Той заяви, че решението му е било лично и подчерта, че не чувства угризения, защото в сделката за апартамента няма нищо незаконно. Той не изключи „руска намеса“ около скандала. \r\n\r\n В сряда Цветан Цветанов подаде оставка като депутат от НС и председател на парламентарната група на ГЕРБ, но остана зам.-председател на партията. \r\n\r\n Цветанов заяви, че решението му е било лично, но е било съгласувано със семейството му и с премиера Борисов. Цветанов подчерта, че не чувства угризения, защото сделката с апартамента му е напълно законна. \r\n \n\t\t\t\t\t\t", "date": "2019.03.30", "title": "Нагъл Цв Цв твърди, че бил безнаказан по БНТ и вини Путин за апартамента с асансьора"}
{"url": "http://www.bnews.bg/article/259075-evrokomisiyata_sledva_velikobritaniya_da_napusne_bez_sdelka_na_12_april", "text": "\n Европейската комисия съжалява за днешното решение на британския парламент, се посочва в изявление на институцията след третото отхвърляне на споразумението за оттегляне на Великобритания от ЕС, предаде БТА. \r\n\r\n Отбелязва се, че Европейският съвет прие на 22 март решение, според което сега следва Великобритания да напусне без споразумение на 12 април. Великобритания трябва да посочи какво следва преди тази дата и да го съобщи на Европейския съвет, пояснява ЕК. \r\n\r\n Днес възможността за раздяла без сделка изглежда вероятна. ЕС се подготвя за това от декември 2017 г. и е напълно готов за това развитие, се допълва в изявлението. Комисията добавя, че оттегляне на Великобритания без споразумение може да се очаква в полунощ на 12 април. \r\n\r\n ЕС ще остане единен. Ползите от споразумението за оттегляне, включително преходният срок, няма да бъдат заменени при никакви обстоятелства при напускане без споразумение. Частични споразумения не са възможни, заявява ЕК. \r\n\r\n  Европейският съвет ще заседава извънредно на 10 април заради днешното решение на британския парламент. \r\n \n\t\t\t\t\t\t", "date": "2019.03.30", "title": "Еврокомисията: Следва Великобритания да напусне без сделка на 12 април"}
{"url": "http://www.bnews.bg/article/259074-kosovo_zabrani_hazarta_za_10_g", "text": "\n\r\nКосово забрани хазарта за 10 г. в опит да се справи с престъпността, след като през миналата седмица двама служители на казино бяха убити, информират медии. \r\n\r\nЗалагането, особено спортните залози, е изключително популярно през последните години в Косово, където 1/3 от 1,8 милиона население е без работа. \r\n\r\nПарламентът прокара законопроекта в четвъртък вечерта. Пред законодателния орган премиерът Рамуш Харадинай заяви, че мярката има за цел да \"засили обществената безопасност\". \r\n\r\n\"Ние няма да позволим тези места да се превърнат в арена на престъпления, където се отнема човешки живот\", написа той по-късно във \"Фейсбук\". \r\n\r\nСлужител на полицията е задържан за едното убийство, извършено по-рано този месец в казино. \r\n\r\nВ Косово има повече от 470 места за хазарт. \r\n\r\nГодишно правителството събираше по 20 милиона евро от данъци върху хазартната дейност. \r\n\r\nПо-рано тази седмица Харадинай обяви, че ще бъде позволена само държавна лотария. \r\n\r\n\"Пълен хаос, пълна злоупотреба и е хубаво, че спираме това\", каза той на пресконференция. \r\n\r\nСъседна Албания забрани хазарта през януари в опит да се справи с организираната престъпност и социални проблеми като бедност и хазартна зависимост.  \n\t\t\t\t\t\t", "date": "2019.03.30", "title": "Косово забрани хазарта за 10 г."}
{"url": "http://www.bnews.bg/article/259073-zasilena_politseyska_ohrana_po_metrostantsiite_i_avtobusite_v_gartsiya", "text": "\nГърция засили полицейската охрана на метростанции и автобуси, за да прекрати кражби и хулигански прояви, които застрашават сигурността на пътниците, съобщи БНР. \r\n\r\nУвеличено е присъствието на униформени полицаи по всички станции на метрото в Атина. \r\n\r\nПостоянен контрол се осъществява и на автобусните ленти, където все по-често има случаи на ударени пешеходци, поради неправилно паркиране на леки автомобили. \r\n\r\nЗа да се прекратят случаите на нападения с камъни срещу автобуси, полицаи пътуват и в проблемните линии. Самите автобусите се проверяват преди всеки курс. \r\n\r\nОрганизациите за градски транспорт в Атина и Солун сключиха договор за сътрудничество с полицията за постоянна охрана от полицейски екипи. \r\n\r\n\"Използването на обществения транспорт и сигурността на пътниците е кауза на всички\", съобщават от Министерството по защита на гражданите.  \n\t\t\t\t\t\t", "date": "2019.03.30", "title": "Засилена полицейска охрана по метростанциите и автобусите в Гърция"}
