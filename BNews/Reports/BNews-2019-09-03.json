{"url": "http://www.bnews.bg/article/263204-19_godishen_zagina_sled_kato_izletya_s_kolata_si_ot_most", "text": "\n 19-годишен младеж загина при катастрофа на пътя между Долна Оряховица и Лясковец. \r\n\r\n Инцидентът е станал тази нощ, съобщават от полицията във Велико Търново. \r\n\r\n Момчето е изгубило контрол над автомобила си, който е паднал от моста, по който се е движил. Младият водач е загинал на място. \r\n\r\n По случая е образувано досъдебно производство. \r\n \n\t\t\t\t\t\t", "date": "2019.09.03", "title": "19-годишен загина, след като излетя с колата си от мост"}
{"url": "http://www.bnews.bg/article/263207-bomba_karakachanov_e_priyutil_v_apartamenta_si_bezhanets_islyamist_pri_tova_ne_sluchaen_dokumenti_i_snimki", "text": "\n Би Нюз разкри поредната лъжа на лидера на ВМРО Красимир Каракачанов! Оказва се , че уж бореца срещу нашествието на бежанци е приютил лично в апартамента си през 2016 година бежанец. При това не какъв да е, а отявлен ислямист от Йемен - Алкаф Саккаф Машхур Саккаф   \r\n\r\n Оказва се,че Алкаф Саккаф е оперативно интересно лице за много от специалните служби по света същият е свързан с един от адвокатите на Дунарит през Българо-Йеменската търговско промишлена палата, както и чрез Оманския фонд според източници от службите. Според същите източници, Каракачанов, който през 2016 г. е заместник председател на 43-то Народно събрание приютява в личния си апартамент в квартал Овча Купел, където ислямиста получава постоянна адресна регистрация и съответно документи за самоличност. Според експертите от разузнавателните служби за тази услуга Алкаф Саккаф Машхур Саккаф е заплатил на нашия пишман войвода шестцифрена сума в долари и се е задължил да съдейства за изпирането на мръсните пари от различни криминални дейности. Ето и част от официален документ с адресната регистрация на Алкаф Саккаф:   Интересна подробност е, че Алкаф Саккаф е получил пълното съдействие за закупуването на фирма и регистрацията на Българо-Йеменската търговско промишлена палата. Скандалът е огромен, тъй като разузнавателните служби смятат, че е извършавана и търговия с информация, която касае националната сигурност на България. Би Нюз разполага с част от документите, които сега публикуваме. Очаквайте продължение! \r\n\r\n   \r\n \n\t\t\t\t\t\t", "date": "2019.09.03", "title": "Бомба! Каракачанов е приютил в апартамента си бежанец-ислямист, при това не случаен!- документи и снимки"}
{"url": "http://www.bnews.bg/article/263200-otstraniha_ot_dlazhnost_kmeta_na_kostenets", "text": "\n Специализираният наказателен съд отстрани от длъжност кмета на Костенец Радостин Радев. Съдът прие, че заемайки поста той може да повлияе на разследването на деяния, извършени от него в качеството му на длъжностно лице, съобщават от спецпрокуратурата. \r\n\r\n Припомняме, че Специализираната прокуратура поиска отстраняването на Радев ден, след като на 30 август 2019 г. го привлече привлече към наказателна отговорност по второ дело – за длъжностно присвояване на 22 137 лева. \r\n\r\n Радев беше обвинен в това, че през декември 2018 г., в условията на продължавано престъпление, на два пъти е поискал и получил въпросната сума от касата на общинско предприятие за дърводобив и я присвоил за себе си. По това производство той се разследва и за безстопанственост, наложена му е парична гаранция в размер на 50 000 лева. \r\n\r\n Близо два месеца преди това, на 18 юни 2019 г., Специализираната прокуратура привлече Радев към наказателна отговорност за активен подкуп - в качеството му на длъжностно лице той обещал 30 000 лева на общински съветник, за да гласува по определен начин на предстояща сесия на Общинския съвет. \r\n\r\n Първоначално съдът го задържа под стража, по-късно измени мярката му за неотклонение в „домашен арест“. На 29 август 2019 г. Апелативният специализиран наказателен съд определи на Радев парична гаранция от 70 000 лева, която не подлежи на обжалване. \r\n \n\t\t\t\t\t\t", "date": "2019.09.03", "title": "Отстраниха от длъжност кмета на Костенец"}
{"url": "http://www.bnews.bg/article/263201-angliyski_tiyneydzhar_oslepyal_zashtoto_se_hranel_samo_s_chips_i_parzheni_kartofi", "text": "\n Английски тийнейджър е загубил зрението си, защото от напускането му на началното училище до 17-годишна възраст се хранел само с чипс, пържени картофи, бял хляб и от време на време шунка или наденица, съобщи Би Би Си. \r\n\r\n Подрастващото момче, чието име така и не става ясно, посетило личния си лекар за последно на 14 години. Тогава било установено, че има сериозен дефицит на витамин В12 и му било назначено лечение с хранителни добавки. \r\n\r\n Тийнейджърът не спазил лекарските препоръки и продължил да се храни по същия нездравословен начин. \r\n\r\n Три години по-късно той бил приет в офталмологичната болница в Бристол, след като зрението му се влошило до степен, в която той почти напълно ослепял. \r\n\r\n Лекарите установили, че детето се хранело единствено с пържени картофи, чипс и от време на време парченце бял хляб с наденица или шунка. Той не приемал никакви плодове и зеленчуци. \r\n\r\n “Той обясни, че избягва точно определени текстури в храната, които не му понасят и единствено тези храни не го дразнели”, коментират лекарите. \r\n\r\n Изследванията показали, че момчето има ниски нива на витамин В12, витамин D, селен и др. Тийнейджърът бил толкова недохранен, че изгубил голяма част от минералите в костите си. \r\n\r\n Момчето до толкова е увредило зрението си, че не може да бъде лекувано. \r\n \n\t\t\t\t\t\t", "date": "2019.09.03", "title": "Английски тийнейджър ослепял, защото се хранел само с чипс и пържени картофи"}
{"url": "http://www.bnews.bg/article/263203-rumen_radev_otlichi_s_orden_stara_planina_gratskiya_poslanik_u_nas", "text": "\n Стратегическото партньорство между България и Гърция е достижение на нашите две страни, с което можем да се гордеем, защото то е неоценим принос към европейската архитектура за мир, стабилност и просперитет. \r\n\r\n Това заяви президентът Румен Радев при награждаването на  посланика на Гърция у нас Григориос Василоконстандакис с орден „Стара планина“ първа степен. \r\n\r\n Дипломатът, чийто мандат в страната ни приключва през октомври, беше удостоен с висшето държавно отличие за заслугите си за развитието на българо-гръцките отношения и сътрудничество. \r\n\r\n По време на церемонията Радев отбеляза тенденцията в двустранните отношения за подобряване на количествените показатели в търговския стокообмен, енергетиката, инвестициите, туризма, както и духовната и културна близост между двете държави. \r\n\r\n „Отношенията между България и Гърция са доказателство как на Балканите може да се гради стратегическо партньорство в дух на взаимно доверие и да се развиват здрави политически, икономически, културни и образователни връзки между държавите”, заяви държавният глава. \r\n\r\n Радев допълни, че с професионалната си отдаденост и активна дейност, посланик Григориос Василоконстандакис е допринесъл за задълбочаване на отличните връзки между страните ни. \r\n\r\n Дипломатът открои сътрудничеството между България и Гърция като безусловен фактор за общ просперитет и мир в региона. \r\n\r\n „С наближаването на края на мандата ми в България, се увеличават спомените ми от Странджа, Черно море, от сърцето на България във Велико Търново и Арбанаси, от Елена, Карлово, красотата на Родопите, историята на Плевен, Пловдив и Русе“, заяви посланик Василоконстандакис. \r\n \n\t\t\t\t\t\t", "date": "2019.09.03", "title": "Румен Радев отличи с орден „Стара планина“ гръцкия посланик у нас"}
{"url": "http://www.bnews.bg/article/263199-namerenoto_tyalo_vav_varnensko_e_na_izcheznaliya_ivan_yordanov", "text": "\n Полицията във Варна официално потвърди, че откритото край военното поделение в село Любен Каравелово е на изчезналия преди дни 28-годишен Иван Йорданов. Няма данни за насилствена смърт. Младият мъж изчезна след тайно парти в гората.  \r\n\r\n Към момента се извършват процесуално-следствени действия, назначени са експертизи. \r\n\r\n Мястото е на около 800 м от поделението, където се е провеждало тайното парти и на около 2 км от Любен Каравелово. Откритото тяло е било на няколко метра от черния път, водещ към селото. \r\n\r\n По случая е образувано досъдебно производство. \r\n \n\t\t\t\t\t\t", "date": "2019.09.03", "title": "Намереното тяло във Варненско е на изчезналия Иван Йорданов"}
{"url": "http://www.bnews.bg/article/263190-petar_haralampiev_bate_haro_e_poluchil_infarkt_izchistva_li_pasportnata_mafiya_neudobnite_igrachi", "text": "\n Отлично информирани източници ни уведомиха, че бившия шеф на Държавната Агенцията за Българите в Чужбина (ДАБЧ) Петър Харалампиев известен още като Бате Харо е получил внезапно инфаркт. Припомняме, че Харалампиев бе арестуван при акция на специализираната прокуратура за търговия с българско граждансрво като шеф на ДАБЧ. Припомняме, че Харалампиев се озова на високия и отговорен държавен пост по личното предложение на вицепремиера Красимир Каракачанов, а преди това заемаше поста на заместник областен управител на София отново по предложение на Каракачанов. Малка подробност е, че на адреса на ул.\"Пиротска\" № 5, където се помещава партийната централа на ВМРО се водеха постоянно живеещи хиляди \"нови българи\", сдобили се с български паспорт по съответната схема. Още по-малка подробност е, че села управлявани от кметове на ВМРО реализираха истински \"демографски бук\", тъй като населението им нарастна от няколко стотин до десетки хиляди жители, особено фрапиращ е случая със село Бело Поле до Благоевград, което от 600 души през 2011 г. днес наброява 11555 души население, като кмета е издигнат от ВМРО, но когато положението става напечено се преквалифицира в независим по познатата схема. Но да се върнем на Бате Харо, от който ВМРО бързо се отрекоха след арестуването му, но който пък намери 100 хиляди лева, за да плати гаранцията за свободата си. Откъде държавен служител намери толкова пари е още по-интересен факт. Наши източници споделиха, че парите са платени от фирма на бивш WC министър. Целта на освобождаването му обаче е много по-зловеща! Оказва се, че прокуратурата е заковала Харалампиев с безспорни доказателства, а той бил готов на споразумение, което включвало свидетелстване срещу един настоящ и един бивш вицепремиер, които били пряко замесени и покровителствали паспортната мафия. Може да звучи зловещо, но според нашите източници получаването на инфаркт от Харалампиев не е никак случайно и припомнят някои интересни факти! Десет дена преди ареста на Харалампиев внезапно инфаркт получава един от основните играчи на паспортната мафия Ванчо Янакиевски. Янакиевски притежава фирмата \"Илинден 1903\", която е регистрирана на ул.\"Пиротска\" № 5, управител на фирмата е друг известен играч на паспортната мафия Петар Колев. Припомняме, че евродепутата Джамбазки е в изключително близки отношения с Петар Колев, а според запознати Колев се е отчитал на Каракачанов в българското Народно събрание, когато Каракачанов бе зам.председател на парламента. Колев и Янакиевски са осигурявали удостоверения за български произход на желаещите да се сдобият с българско гражданство, а в последствие и с адресна регистрация за получаването на заветния български (европейски) паспорт. Но нека продължим с фигурите получили внезапно ифаркт. Друг от посредниците в този доходоносен бизнес получил внезапно инфаркт е Мариян Георгиев. Според нашите източници и двамата били забравили да се отчетат на \"Пиротска\" №5. Юристът Оливер, който също е заемал основно място в схемата умира само на 34 години след внезапен инфаркт, а негови близки твърдят, че същия никога не е боледувал, нито се е оплаквал от здравословни проблеми. Единствения проблем е бил, че е забравил да се отчита на \"Пиротска\" №5. Според участници в разследването българската паспортна мафия се ръководи от МВРО и е покровителствана от най-високи постове в изпълнителната власт и депутати!       \r\n \n\t\t\t\t\t\t", "date": "2019.09.03", "title": "Петър Харалампиев- Бате Харо е получил инфаркт! Изчиства ли паспортната мафия неудобните играчи?"}
{"url": "http://www.bnews.bg/article/263198-trima_rabotnitsi_zaginaha_pri_ruhvane_na_platforma_v_germaniya", "text": "\n Трима души загинаха, след като подвижна платформа за техническо обслужване рухна от 50-метрова височина от радиопредавателна кула в централната германска провинция Хесен, предаде ДПА, цитирайки полицейско съобщение. \r\n\r\n Трагичният инцидент стана тази сутрин в малкото градче Ешвеге в североизточната част на Хесен. На мястото работи спасителен екип.  \r\n \n\t\t\t\t\t\t", "date": "2019.09.03", "title": "Трима работници загинаха при рухване на платформа в Германия"}
{"url": "http://www.bnews.bg/article/263205-nova_polozhitelna_proba_za_chuma_pri_divo_prase_v_smolyanska_oblast", "text": "\n Нова положителна проба за чума при мъртво диво прасе е установена в област Смолян. Това съобщиха на провеждащото се заседание на Областната епизоотична комисия, предава БТА. \r\n\r\n Пробата е от труп от глиган, намерен в района на с. Михалково, общ. Девин. Всички установени досега случаи на АЧС в област Смолян са при открити мъртви глигани, изследванията от отстреляните досега прасета са отрицателни, уточниха от ОДБХ. \r\n\r\n Предстои да се издаде заповед за обявяване на инфектирана зона за случая при с. Михалково, уточниха представители на комисията. \r\n\r\n „Мъртвият глиган е намерен от турист в опашката на яз. \"Въча\", според заместник областния управител Владимир Гърбелов. \r\n\r\n Регистрираните досега огнища на АЧС в Смолянска област са край с. Змеица /общ. Доспат/, в района на Държавно ловно стопанство \"Извора\" край Девин, с. Забърдо /общ. Чепеларе/. \r\n \n\t\t\t\t\t\t", "date": "2019.09.03", "title": "Нова положителна проба за чума при диво прасе в Смолянска област"}
{"url": "http://www.bnews.bg/article/263202-mosv_i_obshtinata_tarsyat_koy_trovi_vazduha_na_pernik", "text": "\n Комплексна проверка на всички индустриални обекти в Перник с участието на РЗИ, РИОСВ, МВР, ДАНС и прокуратурата трябва да установи кой е източникът на замърсяване на въздуха в града. Това стана ясно на брифинг на екоминистъра Нено Димов и кмета Вяра Церовска. \r\n\r\n Ще започне и засилен контрол по границите за внасянето на горива от отпадъци. \r\n\r\n Жителите на миньорския град от месеци се оплакват от лошо качество на въздуха, а в последните дни започнаха и да се събират на по-масови протести. Хората показаха пред камерите и снимки от странен кафяв пушек от местния ТЕЦ „Република”, като опасенията им са, че там неправомерно се изгарят отпадъци. \r\n\r\n „По време на срещата с кмета на Перник днес решихме заедно с общината да правим внезапни и максимално чести проверки при зареждането на теца, за да видим какво точно ще се гори, защото на площадката при нашите проверки не е установено RDF-гориво (от боклуци – б.р.) през последните 5-6 месеца, но граждани и общината твърдят, че може би е имало такова”, отбеляза Димов, цитиран от пресцентъра на МОСВ. \r\n\r\n Церовска призна, че по време на проверката, в която е участвала снощи, не са били открити следи от горене на отпадъци, но беше категорична, че няма да позволи „да бъде упражняван терор на перничани”. \r\n\r\n Димов подчерта, че тецът може да има инвестиционно намерение да гори отпадъци, но това не означава, че процедурата е приключила и има разрешение: „Вчера изтече последният срок за становища и към момента има близо 500 възражения, изпратени в общината, и още 200 – в РИОСВ – Перник”. \r\n\r\n Екоминистърът отбеляза и че централата през последните месеци е била санкционирана многократно за екологични нарушения. \r\n\r\n Той съобщи, че преди десетина дни е изпратил писмо до Агенция „Митници“  и „Гранична полиция” за засилен контрол по границата за внос на RDF и други горива от отпадъци. „Има горива отпадъци от т.нар. „зелен“ списък, които не подлежат на нотификация и които се превозват с декларация. Затова съм изпратил инструкция при съмнение да се викат представителите на съответната регионална екоинспекция, за да провери дали това, което се внася, отговаря на описаното в декларацията“, обясни Нено Димов. \r\n \n\t\t\t\t\t\t", "date": "2019.09.03", "title": "МОСВ и общината търсят кой трови въздуха на Перник"}
{"url": "http://www.bnews.bg/article/263194-25_sa_zhertvite_na_pozhara_na_yahta_kray_bregovete_na_kaliforniya", "text": "\n Бреговата охрана в американския щат Калифорния съобщи, че до момента са намерени телата на 25 души, загинали в среднощния пожар на увеселителното корабче \"Консепшън\" край остров Санта Крус, на 145 км северозападно от Лос Анджели, съобщи АП. Още 9 души се издирват. \r\n\r\n 20 тела са извадени, а още пет са локализирани на малка дълбочина на морското дъно, но изваждането им засега е невъзможно поради небезопасните условия под кораба, който е нестабилен след вчерашния пожар. \r\n\r\n Съдът е в преобърнато положение в плитки води и силните течения го движат насам-натам, уточни говорителят на бреговата охрана. \r\n\r\n На борда на кораба, регистриран в пристанището на Санта Барбара, при потеглянето му на 3-дневен круиз в събота е имало 34 любители на подводно гмуркане и риболов, както и 5 души екипаж. След внезапно избухналия пожар съдът е потънал само на 18 метра от брега на острова. \r\n\r\n Петимата членове на екипажа, намиращи се на горната палуба, успели да скочат във водата и били спасени от преминаващ наблизо друг съд. Те имат леки наранявания. Тъй като пожарът е избухнал в 3 ч. през нощта местно време, останалите са били в спалните помещения под палубата и не са успели да реагират.  \r\n\r\n 23-метровата яхта е построена през 1981 г. По време на фаталния круиз тя направила няколко спирки за гмуркания край брега на остров Санта Крус. \r\n \n\t\t\t\t\t\t", "date": "2019.09.03", "title": "25 са жертвите на пожара на яхта край бреговете на Калифорния"}
{"url": "http://www.bnews.bg/article/263195-dvama_dushi_zaginaha_pri_katastrofa_s_motor_v_sofiya", "text": "\n Двама души са загинали при пътен инцидент с мотор в столицата. Сигналът е подаден малко след 3 часа тази сутрин, съобщи МВР. \r\n\r\n По първоначални данни моторист се блъснал в бордюр, отводнителна канавка и тръбно решетъчен парапет  в района на  бул. \"Цар Борис III\" и ул. \"Академик Иван Гешов\". \r\n\r\n На място е загинала жена, пътувала зад моториста, а мъжът е транспортиран в болнично заведение, където по–късно е починал. \r\n\r\n На място е извършен оглед. По случая е образувано досъдебно производство. \r\n\r\n Продължава работата по установяване на причините за инцидента. \r\n \n\t\t\t\t\t\t", "date": "2019.09.03", "title": "Двама души загинаха при катастрофа с мотор в София"}
{"url": "http://www.bnews.bg/article/263191-maya_manolova_podava_ostavka_kato_ombudsman_kandidatira_se_za_kmet_na_sofiya", "text": "\n Започна битката за местните избори в София. Снощи Мая Манолова обяви решението си да се кандидатира за кмет. Очаква се днес тя да подаде оставка като омбудсман. \r\n\r\n Манолова обяви решението си на неформална среща с неправителствени организации снощи. Кандидатурата й е издигната от инициативен комитет. \r\n\r\n От 6-ти септември, гражданите започват събирането на необходимите 2 хиляди и 500 подписа в нейна подкрепа. \r\n\r\n А междувременно Йорданка Фандъкова обяви, че влиза в надпреварата, но ще бъде с нов екип. \r\n \n\t\t\t\t\t\t", "date": "2019.09.03", "title": "Мая Манолова подава оставка като омбудсман, кандидатира се за кмет на София"}
{"url": "http://www.bnews.bg/article/263196-noshten_mach_za_grigor_i_federer", "text": "\n Григор Димитров достигна нов връх в кариерата си, класирайки се за четвъртфинал на Откритото първенство на САЩ по тенис. На пътя му обаче застава огромно препятствие - рекордьорът по титли от Големия шлем (20) и бивш номер 1 в света Роджър Федерер.  \r\n\r\n Двамата ще излязат един срещу друг за осмия мач помежду си. Срещата е последна на централния корт в Ню Йорк и се очаква да започне в ранните часове на сряда (4 септември), около 3:30 ч. българско време. \r\n\r\n Преди Маестрото и българинът да застанат от двете страни на мрежата, те трябва да изчакат развръзката в два мача от надпреварата при жените и един при мъжете. \r\n\r\n Димитров има възможност да постигне първа победа в кариерата си срещу световния номер 3. До момента Фед е безапелационен срещу родения в Хасково тенисист и има 7 победи. Последната му е от Ротердам през 2018 г., когато двамата играха на финал. \r\n\r\n Победителят в мача ще се изправи срещу Данийл Медведев или Стан Вавринка. Тяхната среща ще се изиграе преди тази на Григор и Федерер. \r\n \n\t\t\t\t\t\t", "date": "2019.09.03", "title": "Нощен мач за Григор и Федерер"}
{"url": "http://www.bnews.bg/article/263193-vmro_izdiga_kumetsat_na_marginite_za_kmet_na_plovdivskata_obshtina_rodopi_video", "text": "\n ВМРО издига кумецът на Маргините за кмет на пловдивската община Родопи.  Според депутата Александър Сиди  Георги Цанков е \"новото начало\", но на какво точно той не уточни. В интерес на истината това не е първия опит на Цанков в политиката. През годините той прескача от партия в партия докато не акустира при псевдопатриотите, а както някой вече казват при \"мафиотите\". Възходът на Цанков тръгва през 2007 година, когато неговата фирма \"Фантастика 95\" започва ударно да печели обществени поръчки. Вижте видео от издигането на Цанков за кмет на община Родопи: \r\n\r\n \r\n\r\n   \r\n \n\t\t\t\t\t\t", "date": "2019.09.03", "title": "ВМРО издига кумецът на Маргините за кмет на пловдивската община Родопи! - видео"}
{"url": "http://www.bnews.bg/article/263192-premierat_shte_poiska_izbori_na_14_oktomvri_ako_oponentite_mu_naddeleyat", "text": "\n Британското правителство ще поиска избори на 14 октомври, ако противниците на брекзит без споразумение надделеят в парламента. \r\n\r\n Премиерът Борис Джонсън заяви, че не иска избори, а напредък с Европейския съюз ще бъде \"невъзможен\", ако опонентите му победят. \r\n\r\n Опозиционери в управляващата партия съвместно с лейбъристите замислят законопроект, който цели да попречи на страната да напусне Евросъюза на 31 октомври без сделка. \r\n\r\n Той ще принуди премиера в такъв случай да поиска отлагане на брекзит до 31 януари 2020 г. \r\n \n\t\t\t\t\t\t", "date": "2019.09.03", "title": "Премиерът ще поиска избори на 14 октомври, ако опонентите му надделеят"}
{"url": "http://www.bnews.bg/article/263189-bomba_banskogeyt_rodnini_i_drugari_v_biznesi_svarzani_s_obshtinata_i_kmeta_na_bansko", "text": "\n \r\nОсвен лукс и разкош, в който живее кмета на Банско Георги Икономов изглежда се е обградил с цяло съзвездие от дружества, с които осигуряват бизнес комфорт на себе си, на роднини, приятели, техни роднини но не и на хората, които искат да живеят и работят по правилата на нормална държава. \r\n\r\n Жителите на Банско без затруднение изброяват строителни фирми, за строителен контрол, за охрана, за счетоводство, за почистване… Какви други работи на макс в курортен град, пълен с хотели и заведения. \r\n\r\n Освен проверка за произход на средствата за луксозният имот в центъра на Банско и очакваната проверка на депутата от ГЕРБ Александър Мацурев още много връзки могат да се окажат пагубни за кмета Георги Икономов, а и за свързаните с него. \r\n\r\n Кмет, кумец, кмет, приятел Още през първия си мандат Икономов е създал свои фирми. \r\n\r\n В повечето от тях са сложени за управители подставени лица, чрез които да управлява общинските средства. Често между управителите и фамилията на кмета без затруднение се виждат връзки. \r\n\r\n Разказахме ви за две фирми – строителната фирма “Лесострой 2010” ЕООД, с капитал 100 лв. и управител Димитър Даутов, който е кумец на Икономов и охранителната “Банско секюрити” ООД, която пък се свързва с бившия зам.-кмет и настоящ депутат от ГЕРБ Александър Мацурев. \r\n\r\n Капиталът на втората също е 100 лв. В града се говори, че преди да започне мандата на Икономов, Димитър Даутов няма развит собствен бизнес. В момента тази фирма е основен изпълнител – самостоятелно или в консорциум с други фирми – на повечето обществени поръчки за строителство в Община Банско. \r\n\r\n Отделно от изпълнението на големи обществени поръчки към същата фирма са насочени стотици хиляди лева по договори чрез директно възлагане. В допълнение – частни инвеститори в Банско са принудени да използват същата фирма, ако желаят да им бъде дадено разрешение за строеж. Преди да започне да изпълнява поръчки през фирмата на Даутов, Икономов използва други фирми и прави разплащане към тях през фирмите на неговата съпруга Павлина Икономова. Справка в Търговския регистър я свързва като управител, собственик или съдружник с поне 10 фирми. \r\n\r\n Една от интересните е счетоводната компания “Епик Консулт” ЕООД, с капитал 100 лв. и управител е Десислава Бояджийска. Втората е сестра на настоящия зам.-кмет Ивайло Ръхов, който пък разписва процедурите за обществените поръчки за строителство, включително и тези спечелени от Даутов. Твърди се , че същата фирма води счетоводството на общинските фирми. Офисът на дружеството се помещава в сграда, която е изкупена почти изцяло през последните две години от Димитър Даутов. Там също има направен луксозен ремонт. \r\n\r\n Източници запознати с тези връзки и начина на работа разказаха пред Фрог, че при поръчката за ул. “Гоце Делчев”, която е разделена на етапи, прави впечатление, че единичните цени при определяне на прогнозната стойност на етапа, който се изпълнява от Даутов, са завишени с над 30 % от другия сходен етап. \r\n\r\n Обикновено подобно разминаване може да има своето бизнес обяснение, но при запитване от изпълнителите на по – евтиния етап, Икономов е дал кратък и ясен отговор – “Трябва да се дадат нагоре”, твърдят източниците ни. По думите им Икономов, отново през Даутев, закупува и прави скъп ремонт и на вила в местността “Шилигарника”, която е в ски – зоната на град Банско, която в момента е отдават под наем. Даутов се свързва и с дружеството „Общински паркинги“. При създаването на фирмата тя се управлява от него. След извършването на всички ремонтни дейности и пълното оборудване с коли, СМС паркиране и др. Даутов напуска, а място му се заема от Николай Лечов – баща на другия кумец на Икономов. \r\nВ тази фирма е закупен “паяк” за 150 000 лева, който в момента се продава за 40 000 лева, научава още Фрог от живеещи в Банско. Фирмата за почистване “Банско 2020” също е свързана с кмета Георги Икономов. Неин управител е Борислав Попов – състудент на Икономов. Той е и съсобственик с участие от 800 лв. капитала. Останалите 200 лв. капитал са от съдружника му – фирмата „Грийн Стоун“, която пък се занимава със сметосъбирането в града. Със средствата от почистващата компания се разпорежда според източниците ни се разпорежда отново Димитър Даутов, а фирмата е участвала в конкурс за почистване единствено и само в пълният с хотели Банско. \r\nРоднина, кмет, роднина, кмет Оказва се, че има още много хора, които по един или друг начин са свързани с кмета Икономов. Много от тях, според местните жители, работят в конфликт на интерес, защото роднини на кмета заемат длъжности, чрез които управляват общински средства. В допълнение банскалии знаят, че всички от сем. Икономови са “земеделски производители” и ползват европейски субсидии. Ето няколко примера: Райна Икономова, която е негова сестра е председател на Читалище “Банско”, което е второстепенен разпоредител с общински средства. Димитър Клечеров, племенник на Икономов, заема длъжност в Общинска служба “Земеделие”. \r\nВ Банско се говори, че длъжността е открита специално за него, защото преди това работил като юрисконсулт в Община Банско, но напуска след скандала “КумГейт”. Димитър Мунин – съпруг на племенницата на Икономов Десислава Клечерова е директор на Общинско предприятие “Топлофикация”, което непрекъснато се захранва със заеми от бюджета на община Банско. Преди това Мунин е работил в „Техническа служба“ в Община Банско. Тогава работата му се изразява в посредничество – ако някой гражданин има проблеми, трябва да се обърне към него по „подходящия“ начин, за да му се реши проблема, твърдят хора от администрацията. В момента освен това заедно с племенницата на Икономов имат и надзорна фирма – “ДИД Консулт инженеринг груп”, която е надзор на общинските обекти. \r\nВпечатляващо е, че в търговския регистър е отбелязано, че дружеството има капитал от 2 лв. Въпреки това, през нея трябва да минават всички частни обект в Банско, който имат нужда от узаконяване. Интересно е, че фирмата се води собственост на Благомир Тонин, но връзката с племенниците е видима за всички, защото на място на строежите се появяват винаги те, продължава разказът за плачещия за проверка „БанскоГейт“. \r\n\r\n Източник: Фрог Нюз \r\n \r\n  \r\n \n\t\t\t\t\t\t", "date": "2019.09.03", "title": "Бомба! „БанскоГейт“ – роднини и другари в бизнеси, свързани с общината и кмета на Банско!"}
{"url": "http://www.bnews.bg/article/263206-arestuvaha_izvesten_rapar_napadnal_sluzhiteli_v_hotel", "text": "\n Рапърът Фети Уап е арестуван по обвинения в нападение срещу трима служители на хотел, предаде БТА. Според полицията 28-годишният музикант, чието истинско име е Уили Максуел, е бил арестуван в неделя сутринта по три обвинения в побой. \r\n\r\n Местни медии съобщиха, че е ударил служител на паркинг, след като се разгорял спор. Първоначално полицията заяви, че Уап е ударил служител, но по-късно уточни, че е \"извършил побой\" срещу трима. \r\n\r\n Рапърът бе арестуван през ноември 2017 година и обвинен в шофиране под влияние на вредни вещества, след като бе засечен да се надпреварва с друга кола на магистрала в Ню Йорк. \r\n \n\t\t\t\t\t\t", "date": "2019.09.03", "title": "Арестуваха известен рапър, нападнал служители в хотел"}
{"url": "http://www.bnews.bg/article/263197-tonove_boklutsi_zastrashavat_zhp_liniyata_sofiya_pernik", "text": "\n Тонове боклуци са натрупани само на метри от железопътната линия, която минава през софийските квартали \"Горна баня\" и \"Факултета\", информира bTV, позовавайки се на зрителски сигнал. \r\n\r\n \"Това виждат през прозорците всички пътници във влака Перник-София, минути след напускането на гара \"Горна баня\". Боклуците са тук с години и никой не почиства мястото\", твърди зрителят, изпратил сигнала.  \r\n\r\n Пред медията инж. Първан Рахталиев от НКЖИ заяви, че Националната компания за железопътна инфраструктура (НКЖИ) ежедневно хвърля труд, средства и време за осигуряване габарита на железния път. \"Случвало се е влакът да спира заради боклуци на линията, възможността и рискът да се запали сметището са огромни\", каза Рахталиев.  \r\n\r\n По думите му през последните 12 години НКЖИ е похарчила над 6,5 млн. лева за ремонт и почистване на тази отсечка. \"Имали сме пет големи почиствания с механизация и голяма организация. Изхвърлят се и метални отпадъци, контейнери пълни с боклук се бутат на пътя\", посочи още той. \r\n\r\n Кметът на район \"Красна поляна\" - Иван Чакъров обясни, че мястото е почистено основно преди година и половина. \r\n\r\n След всяко чистене за месец - два нещата се влошават, а след още месец - два все едно не е чистено, обясниха Иван Чакъров и инж. Първан Рахталиев. \r\n\r\n Те са категорични, че решението е в изграждането на защитна стена по цялата линия. За част от релсовия път вече има изградено такова защитно съоръжение. \r\n \n\t\t\t\t\t\t", "date": "2019.09.03", "title": "Тонове боклуци застрашават жп линията София-Перник"}
