{"url": "http://www.bnews.bg/article/239466-bunt_sreshtu_stolichna_obshtina_grazhdani_blokirat_okolovrastnoto", "text": "\n Кварталите Горна баня и Овча купел излизат на протест. Целта им - Да спасим баните от разрухата! \r\n\r\n „Недоволни граждани на кварталите Горна баня и Овча купел ще излезем на 1 април 2018 г., от 10:30 часа на площада пред банята в кв. Горна баня на голям протест. \r\n\r\n По-късно ще затворим и Околовръстния път на София! Денят е избран символично заради дългогодишните лъжи и обещания, че се прави всичко възможно двете бани - паметници на културата, част от историята на София и света да се ремонтират, а вместо това са оставени да стигнат до пълна разруха. \r\n\r\n Обявяваме, че спираме преговорите с институциите и настояваме за ясен срок за започване на ремонта, като не ни интересува кой и защо по веригата е спрял процеса по отдаването на собствеността на сградите на СО и провалянето на проектите по Оперативна програма „Наука и образование за интелигентен растеж“! \r\n\r\n Надяваме се да отразите нашата позиция, като дойдете лично и отразите самия протест!“, пишат от инициативния комитет. \r\n \n\t\t\t\t\t\t", "date": "2018.03.30", "title": "БУНТ срещу Столична община! Граждани блокират Околовръстното! "}
{"url": "http://www.bnews.bg/article/239475-potrebiteli_sadyat_feysbuk_mozhe_da_priberat_po_12_000_paunda", "text": "\n Скандалът с непозволеното използване на данни може да излезе на Фейсбук доста скъпо. Англичани са първите, които са се поинтересували дали не биха могли да получат обезщетение. \r\n\r\n Експерти от Великобритания говорят, че ако сумите се натрупат, са огромни - на всеки, който докаже, че данните му са използвани без неговото знание, биха могли да бъдат изплатени около 12 хиляди лири. \r\n\r\n Това твърди пред The Sun професорът по право Маурийн Мап, пише Блиц. \"Само в Англия са над 50 хиляди потребители, които биха могли да получат някакво обезщетение\", твърди тя. \r\n  \r\n \n\t\t\t\t\t\t", "date": "2018.03.30", "title": "Потребители съдят Фейсбук, може да приберат по 12 000 паунда! "}
{"url": "http://www.bnews.bg/article/239464-mariya_kavardzhikova_shefka_na_biznes_za_milioni", "text": "\n Голямата актриса Мария Каварджикова е част от борда на директорите на една от най-големите фирми за строителство на пътища, летища, метростанции и жилищни сгради в страната. \r\n\r\n В управителния съвет екранната Евгения Генадиева попаднала през 2011-а, когато по мистериозни причини предходният член бил освободен от ръководството, а тя заела мястото му. Фирмата „Трей груп холдинг“, в чийто УС Каварджикова фигурира с още няколко души, е тази, която е направила първоначалното строителство на АМ „Тракия“. На пръв поглед участието на носителката на „Аскеер“ в строителния бизнес изглежда нелогично, но всъщност тя не се занимавала с проектантство и инженерни дейности, а отговаряла за културните мероприятия и каузи, зад които дружеството заставало, писа „Ретро“. \r\n\r\n С нея са се срещали поети, писатели, режисьори и певци, на които тя решавала дали компанията да стане спонсор и при какви условия. \r\n\r\n В гилдията се говори, че заплатата, която по документи Мария получавала като шефка, е 2 000 лева.   \r\n \n\t\t\t\t\t\t", "date": "2018.03.30", "title": "Мария Каварджикова шефка на бизнес за милиони "}
{"url": "http://www.bnews.bg/article/239476-ubiytsite_na_biznesmena_ot_narechenski_bani_ostavat_v_aresta", "text": "\n Окръжен съд Пловдив постанови \"задържане под стража\" спрямо двамата мъже, задържани за убийството на бизнесмена Венцислав Маринов в Нареченски бани. Установено е, че на 21 март 2018 г., в село Нареченски бани, област Пловдив, 46-годишният Севдалин Буюклиев и 26-годишният му син Марин умишлено са умъртвили 47-годишния Венцислав Младенов. \r\nС оглед на това, че става дума за тежко умишлено престъпление, съдът прецени още, че макар разследването да е на ранен етап, може да се направи обосновано предположение, че те са извършили престъплението, в което са обвинени. \r\nСпоред магистратите съществува реална опасност от извършване на друго престъпление включително и укриване, ако спрямо тях бъде наложена по-лека мярка от \"задържане под стража\". \r\nЗа престъплението, в което са обвинени Марин и Севдалин Боюклиеви Наказателния кодекс предвижда наказание \"лишаване от свобода\" от 10 до 20 години. Това определение подлежи на обжалване пред Апелативен съд Пловдив на 5 април. \r\nРазследването установи, че 46-годишният столичен бизнесмен Венцислав Младенов е бил пребит до смърт от Севдалин Буюклиев и сина му Марин в заведение в Нареченски бани, което са стопанисвали заедно. Между Севдалин и убития бизнесмен възникнал скандал. Последвал ръкопашен бой, в който се присъединил и 26-годишният Марин. \r\nСлед кратко боричкане и удари в главата и тялото на Венцислав, той паднал на земята почти без да дава признаци на живот. След това е бил издърпан в съседно помещение. Там единият от обвиняемите е държал краката на мъжа, а другият му е нанесъл удари с тъпи предмети в тила. При побоя Венцислав получил три черепно-мозъчни травми и една по-тежка в тила, от които умира, пише Дир. \r\nСлед извършеното убийство бащата и синът се опитали да прикрият престъплението. Увили главата на починалия в найлон, а тялото в завеса от заведението, завързали трупа и го сложили в бидон, който затворили с тежък метален капак. Качили бидона в автомобил и го изхвърлили в река Чепеларска над село Косово. \r\n \n\t\t\t\t\t\t", "date": "2018.03.30", "title": "Убийците на бизнесмена от Нареченски бани остават в ареста "}
{"url": "http://www.bnews.bg/article/239459-pir_po_vreme_na_chuma_shishko_voyvoda_ne_yade_filii_s_mas_patreotat_tulovishte_yadeshe_i_pieshe_za_smetka_na_barekov_a_dnes_gulyae_s_parite_na_danakoplatetsa_sram", "text": "\n В България много често политиците не могат да блеснат с добра дейност и блага за обществото, но виж, за собствения си празник умеят…  да го нагодят, както подобава. Така и с псевдопатриота Красимир Каракачанов. \r\n\r\n Онзи, агент Иван от ДС, който заедно с другите от шайката им - наречена ПФ – Симеонов и Сидеров, се „погребаха“ за няколко дни около визитата на Ердоган в България, за да лъснат часове по-късно по тумбаци на отрупана трапеза. Много е удобно за сметка на данъкоплатеца да поканиш в кабинета си този или онзи и да се вживяваш на олигарх, а всъщност да грабиш от народа, плащайки си гуляя за рождения ден. \r\n\r\n По всичко личи, че откакто е във властта, шишко Войвода не пести… за лукс на масата, а за това говорят и антропометричните данни на поставения на вицепремиерския пост Каракачанов. За последно през 2013 г. той можеше да бъде определян като едър или дебел, а сега по форуми и социални мрежи, където се чува силния глас на обществото, Каракачанов е определян като „плондер“. \r\n\r\n До онзи ден гледаше изгодата и ходеше да пие и яде, но ако друг плаща сметката. Агент Иван явно бързо забрави, че допреди години пиеше червено вино от масата на Николай Бареков, а днес е на принципа – кеф цена няма. Въпросът е - кой плаща всичкия този лукс, храна на корем и изискани питиета? Данъкоплатеца? \r\n\r\n За сватбата на Сидеров и любимата му Деница, подобни въпроси вълнуваха, а и разбунтуваха обществото, след като се разбра, че пирът възлиза доста скъпо, а именно около 200 бона! От къде тези пари, господа патрЕоти. Може би от орязаните 100 лв. за пенсионерите, на които се кълнахте, че ще дадете 300, но така и не дадохте... \r\n\r\n Каракачанов е голям срам за ведомството, което ръководи. В честите случаи сме ставали свидетели как се появява коремът му, а след това и лицето. Срам, г-н вицепремиер, пишат във Фейсбук вече върлите му противници, които до вчера са вярвали на обещанията на патрЕотите. \r\n\r\n Агентът успя да нанесе поредица опасни удари, които може да се окажат фатални за държавата, а това кореспондира с липса на професионални качества и още по-отблъскващото – забогатяване, докато си докопал баницата, наречена власт.   \r\n\r\n За повечето хора в обществото вече не е тайна, че в редица случаи Каракачанов гледа своите облаги и заради комисионните, които иска при отделни сделки, се надига вълна срещу него в цяла Европа, а за това говорят и публикациите на чужди медии. Това нанася жесток удар по репутацията и авторитета на страната ни. На практика, с поведението и изцепките си, шишко Войвода отряза главата на Ангел Джамбазки пред Европейските консерватори и реформисти в ЕП. Разбитите на парчета патрЕоти, освен, че излъгаха народа в България, ни  омаскариха и пред Европа. \r\n\r\n Срам е, докато има бедни и гладни хора, които няма да могат да посрещнат нормално Великден, вицепремиер да бъде в медиите с тостовете, които вдига. С няколко думи - пир по време на чума. \r\n\r\n И накрая, виц от множеството коментари, които изобилстват във Фейсбук. Нали му е празник на шишко Войвода, да се позабавляваме малко и ние… \r\n\r\n Виждат се Бойко Борисов и Красимир Каракачанов… \r\n\r\n Борисов: Честит рожден ден, колега! \r\nКаракачанов: Благодаря ти, шефе… \r\nБорисов: Филийка с мас да почерпя? \r\nКаракачанов: Е, няма ли нещо по така, по-скъпо… \r\nБорисов: Е, оядохте се бе, Каракачанов, ще си имате проблеми с диабета до някой ден от това влизане във властта… трябва да помисля какво да ви правя… \r\n \n\t\t\t\t\t\t", "date": "2018.03.30", "title": "ПИР ПО ВРЕМЕ НА ЧУМА! Шишко Войвода не яде филии с мас! ПатрЕотът- туловище ядеше и пиеше за сметка на Бареков, а днес гуляе с парите на данъкоплатеца! Срам..."}
{"url": "http://www.bnews.bg/article/239453-petkanovi_si_tarsyat_lyubovnitsa_za_troyka", "text": "\n Лудия репортер Даниел Петканов и моделката Алекс Богданска искат тройка. \r\n\r\n Идеята се родила, когато Дани подхвърлил на Алекс, че животът толкова поскъпнал, че за да има човек любовница, трябва и съпругата да работи. \r\nЩурата му половинка приела присърце идеята и дори се навила на странното предложение да си намерят любовница. \r\n„Заедно ще я избираме, искам и аз да я харесам и евентуално да я ползвам”, заявила Алекс на мъжа си. Семейството е добре познато с щурите си хрумвания като това не прави изключение, пише „България днес”. \r\n„Ха-ха, да се надяваме, че е шега, но може и да е истина”, заяви Лудия репортер, цитиран от „България днес”. \r\nДвойката се прочу със скандалната си раздяла преди няколко години. Тогава Петканов уличи половинката си в изневяра и дори публикува снимките й в мрежата. \r\nНа един от кадрите Алекс съблазнително бе захапала пръста на непознат мъж. \r\nПреди няколко месеца обаче двамата влязоха във „ВИП Брадър”, където се принудиха да живеят заедно два месеца. Тогава осъзнаха, че старата любов ръжда не хваща и се помириха. \r\nПоследва сватба пред очите на цяла България, а както се говори двойката вече работи и за бебе. \r\n \n\t\t\t\t\t\t", "date": "2018.03.30", "title": "Петканови си търсят любовница за тройка"}
{"url": "http://www.bnews.bg/article/239462-mladite_balgari_masovo_rabotyat_prez_uikenda", "text": "\n 29% от гражданите на ЕС между 20 и 34-годишна възраст обичайно работят и през почивните дни, става ясно от публикация на Евростат. Нашата страна е под средното за общността ниво – малко под 20% са ангажирани по времето, в което повечето хора почиват. \r\n\r\n На общоевропейско равнище най-малък е процентът на заетите в почивни дни висшисти. При тях обаче е най-висока вероятността работният ден да е значително по-дълг от общоприетото т.е. да им се събират по над 49 часа седмично. Все пак, обаче, основната част от работещите през уикенда млади хора са ниско образовани. \r\n\r\n Близо половината от трудещите се гръцки младежи (47%) към 2016 г. са работели в събота и неделя. 40% от италианците, 38% от ирландците, 36% от холандците, 35% от испанците и 34% от британците до 34-годишна възраст са в същото положение. \r\n\r\n На другия край на класацията са в Унгария, където едва само 11% от младите хора се трудят в събота и неделя. Следват Португалия (12%), Полша (13%) и Чехия и Хърватия (по 18%). \r\n \n\t\t\t\t\t\t", "date": "2018.03.30", "title": "Младите българи масово работят през уикенда"}
{"url": "http://www.bnews.bg/article/239457-tsska_se_gotvi_za_grandiozen_yubiley_vizhte_programata", "text": "\n Грандиозен празник през целия ден са подготвили от ръководството на ЦСКА, за да отбележат 70-годишнината от създаването на клуба. Той ще бъде организиран на 5 май, а кулминацията е мача срещу \"Лудогорец\" на националния стадион \"Васил Левски\". \r\n\r\n Билетите за спектакъла вече са в продажба. Те струват съответно: \r\n\r\n - Сектор \"А\" - 19,48 лева \r\n- Сектор \"Б\" - 7 лева \r\n- Сектор \"В\" - 19,48 лева \r\n- Сектор \"Г\" - 7 лева \r\n- ВИП ложа - 1948 лева - всеки, който си закупи билет от 1948 лева, ще получи грамота и лимитиран комплект луксозни подаръци в знак на благодарност към подкрепата за клуба. \r\n\r\n Деца до 7 години ще влизат на стадиона безплатно.  \r\n\r\n От клуба апелираха привържениците да си купуват билети за всички сектори, тъй като се подготвя впечатляваща хореография на целия стадион. \r\n\r\n От утре (31 март) в магазина на клуба и в офиса на администрацията на стадион \"Българска армия\" ще бъдат пуснати в продажба 1948 тениски - реплика на първоначалната фланелка, с която са играли \"червените\". На нея ще бъде поставена емблемата, избрана по-рано през седмицата от привържениците. Екипът ще е на цена 30 лв., а при голям интерес и изчерпване, ще бъдат пуснати още бройки. Продажбата започва от 14:00 ч. до началото на мача с \"Ботев\" Пловдив в 20:00 ч. \r\n\r\n Със същата фланелка ще излязат на терена и футболистите срещу \"Лудогорец\". \r\n\r\n Иначе същинският празник започва в 10:00 ч. на 5 май. Тогава на стадион \"Българска армия\" ще бъде организиран турнир по мини футбол с фенове и бивши състезатели на клуба.  \r\n\r\n Празненствата на стадион \"Васил Левски\" започват в 18:00 ч. Тогава ще бъдат наградени около 400 спортисти от клубовете на \"червените\".  \r\n\r\n В 19:15 ч. пък ще бъдат пуснати последните зрители на трибуните. \r\n\r\n Мачът започва в 20:00 ч. \r\n\r\n Празненствата по случай 70-годишнината от създаването на ЦСКА ще бъдат част от инициативата \"София - Европейска столица на спорта 2018\". \r\n \n\t\t\t\t\t\t", "date": "2018.03.30", "title": "ЦСКА се готви за грандиозен юбилей! Вижте програмата…"}
{"url": "http://www.bnews.bg/article/239463-skandal_shef_na_bolnitsa_kara_s_nad_2_promila_alkohol", "text": "\n Управителят на болницата в Карлово д-р Христо Пелев е хванат да шофира с 2,2 промила алкохол, съобщи БНР. Снощи на паркинга пред общината той леко е ударил друг автомобил. Затова се е наложила и намесата на КАТ. \r\n\r\n Председателят на общинския съвет в града Теодор Шойлеков заяви, че управителят на болницата ще носи наказателна отговорност, но това не пречи да изпълнява служебните си задължения. \r\n\r\n Според него въпросът е дали е морално да остане на поста. \r\n\r\n Управленският договор на д-р Пелев изтича в края на април. \r\n \n\t\t\t\t\t\t", "date": "2018.03.30", "title": "СКАНДАЛ: Шеф на болница кара с над 2 промила алкохол! "}
{"url": "http://www.bnews.bg/article/239461-bivshata_na_hekimyan_tragna_na_psiholog", "text": "\n Бившата приятелка на Антон Хекимян – Василена Гръбчева, преминала през тежки психологически състояния, за които търсела специализирана помощ. \r\n\r\n Двамата с журналиста прекратиха 5-годишната си връзка преди няколко месеца, когато самата тя призна, че отношенията им са се изчерпали, но щели да продължат да общуват като приятели. \r\n\r\n Репортерката на Нова имала комплекси по отношение на външния си вид, а освен това изживявала кризите в работата и личния си живот. В такива моменти се обръщала към психолози, които й помагали да излиза от дупките, в които изпадала. Антон не разбирал душевните й проблеми, въпреки че е сред най-суетните тв лица, а нерядко нейните кризи ставали повод за скандали помежду им, писа „Ретро“. \r\n\r\n Най-драматичният момент за нея обаче оставал сблъсъкът със сериозна диагноза, засягаща щитовидната жлеза. Когато била ученичка, доктори случайно й открили образувание, което не можело да се премахне с терапия и се наложила операция. Вследствие на интервенцията на Василена й останал белег на врата, от който се срамувала години наред. Налагало се да носи шалове дори когато е времето е топло. \r\n\r\n Проблемите я преследвали и до днес, защото неправилната функция на органа влияе върху килограмите. Като дете Василена страдала от наднормено тегло, което я оформило като притеснителна и срамежлива жена. \r\n \n\t\t\t\t\t\t", "date": "2018.03.30", "title": "Бившата на Хекимян тръгна на психолог "}
{"url": "http://www.bnews.bg/article/239444-misho_shamara_zaprilicha_na_plonder_fenovete_v_shok_foto", "text": "\n На плондер заприлича живеещият от години в Щатите Мишо Шамара \r\n\r\n След като се преселва зад океана, рап сензацията от 90-те се пристрастява към вредната храна, съобщи „България Днес“. Обичайното меню на Шамара включва ежедневно поглъщане на пържени картофки, газирани напитки и хамбургери. Заради нездравословния си режим рапъра отдавна е прехвърлил стоте кила. \r\n\r\n След като по негов адрес се изсипват стотици критики за външния му вид, Шамара отвръща на удара, като заснема видео и го качва в своя фейсбук профил. Кадрите оставят без думи повечето фенове на рапъра, останалите са отвратени. \r\n\r\n Видът на Шамара е направо плашещ – лицето му е като болнаво, а двойната гуша само загатва колко сериозно е положението с наднорменото му тегло. Верен на стила си обаче той демонстрира абсолютен непукизъм. Голяма част от кадрите запечатват мощно мляскане и поглъщане на безброй боклучави храни. За броени минути пред очите на феновете си в мрежата той смила панирани лучени кръгчета, огромна кофа кока – кола, пържени картофи, хамбургер и др. \r\n\r\n „Много си напълнял, брат!“, притеснено коментират фенове под видяното. „Аре, прасе, изпей нещо“, подканва го друг потребител. Снимки вижте  \r\n \n\t\t\t\t\t\t", "date": "2018.03.30", "title": "Мишо Шамара заприлича на плондер, феновете в шок! (ФОТО)"}
{"url": "http://www.bnews.bg/article/239460-ivana_kato_sushena_skumriya_izgladena_s_fotoshop_snimkata_ne_e_za_hora_sas_slabi_nervi", "text": "\n \"Застаряващата чалга икона Ивана е заприличала на сушена скумрия, след фотошоп“, пишат форумци. \r\n\r\n Певицата пусна кадър, на който би трябвало да впечатли феновете си с нова визия, но резултатът е повече от плашещ. Айтоската певачка видимо най-после е успяла да се отърве от огромните мастни натрупвания по снагата си и сега, може би за първи път от началото на кариерата си, изглежда слаба. Но с лицето й нещата са повече от стресиращи. \r\n\r\n Не става ясно дали снимката е направена от лош ъгъл, дали фотошоп програмата е дошла в повече, но това, което се вижда не е особено приятно. Сочената за „Певица на народа“ изглежда като мумифицирана. Носът й е подобен на този на Майкъл Джексън, лицето й изглежда криво... С една дума КОШМАР! \r\n\r\n А иначе въпросният кадър трябва да рекламира предимството на филъри за опъване на бръчките. Е, оказа се, че има и лоша реклама. Вие какво мислите? Снимката вижте \r\n \n\t\t\t\t\t\t", "date": "2018.03.30", "title": "Ивана като \"сушена скумрия\", изгладена с фотошоп (Снимката не е за хора със слаби нерви)"}
{"url": "http://www.bnews.bg/article/239472-ruskoto_vanshno_privika_zapadni_diplomati", "text": "\n Руското външно министерство извика днес висши западни дипломати, за да ги запознае с ответните мерки, които предприема по случая с отравянето на бившия руски шпионин Сергей Скрипал, предадоха световните агенции. \r\n\r\n Извикани са служители на посолствата на Франция, Германия, Италия, Полша, Холандия, Хърватия, Белгия, Украйна, Швеция, Австралия и Чехия. \r\n\r\n „На пратениците ще бъдат връчени протестни ноти и ще им бъде казано за ответните мерки на руската страна”, коментираха от министерството. \r\n\r\n Междувременно германският посланик заяви на излизане от сградата, че Берлин остава отворен за диалог с Москва, но Русия има да отговаря на въпроси за отравянето на Скрипал. \r\n\r\n Посланикът на Холандия Рене Йонес-Бос посочи пред репортери, че Москва експулсира двама холандски дипломати. \r\n\r\n В същото време руското МВнР е дало на Великобритания срок от един месец, в който трябва да намали броя на дипломатите си в Русия до този на руската дипломатическа мисия във Великобритания. \r\n \n\t\t\t\t\t\t", "date": "2018.03.30", "title": "Руското Външно привика западни дипломати"}
{"url": "http://www.bnews.bg/article/239451-lesna_slava_bliznachkata_aleks_sama_e_pusnala_skandalnite_porno_snimki", "text": "\n Близначката Алекс Димитрова, която стана известна заедно със сестра си Влади покрай участието им X Factor 2013, сама е пуснала скандалните порно снимки. \r\n\r\n Това твърдят източници, пожелали анонимност, пред „Галерия“. Къдрокосата певица умишлено разпространила кадрите в медиите, търсейки славата, която придоби фолк фурията Галена с подобен „коз“. Тези дни около дуета Alex & Vladi упорито се шуми именно заради публикуваните в жълт седмичник порно фотоси с участието на Алекс. \r\n\r\n На кадрите певицата прави фелацио на неизвестен мъж, преоблечена като медицинска сестра. Къдрокоската не само че не отрече за снимките, но и гостува в сутрешното предаване „На кафе“ при Гала, за да се изкаже по темата. Алекс призна, че тя е момичето от порното, но кадрите са стари и не се срамува от тях. Родителите й също приели нещата нормално. Нелепата й реакция още веднъж доказва твърдението, че тя сама е инициатор на порно скандала. Двете със сестра й не успяха да пробият на музикалната сцена след отпадането си от X Factor. Близначките участваха и в тазгодишния сезон на „ВИП брадър“, но се представиха слабо и първи напуснаха Къщата. Очевидно липсата на интерес към тях е принудила Алекс да вземе крайни мерки. \r\n \n\t\t\t\t\t\t", "date": "2018.03.30", "title": "ЛЕСНА СЛАВА! Близначката Алекс сама е пуснала скандалните порно снимки"}
{"url": "http://www.bnews.bg/article/239473-mladite_hora_v_sasht_nanesoha_tezhak_udar_po_tramp", "text": "\n Мнозинство от младите хора в САЩ смятат, че президентът Доналд Тръмп е расист, нечестен човек и умствено негоден за служба, сочи ново проучване по поръчка на Асошиейтед прес и Ем Ти Ви. \r\nСпоред сондажа най-младите потенциални избиратели в Съединените щати са по-обезпокоени от действията на Тръмп като президент, отколкото по-възрастните си сънародници. \r\n60 на сто от анкетираните младежи са отговорили, че смятат Тръмп за \"умствено негоден\", 62 на сто казват, че той е \"като цяло нечестен\", а 63 на сто - че е расист. Проучването също така констатира, че повече от 7 на всеки 10 американци на възраст между 15 и 34 г. смятат, че Тръмп \"не отразява техните лични ценности\", пише БТА. \r\nТова е първата от поредица анкети, които имат за цел да проучат възгледите на най-младото поколение избиратели, отбелязва АП. \r\n \n\t\t\t\t\t\t", "date": "2018.03.30", "title": "Младите хора в САЩ нанесоха тежък удар по Тръмп "}
{"url": "http://www.bnews.bg/article/239431-krititsite_oplyuha_debyutniya_roman_na_shon_pen", "text": "\n Първата изява на Шон Пен като автор не само не очарова критиците, но ги накара да произнесат тежка присъда - по-добре да се придържа към актьорството. \r\nДебютният роман на 57-годишния Пен, озаглавен \"Боб Хъни, който просто прави неща\", разказва историята на водопроводчик, превърнал се в убиец. \r\nАктьорът изглежда използва първата си книга, за да сподели възгледите си за сегашното състояние на света. Романът например съдържа препратки към настоящия американски президент, описан като \"изключително незряло 70-годишно момче-мъж\", и движението #Аз също, окачествено като \"кръстоносен поход на току-що проходило дете\". \r\nБроени дни след появата си на книжния пазар романът на Шон Пен заема незавидното 89-о място в списъка на бестселърите на \"Амазон\", а критиката не пести хулите си, съобщават от БТА. \"Върхът на айсберга\" в отзивите на критиците е рецензията на Клеър Фалън от \"Хъфингтън пост\", озаглавена \"Писателят Шон Пен трябва да бъде възпрян\". \r\n\"Когато казвам, че Боб Хъни напомня за кошмар, имам предвид, че той е безсмислен, неприятен и ме кара да се потя в ужас и смут\", пише Фалън. \r\nВ същия дух звучи и Марк Атитакис от \"Ню Йорк таймс\": \r\n\"Какво си мисли Шон Пен? Да си пожелаем той никога да не се отказва от всекидневната си работа. С прозата си Пен явно се бори за награда за абсурд\". \r\n  \r\n \n\t\t\t\t\t\t", "date": "2018.03.30", "title": "Критиците оплюха дебютния роман на Шон Пен"}
{"url": "http://www.bnews.bg/article/239452-na_kosam_ot_smartta_kak_izglezhdat_opozharenite_stai_na_futbolistite_ot_tsska_snimki", "text": "\n Огромният пожар, който горя вчера в общежитие в „Студентски град” вчера, е причинил щети по цялата сграда. Екип на bTV влезе в обекта, обитаван до този момент от юноши на ЦСКА. \r\n\r\n Таванът на последния етаж е полусрутен, от него висят кабели и ламарини. Има и много течове. Вчера огнеборците изсипаха върху сградата 90 тона вода. \r\n\r\n Покъщнината в много от стаите е съсипана. \r\n\r\n „Стаите на децата са по-добре – няма поражения по дрехи и имущество, телевизорите са изгорели. Моята е най-зле”, каза директорът на ДЮШ на ЦСКА Стефан Яръмов. \r\n\r\n Докато бъде направен ремонт младите футболисти ще останат на хотел. Това ще отнеме близо месец. \r\n\r\n \r\n \n\t\t\t\t\t\t", "date": "2018.03.30", "title": "На косъм от смъртта: Как изглеждат опожарените стаи на футболистите от ЦСКА (СНИМКИ) \r\n"}
{"url": "http://www.bnews.bg/article/239455-yuliya_skripal_izleze_ot_koma_veche_mozhe_da", "text": "\n Отровената заедно с баща си Сергей Юлия Скрипал е излязла от комата и вече може да се храни самостоятелно. Това съобщиха от Британската служба по здравеопазване, цитирани от Би Би Си. Оттам допълват, че рускинята се поправя, макар и бавно. Тя вече е в съзнание и може да говори, но за нея продължават да се полагат 24-часови специализирани медицински грижи. \r\n\r\n Не се съобщава дали с нея е проведен разпит от британските спецслужби относно отравянето й. Според последните информации за отравянето на двамата, възможно е то да е станало в дома им, тъй като на входа на жилището им е открита най-голямата концентрация от нервно-паралитичното вещество Новичок. \r\n\r\n От посолството на Русия в Лондон отново са поискали достъп до Юлия, която е руска гражданка. \"Ние искаме да видим Юлия, съгласно консулска конвенция от 1968 година\", написа в Туитър представител на посолството. \r\n \n\t\t\t\t\t\t", "date": "2018.03.30", "title": "Юлия Скрипал излезе от кома! Вече може да… "}
{"url": "http://www.bnews.bg/article/239458-golyamo_uspokoenie_toplata_voda_i_parnoto_nyama_da_poskapvat_do_yuli_sled_tova_se_gotvete", "text": "\n Няма промяна в цената на топлинната и електрическата енергия за битови и небитови потребители, реши КЕВР. Към момента на пазара на природен газ не са налице фактически предпоставки за формиране на конкурентна среда и поради това Комисията регулира цената на природния газ за крайните снабдители и за клиентите, присъединени към газопреносната мрежа, като се произнася с отделни ценови решения за всяко тримесечие на годината. \r\n\r\n При утвърждаване на цената на природния газ КЕВР отчита условията по действащия договор между \"Булгаргаз\" ЕАД и \"Газпром Експорт\" и прилага изцяло залегналата в него методика, съгласно която се вземат предвид движението на цената на петрола и на алтернативните на природния газ горива на световните пазари през последните 9 месеца, калоричността на природния газ, както и промените в курса на щатския долар спрямо лева. \r\n\r\n Правомощията на регулатора са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния 2/3 газ и на договора за доставка между двете дружества. \r\n\r\n В Решението на КЕВР утвърдената цена на природния газ за второто тримесечие на 2018 г., на която \"Булгаргаз\" ЕАД продава природен газ на крайните снабдители и на клиенти, присъединени към газопреносната мрежа, е в размер на 361,82 лв. на 1000 куб. м. или 34,04 лв./MWh (без акциз и ДДС). Тя е с 2,6 % по-висока от досегашната цена за І - то тримесечие на 2018 г. и е определена въз основа на представените данни и документи и след направени изчисления съгласно прилагания ценови модел. \r\n\r\n В утвърдената от КЕВР цена на природния газ от 361,82 лв. на 1000 куб. м. са включени: компонента за услугата „обществена доставка“ по чл. 17, ал. 6 от НРЦПГ в размер на 5,42 лв./1000 nm3, както и компонента \"задължение към обществото\" по чл. 11а, ал. 2 от НРЦПГ от 1,37 лв./1000 nm3, която покрива разходите на \"Булгаргаз\" ЕАД за съхранение на количества природен газ в газохранилището в Чирен, съгласно Плана за действие при извънредни ситуации. \r\n\r\n В тази цена не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД. \r\n\r\n Увеличението на цената на природния газ с 2,6 % няма да доведе до промяна на цената на топлинната енергия през ІІ-то тримесечие, както и на цената на електрическата енергия за битовите потребители и небитовите потребители на регулирания пазар. \r\n\r\n Решението на КЕВР за утвърждаване на цената на природния газ за ІІ-то тримесечие на 2018 г. е публикувано на интернет страницата на регулатора. \r\n \n\t\t\t\t\t\t", "date": "2018.03.30", "title": "„Голямо“ успокоение: Топлата вода и парното няма да поскъпват до ЮЛИ! След това се гответе… "}
{"url": "http://www.bnews.bg/article/239437-uau_svetlana_vasileva_poluchi_unikalen_podarak_ot_milionerskiya_sin_gushterov", "text": "\n Светлана Василева се сдоби с нов подарък от годеника си Християн Гущеров. \r\n\r\n Природозащитниците могат да бъдат спокойно, той като поредният ексцентричен подарък за плеймейтката не е хванат в гората, а е луксозната мечка Love Bear, направена от над 2000 малки рози. \r\n\r\n В имението на двойката в полите на Витоша мечките от рози вече стават две, тъй като Светлана получи първата на влизане в Къщата на \"Биг Брадър\" миналия ноември. Тогава 40-сантиметровото мече, подарено от близки приятелки, й донесе късмет, тъй като Василева остана в шоуто до финала му. Гигантският 70-сантиметров мечок е израз на чувствата на Гущеров, който ежедневно намира начини да покаже, че цени жената до себе си. Не е тайна, че през януари със Светлана се сгодиха, очаква се да обявят датата за сватбата си, пише HotNews. Снимка вижте  \r\n \n\t\t\t\t\t\t", "date": "2018.03.30", "title": "УАУ! Светлана Василева получи уникален подарък от милионерския син Гущеров! "}
{"url": "http://www.bnews.bg/article/239456-prognoza_prez_april_shte_stava_za_more", "text": "\n Най-ниските температури през април у нас ще са между минус 1 и 4 градуса, а най-високите - между 28 и 33 градуса, съобщи за БТА Марияна Попова - синоптик от Националния институт по метеорология и хидрология. \r\nПо думите й през тази година през април се очаква средната месечна температура да бъде около и над нормата, която за по-голямата част от страната е между 11 и 13 градуса, по Черноморието и във високите полета - между 9 и 11 градуса, а за планините - от минус 5 до 2 градуса. \r\nМесечната сума на валежите средно за страната през април ще бъде около нормата, която за равнините е между 40 и 70 литра на квадратен метър, а в планинските райони - между 60 и 100 литра на квадратен метър. \r\nНа 1 април през страната ще премине студен атмосферен фронт и температурите за кратко ще се понижат. Ще има и валежи от дъжд, на места с гръмотевици. Впоследствие атмосферата ще се стабилизира и вероятността за валежи е малка. Ще се установи югозападен пренос и отново бързо ще се затопли. \r\nПрез повечето дни от първото десетдневие на април температурите ще бъдат по-високи от обичайните. Около Великден обаче ще се увеличи вероятността за превалявания, а в самия край на десетдневието и температурите ще се понижат. \r\nПрез второто десетдневие температурите ще бъдат близки до средните за периода. Времето ще бъде променливо, ще има и превалявания, на места с гръмотевици. \r\nВ периода 15-18 април ще има вероятност за обстановка с по-повсеместни и временно интензивни валежи. В отделни дни, при ясно и тихо време, сутрешните температури ще остават близки до 0 градуса и има опасност от слани. \r\nИ през третото десетдневие на април по-вероятно е да се запази динамиката на атмосферата. Остават условията за валежи, предимно в следобедните часове, краткотрайни, с петнист характер и с различна интензивност, на места придружени и от гръмотевици. Повече слънце ще има до обяд. Температурите слабо ще се колебаят около стойности, близки до обичайните. \r\nКлиматичната справка определя април като типичен пролетен месец. Температурите се повишават значително. Броят на слънчевите дни се увеличава. Понякога при студени нахлувания от север вали сняг, а минималните температури се понижават под 0 градуса. Опасност от слани съществува през целия месец. При интензивни затопляния се достигат летни температури - до 30-34 градуса. През втората половина на месеца зачестяват гръмотевичните бури. \r\n \n\t\t\t\t\t\t", "date": "2018.03.30", "title": "Прогноза: През април ще става за море..."}
{"url": "http://www.bnews.bg/article/239449-novo_20_ahmed_musa_i_12_te_imami_izlizat_na_svoboda", "text": "\n Ахмед Муса и останалите 12 имами нямат да лежат в затвора. Това стана ясно днес след заседание на Апелативен съд - Пловдив. Муса и съратнитнице му обжалваха присъдите си. С решение на Окръжен съд-Пазарджик соченият за водач на ислямистите в Пазарджишко Ахмед Муса беше осъден на една година затвор.  Днес апелативните магистрати я потвърдиха. \r\n\r\n Така на практика Муса няма да излежи нито ден повече в затвора, тъй като вече е прекарал 12 месеца в килията си в ареста.  Той е признат за виновен в проповядване на религиозна омраза и пропагандиране на ислямистка идеология. Другият обвиняем Юсуф Горелски - един от имамите, беше оневинен по всички обвинения.  \r\n\r\n Административните глоби на останалите 11 имами бяха намалени. Нито те, нито Ахмед Муса се появиха днес. В съда бяха представлявани от своите защитници, съобщи БЛИЦ. \r\n  \r\n \n\t\t\t\t\t\t", "date": "2018.03.30", "title": "Ново 20: Ахмед Муса и 12-те имами излизат на свобода!"}
{"url": "http://www.bnews.bg/article/239467-dnes_e_razpeti_petak_za_katolitsite", "text": "\n Католиците отбелязват Разпети петък. Стотици вярващи от цял свят участваха в процесия в Стария град на Ерусалим. \r\n\r\n Богомолците изминаха пътя „Виа Долороса”, като много от тях носеха големи дървени кръстове. \r\n\r\n Според Библията по този път е вървял Исус Христос преди да бъде разпънат на хълма Голгота. \r\n\r\n За да избегнат инциденти по време на процесията, властите въведоха засилени мерки за сигурност. \r\n \n\t\t\t\t\t\t", "date": "2018.03.30", "title": "Днес е разпети петък за католиците "}
{"url": "http://www.bnews.bg/article/239454-rabotnitsi_nalaziha_antichna_serdika_smenyat_se_udarno", "text": "\n Работници ударно сменят счупени плочки и напукани стъклени куполи на една от емблемите на София – Ларгото. Спешният ремонт идва две седмици, след като ви показахме в какви абсурдни условия се съхранява антична Сердика. \r\n\r\n Почиства се и отводнителният канал, след като водата от снегове и дъждове течеше върху древния град. \r\n\r\n „В рамките на гаранционния срок фирмата изпълнител е дошла да си оправи нещата. Не мога да кажа стойността, ние не поемаме плащане, то е в рамките на гаранцията”, обясни министърът на културата Боил Банов, цитиран от БТВ. \r\n\r\n Гаранцията е 10 години, а тепърва ще се анализират причините за аварията – дали е виновна само зимната обстановка, или изначално ремонтът е бил некачествен. Тепърва... вие си представете за какво става дума, след като сме свидетели как на всеки нов ремонт следва пореден нов ремонт, защото… все нещо не е наред. Столична община! \r\n \n\t\t\t\t\t\t", "date": "2018.03.30", "title": "Работници „налазиха“ антична Сердика! Сменят се ударно… "}
{"url": "http://www.bnews.bg/article/239447-prezidentat_rumen_radev_dari_krav_za_blagorodna_initsiativa", "text": "\n Президентът Румен Радев отправи призив за участие в Националната кръводарителска кампания на БЧК за Цветница. Държавният глава дари кръв за благородната инициатива. \r\n\r\n Със своя хуманен жест президентът откри националната пролетна кампания за безвъзмездно и доброволно кръводаряване „Запалете свещичка, дарете кръв, дарете живот сега!”, съобщиха от БЧК. \r\n\r\n „Вярвам, че с всяка капка дарена кръв спасяваме живот, но и даряваме човечност. Всеки доброволен кръводарител в България заслужава уважението ни заради избора му да помогне на напълно непознат човек. Доброволно и безвъзмездно дарената кръв е ценност, тя няма цена. \r\n\r\n Дарената кръв ни свързва завинаги в истории за благородство, състрадателност и памет за стореното добро. Нека всеки, който може да дари кръв, да се включи в кампанията за кръводаряване „Капка по капка – живот!“ Приемете личната ми благодарност, че ще дарите живот на човек в беда“. С тези думи държавният глава се обърна към всички доброволни кръводарители в България. \r\n\r\n Десетки служители на президентската администрация и на НСО последваха неговата човешка съпричастност към необходимостта от кръв и кръвни продукти за лечението на хиляди нуждаещи се. \r\n\r\n На 1 април в деня на големия християнски празник Цветница, в цялата страна ще се проведе кръводарителска акция, организирана от Националния център по трансфузионна хематология (НЦТХ), Министерство на здравеопазването и Българския Червен кръст, с подкрепата на Българската православна църква. \r\n\r\n С дарителския си акт Румен Радев стартира Мрежата от добрини на БЧК. Червенокръстката организация посвещава инициативата на 140-годишнината си, чийто патрон е президентът на Република България. \r\n \n\t\t\t\t\t\t", "date": "2018.03.30", "title": "Президентът Румен Радев дари кръв за благородна инициатива"}
{"url": "http://www.bnews.bg/article/239423-desi_fotosesiyata_maha_tsitsite_s_kredit_ot_15_bona_slozhila_gi_za_7", "text": "\n Плеймейтката Десислава Димитрова, по-известна като Деси Фотосесията, се гласи за нов кредит. \r\nОказа се, че брюнетката не може да събере пари за отстраняване на силиконовите импланти и устни, след като хирурзите заявили, че щя я таксуват двойно. Близки до нея разкриват, че силиконовите й импланти били на стойност 7 бона, а хирурзите поискали двойно да ги отстранят. \r\nДимитрова сама потвърди информацията, като допълни, че причините за решението й са няколко, част от които здравословни. Тя заяви, че ще намали кубиците в бюста си от 450 на 310 кубика. Освен това сподели, че операцията ще стане след рождения й ден в турска клиника. Към днешна дата нито един от плановете не Деси не е реализиран. Това не убягна на недоброжелателите й в мрежата, които изтъкнаха, че последните фотоси тя позира само с подарени тоалети от различни марки, които представят артикулите си безплатно, с цел реклама. \r\nДруги се усъмниха в плановете й още през януари и обвиниха силиконката в евтин пиар, като заявиха, че от години Деси парадира с пищните си форми, скъпите и различни екстеншъни и посещенията си в естетичните центрове, пише „Телеграф“. \r\n  \r\n \n\t\t\t\t\t\t", "date": "2018.03.30", "title": " Деси Фотосесията маха циците с кредит от 15 бона, сложила ги за 7"}
{"url": "http://www.bnews.bg/article/239441-vodka_rakiya_i_vino_palnyat_butilki_v_nezakonen_tseh_kray_plovdiv", "text": "\n Цех за бутилиране на нелегални алкохолни продукти разкриха митнически и полицейски служители в района на Пловдив, съобщиха от Агенция \"Митници\". \r\n\r\n На 23.03.2018 г. е извършена съвместна проверка на служители от Митница Пловдив и служители на отдел „Икономическа полиция\" към ОД на МВР Пловдив в обект на територията на област Пловдив. \r\n\r\n В хода на проверката в обекта са установени малко повече от 22 000 литра алкохолни продукта, както и наличието на поточна линия за бутилиране. \r\n\r\n В десетлитрови пластмасови туби са открити 80 литра алкохол /спирт/ с алкохолно съдържание от 96,4% vol. Открити са и 276 стъклени бутилки от по 500 ml и 700  ml с етикети с надпис „водка\" и марка на известна ракия. Всички бутилки са без български акцизен бандерол. Общото количество на открития нелегален етилов алкохол е 229.4 литра. \r\n\r\n Другото открито количество от 21 770 литра представлява течност с различен цвят (бял и червен) с мирис на вино. Част от него - общо 5100 литра се е съхранявало в наливно състояние в метален съд, а останалото е било подготвено за изнасяне от обекта - бутилирано в пластмасови туби по два литра, облепени с етикети и подредени на палети. \r\n\r\n В обекта е открита и поточната линия, на която се е извършвала незаконната дейност. \r\n\r\n Пред митническите служители не са представени, както документи, удостоверяващи плащането на дължимия за стоките акциз, така и документи за регистрация на обекта по реда на Закона за акцизите и данъчните складове (ЗАДС). \r\n\r\n Всички алкохолни продукти, както и бутилиращата линия са иззети. Взети са проби за лабораторен анализ. По случая ще бъдe образувано административнонаказателно производство по реда на ЗАДС. \r\n\r\n За откритите стъклени бутилки с етилов алкохол е образувано досъдебно производство по описа на Митница Пловдив под надзора на Районна прокуратура Пловдив. \r\n \n\t\t\t\t\t\t", "date": "2018.03.30", "title": "Водка, ракия и вино пълнят бутилки в незаконен цех край Пловдив"}
{"url": "http://www.bnews.bg/article/239443-okonchatelno_22_g_zad_reshetkite_za_izverga_ubiets_na_malkata_asya_zashtoto_plachela", "text": "\n \r\nВърховният касационен съд осъди на 22 г. затвор 30-годишния Николай Шанков, който преби до смърт 3-годишната Аксиния от село Слана бара. \r\nРешението на върховните магистрати е окончателно и не подлежи на обжалване, съобщават на сайта си от съда.  \r\nМомиченцето бе убито на 7 май м.г., докато 26-годишната му майка Димитрина пасяла кравите и не била вкъщи. 30-годишният рецидивист Николай Шанков, който живеел на семейни начала с майката, пребил 3-годишната Ася в стая на постройка в стопанския двор. Мъжът удрял детето с юмруци, ритал го, а накрая взел и метална тръба, с която го бил по главата и тялото. Причината за жестокото убийство била, че детето плачело.  \r\nПастрокът бе задържан, като направи самопризнание и поиска съкратен процес. На първа инстанция Шанков получи доживотен затвор, но заради съкратеното следствие съдът го намали на 25 години затвор. Подсъдимият бе осъден да заплати на майката Димитрина Георгиева 80 000 лева за неимуществени вреди. \r\nАпелативните магистрати намалиха присъдата на 22 години затвор, но и това се стори много на детеубиеца, който обжалва пред Върховния касационен съд. В жалбата си рецидивистът твърди, че е допусната явна несправедливост на наказанието и иска намаляване на размера му на 20 години, атакува и присъденото обезщетение.  \r\nТричленният състав на ВКС намира, че инстанциите по същество са определили адекватно по вид наказание измежду предвидените алтернативни. Наложеното наказание „лишаване от свобода“ за срок от 22 години е около и под средния размер на предвидената замяна на „доживотен затвор“ с наказание „лишаване от свобода“ за срок от 15 до 30 години.  \r\nПри определянето на размера на наложеното наказание и двете инстанции са отчели в достатъчна степен смекчаващите обстоятелства по делото (направено самопризнание, грижа за семейството). Въпреки това, отегчаващите обстоятелства (жертвата е „малолетно лице“, убийството е осъществено с особена жестокост, съдебното минало на подсъдимия) изключват възможността за по-благоприятно третиране на подсъдимия чрез допълнително намаляване на наложеното му наказание, пишат в мотивите си съдиите от ВКС. \r\n\r\n Върховните съдии не намират основания за изменение на решението на въззивния съд и в гражданско-осъдителната му част, като отчитат, че съдилищата правилно са приели съществуващата роднинска връзка като доказателство за основателността на иска, а определеният по справедливост размер е съобразен с интензитета и продължителността на негативните емоционални преживявания. \r\n\r\n   \r\n \n\t\t\t\t\t\t", "date": "2018.03.30", "title": "ОКОНЧАТЕЛНО: 22 г. зад решетките за изверга убиец на малката Ася, защото плачела!"}
{"url": "http://www.bnews.bg/article/239445-zapochna_svetovnata_kupa_po_hudozhestvena_gimnastika_v_sofiya_vizhte_programata", "text": "\n Световната купа по художествена гимнастика в София започна днес от 13:00 часа в \"Арена Армеец\" , с първите изигравания, а към 16:30 ще се състои церемонията по откриване на турнира. \r\n\r\n 56 грации от 34 страни ще се борят за медалите от днес до 1 април. \r\n\r\n Ето цялата програма за деня: \r\n\r\n WORLD CUP SOFIA 2018 \r\nпрограма за 30.03.(петък) \r\n\r\n 13.00 – 14.35 \r\n\r\n Индивидуален многобой Група А – 2 уреда \r\n\r\n 14.35 – 14.45 \r\nПочивка \r\n\r\n 14.45 – 16.20 \r\nИндивидуален многобой Група В – 2 уреда \r\n\r\n 16.30 – 17.00 \r\nЦЕРЕМОНИЯ ПО ОТКРИВАНЕ НА СВЕТОВНАТА КУПА \r\n\r\n 17.00 – 18.35 \r\nИндивидуален многобой Група С – 2 уреда \r\n\r\n 18.35 – 18.45 \r\nПочивка \r\n\r\n 18.45 – 19.20 \r\nАнсамбли | група А | 5 обръча \r\n19.20 – 20.00 \r\nАнсамбли | група B | 5 обръча \r\n\r\n 30 march Friday \r\n12.15 – 13.00 \r\n\r\n Judges’ draw – Arena Armeec Hall – Judges’ room \r\n13.00 – 14.35 \r\n\r\n Individual – Group A 2 apparatus  \r\n14.35 – 14.45 \r\n\r\n Break \r\n14.45 – 16.20 \r\n\r\n Individual – Group B 2 apparatus \r\n16.30 – 17.00 \r\n\r\n OPENING CEREMONY \r\n17.00 – 18.35 \r\n\r\n Individual – Group C 2 apparatus  \r\n18.35 – 18.45 \r\n\r\n Break \r\n18.45 – 19.20 \r\n\r\n Groups | Group A | 5 hoops  \r\n19.20 – 20.00 \r\n\r\n Groups | Group B | 5 hoops  \r\n19.20 – 20.00 \r\n \n\t\t\t\t\t\t", "date": "2018.03.30", "title": "Започна Световната купа по художествена гимнастика в София, вижте програмата"}
{"url": "http://www.bnews.bg/article/239440-grobarya_ot_big_bradar_se_obezobrazi_narisuva_si_cherepi_varhu_litseto_shok_snimka", "text": "\n Колоритният участник от „Биг Брадър фемили“ Веселин Кузмов – Гробаря си татуира лицето \r\n\r\n Окръгленият бивш съквартирант е познат с буйния си нрав, неподправено грубовато поведение, а отскоро и напълно странен облик. Страстта му към кожните рисунки е от години, но крайното решение да започне да си рисува лицето идва след края на предаването „Биг Брадър фемили“. \r\n\r\n   \r\n\r\n След като става победител заедно със съпругата си Ели прибират 200 000 лева всекидневието на семейството вече не е съвсем розово. Веселин разкрива за многобройните изневери на жена си и че тя тайно теглила от спечелената награда. Двамата се развеждат по бързата процедура, но продължават да отглеждат детето си заедно. След като се разделя с Гробаря, съпругата му преживя любовна афера с небезизвестния бандит Пеньо Мангъров, излежал присъда за изнасилване. \r\n\r\n  Под въздействието на опиати Веско започва да рисува освен тялото си и лицето си с мастило. Към момента риалити звездата има 12 татуса върху лицето си, като впечатление прави огромният череп с крила върху челото му. Рисунките са огледални, а сред тях могат да се открият и химичните символи на кислорода – О2 както и на водата H2O, в средата на носа си Гробаря има нарисуван плюс, както и знака за мъжки пол. От двете страни на слепоочията пък се намира знакът за безкрайност, а под тях огледално още 2 изображения на череп. Под брадата има рисунка във вид на мрежа. Освен лицето Гробаря е изрисувал ръцете и гърдите си. Снимка вижте  \r\n \n\t\t\t\t\t\t", "date": "2018.03.30", "title": "Гробаря от Биг Брадър се обезобрази, нарисува си черепи върху лицето (ШОК СНИМКА) "}
{"url": "http://www.bnews.bg/article/239439-za_maniatsite_nominiraha_dzhudas_priyst_za_zlatni_bogove", "text": "\n Британските величия на тежката музика \"Джудас прийст\" са сред номинираните за наградите \"Златни богове\" на сп. \"Метъл хамър\", съобщи Контактмюзик.  \r\n\r\n Роб Халфорд и компания ще се съревновават за отличието за най-добра британска група. В категорията са номинирани още \"Крадъл ъв филт\", \"Ейлсторм\", \"Роло Томаси\" и \"Аскин Аликзандрия\".  \r\n\r\n С номинации за най-добра международна група са \"Стоун сауър\", \"Тривиум\", \"Паркуей драйв\", \"Мерилин Менсън\" и \"Арч енеми\". \r\n\r\n Носителите на приза за най-добра група на живо ще бъдат избрани измежду \"Сабатон\", \"Лакуна койл\", \"Конвърдж\", \"Кенибъл корпс\" и \"Солстафър\".  \r\n\r\n В категорията за музикално събитие на годината са номинирани фестивалите \"Даунлоуд\", \"Блъдсток\", \"Тек-фест\", \"Чикаго оупън еър\" и \"Вакен\".  \r\n\r\n Водещ на \"най-тежката\" церемония в музиката ще бъде вокалът на \"Хейтбрийд\" Джейми Джаста. Отличията ще бъдат раздадени в Лондон на 11 юни. \r\n\r\n На 21 юли т.г. британската група ще зарадва и българските си фенове в Пловдив. \r\n \n\t\t\t\t\t\t", "date": "2018.03.30", "title": "За маниаците: Номинираха \"Джудас прийст\" за \"Златни богове\""}
{"url": "http://www.bnews.bg/article/239450-praseshki_pir_v_mo_za_chrd_na_agent_ivan_valeri_simeonov_go_otsviri", "text": "\n Голям прасешки пир спретнал вчера във военно министерство началникът му агент Иван. Скъпи питиета и мезета били в почерката на Шиши, за които той намекна още по-рано през деня в парламента. \r\n\r\n Той отиде по-рано на заседанието на военната комисия и призна, че се е зарадвал, че депутатите го извикали на блицконтрол точно на рождения му ден, за да може да ги почерпи. \r\n\r\n , смигна министърът към членовете на комисията в намек за питиета. \r\n\r\n Пушки и кама са сред подаръците на все още военния министър. Едната от пушките е с щик - капсула пушка, образец от 1870-1880 г., а втората е шишане. Воеводите го дариха с колаж на ключови моменти от министерската му кариера с надпис: \"Силата да бъдеш лидер\". \r\n\r\n Никой явно не се е осмелил да му подари белезници, които най биха му отивали, както за това вече призовават ЕК куп разследванияя, включително това на авторитетното френско издание \"Нувел осерватьор\", което директно го посочва като глава на шайката далавераджии с българско гражданство. \r\n\r\n Поводът, за да се върнем към фактите, е неотдавнашната констатация на френския в. „Нувел обсерватьор“, че ВМРО е замесена в криминална търговия с български паспорти, отново става въпрос за криминално присвояване на стотици милиони левове. \r\n\r\n Обилната почерпка е била и скъпо платена. Знае се и кой е пил, но знаем ли кой е платил сметката? \r\n\r\n   \r\n\r\n   \r\n \n\t\t\t\t\t\t", "date": "2018.03.30", "title": "Прасешки пир в МО за ЧРД на агент Иван! Валери Симеонов го отсвири!"}
{"url": "http://www.bnews.bg/article/239465-gradskiyat_transport_v_sofiya_nezakonen_kakvo_otgovori_agent_na_fandakova", "text": "\n Целият градски транспорт в София се движи без всякакви документи, без разписание, без договори и всичко зависи от кмета. \r\n\r\n Това заяви депутатът от БСП Георги Свиленски в парламента. Позволих си на транспортна комисия да попитам изпълнителния директор на „Автомобилна администрация“, в присъствието на зам.-министъра на транспорта Ангел Попов, как работи транспортът в София, каза още народният представител и цитира стенограмата.  \r\n\r\n Кой гарантира в Столична община сигурността и качеството на услугата? Кой гарантира, че не се изразходват неправомерно средства по заплащане на тази услуга? Този въпрос ще пътува към прокуратурата, каза още Свиленски. \r\n\r\n Питам г-жа Фандъкова дали е вярно твърдението на директора на ДАИ, защо и кой в Столична община за пореден път допусна да не е изрядна общината в ключов сектор - транспорта, кой ще понесе отговорност и как г-жа Фандъкова ще понесе отговорност от първо лице единствено число, защото не може да продължава да се крие за своите зам.-кметове и директори на дирекции. Отговорността е нейна“, заяви председателят на БСП-София Калоян Паргов. Той е категоричен, че Фандъкова трябва да даде отговор на тези въпроси. „Тази информация е много обезпокоителна. Градският транспорт в София е извън легитимността“, коментира той. Паргов припомни скандално решение, взето след одитен доклад на Сметната палата - удължаване на договорите на „Карат – С“.  \r\n\r\n Зам.-председателят на комисията по транспорт в Столичната община Зафир Зарков отрече твърденията на БСП. Всички линии на градския транспорт са с \"ясни и точни регламенти и договори\", категоричен бе той. \r\n\r\n От изказването на БСП излиза, че не правят разлика между градски и междуградски транспорт. Всичко това може да се определи като евтин политически пиар, отговори Зарков на обвиненията.  \r\n\r\n В настоящия момент по действащи договори за междуградски транспорт по републиканската транспортна схема след проведена поръчка през 2017 г. има действащи 48 договора. 10 линии са до закупуване на нови автобуси като част от условията и те ще влязат в действие. За 8 линии, за които не е имало кандидат или не е отговарял на изискванията, се подготвя нова процедура. За нея е искано разрешение от областния управител на София, както повелява и законът\", добави Зарков. \r\n \n\t\t\t\t\t\t", "date": "2018.03.30", "title": "Градският транспорт в София – НЕЗАКОНЕН! Какво отговори \"агент\" на Фандъкова? "}
{"url": "http://www.bnews.bg/article/239442-alo_glasat_na_balgariya_smenete_drehite_na_vodeshtite", "text": "\n И следващата неделя ще гледаме зелените червило на Поли, рокля на Камелия и вратовръзка на Иван Лечев \r\n\r\n Музикалното риалити „Гласът на България“ е толкова реалистично, че чак свят да ти се завие. \r\n\r\n Реалността му лъха отвсякъде, и макар да знаем, че е реализирано предварително на запис, заснетите за 2-3 дни кастинги, не се различават по нищо. Епизодите, които се излъчват в момента ще продължат още няколко седмици, са сякаш един и същ всеки път. \r\n\r\n Незнайно защо тоалетите и дрехите на треньори и водещи на шоуто са еднакви всеки пореден епизод и не се смениха и миналата неделя, коментират изумени зрители. \r\n\r\n Нима телевизията стигна до там да пести от стилисти и гардероб за хората, които са всяка неделя на екран със същите одежди, грим и прически? \r\n\r\n Вече четири седмици дрехите на треньорите и водещите са все същите \r\n\r\n Макар и да се изреждат различни участници, почитателите на предаването са принудени да гледат зелените червило на Поли Генова и рокля на Камелия вече поредна седмица. Зеления цвят явно е завзел сезона на „Гласът“ и няма намерение да си тръгне, наместил се е дори и във вратовръзката на Иван Лечев. \r\n\r\n Разочароващ е факта, че продуцентите не са предвидили набиващото се на очи еднообразие и не са помислили за смяна на визията на основните действащи лица в музикалното риалити за таланти. \r\n\r\n От промотиращото следващия епизод видео става ясно, че и предстоящата неделя, треньорите ще продължават да се подвизават облечени в превърналите се в телевизионни артефакти дрешки, с които търкат на креслата си от началото на сезона, пише LifeOnlibe.bg \r\n \n\t\t\t\t\t\t", "date": "2018.03.30", "title": "Ало, \"Гласът на България\", сменете дрехите на водещите!!!"}
{"url": "http://www.bnews.bg/article/239425-metresata_na_plevneliev_se_legalizira_hvali_se_s_godezhen_prasten_snimka", "text": "\n Водещата Деси Банова получила предложение за брак от президента Росен Плевнелиев на едно от пътуванията им във Виена. Годежът бил много романтичен, но Банова не пожела да разкрие подробности. Тя сподели в \"На кафе\", че иска голяма сватба с много приятели, но далеч от медиите. \r\nНовината била приета много добре от роднините на Деси: \"Не беше изненада за най-близките, тъй като той още от началото заяви сериозните си намерения.\" \r\nРосен Плевнелиев и Деси Банова официално обявиха връзката си миналия ноември, но романтичните им отношения датират още от лятото на 2017 г. \r\nОколо Коледа Плевнелиев обясни в интервю за \"24 часа\": \"Аз се радвам на една истинска любов, която не може да бъде измерена в пари. Продължаваме да живеем по начина, по който сме живели. Истинската любов не се базира на пари. Тя се базира на усещането, че имаш до себе си човек, който е твоят човек.\" Вижте пръстена  \r\n \n\t\t\t\t\t\t", "date": "2018.03.30", "title": "Метресата на Плевнелиев се легализира, хвали се с годежен пръстен (СНИМКА)"}
{"url": "http://www.bnews.bg/article/239474-firma_za_softuer_sponsorira_tantsov_festival_posveten_na_plovdiv_snimki", "text": "\n 1104 танцьори от 56 танцови клуба от три държави ще участват в седмия Международен квалификационен танцов фестивал „Пловдив – древен и вечен“, съобщава БТА. \r\n\r\n Организатори на събитието, което ще се проведе на 31 март и 1 април в Многофункционална спортна зала Колодрума в Пловдив, са момичетата от Спортен клуб „Самодива“, с подкрепата на община Пловдив, програма „Пловдив за младите“ и „старейшините“ от “Elders” – една от най-успешните софтуерни фирми в града. \r\n\r\n „Очакваме гости от Румъния и Гърция, интересът сред българските клубове е огромен“, казва Диана Станчева (на портретната снимка), хореограф от клуба. \r\n\r\n „Защо софтуерна фирма спонсорира танцов фестивал? Защото нямаше  състезание по надяждане! Шегуваме се, разбира се – просто искахме да съберем няколко стотин красиви момичета на едно място. Пак се шегуваме, естествено – казва Благовест Петров, партньор в „Elders”. – Ние сме фирма, в която средната възраст едва стига 26, съвсем логично ни се стори да ударим рамо на събитие, в който участват предимно млади хора и деца. Познаваме организаторите, знаем какъв ентусиазъм влагаха в предишните години и решихме, че 7 е хубаво число, като за първо издание на фестивала, в което и ние да се включим.“ \r\n\r\n „Включваме се, но никой да не очаква от нас танцови умения! – допълва Константин Тенекеджиев от „Elders” – За нас танцът е код, чието съвършенство можем да се наблюдаваме само отстрани. Нашите кодове са други и все пак има прилики – и едното, и другото са добри само след дебъгване, т.е. след като от „движенията“ – на софтуера или  на танцьорите – изчезнат всички грешки.“ \r\n\r\n Тази година в състезанието в града под тепетата ще бъдат показани 360 хореографии в 15 различни танцови стила. \r\n\r\n Танците ще бъдат оценявани от авторитетно международно жури, в което участват шампион по художествена гимнастика, специалисти в стиловете модерен танц, балет и улични танци, балетен педагог, майстор на спорта по спортна гимнастика, специалист по танцов театър и др. \r\n\r\n Участниците ще получат купи, медали и много материални награди, както и безплатни танцови семинари с членовете от журито. \r\n\r\n Танцовият фестивал „Пловдив – древен и вечен“ е квалификация за друг танцов фестивал –  „Храмът на Кибела“, финалът на който ще се проведе от 28 юни ди 01 юли в Кранево. \r\n\r\n Танците, събрали най-много точки от журито на състезанието в Пловдив, ще получат право да се състезават на големия финал за титлата „Победител ‘2018“ \r\n\r\n „Elders“ e една от най-бързо развиващите се софтуерни фирми под тепетата. Създадена е преди година и половина от петима приятели – Благовест Петров, Константин Тенекеджиев, Симеон Димов, Калин Венков и Николай Мънков. Компанията успешно разработва софтуерни продукти за клиентите си в САЩ и Европейския съюз и бързо стана един от най-предпочитаните работодатели в Пловдив. \r\n\r\n „Има причина да ни харесват младите хора, – обяснява Симеон Димов. – Ние държим да запазим атмосферата в офиса, да работим така, както и в началото – група приятели, събрали се да свършат работа. Това така и ще остане“. \r\n\r\n \r\n \n\t\t\t\t\t\t", "date": "2018.03.30", "title": "Фирма за софтуер спонсорира танцов фестивал, посветен на Пловдив (СНИМКИ)"}
{"url": "http://www.bnews.bg/article/239429-zverev_izmestva_grigor_ot_chetvartoto_myasto_v_svetovnata_ranglista", "text": "\n Александър Зверев ще измести Григор Димитров от четвъртото място в световната ранглиста. Това ще се случи след обновяването ѝ в понеделник (2 април), а причината е великолепното представяне на 20-годишния германец на турнира в Маями. \r\n\r\n Зверев се класира за полуфинал в надпреварата след победа над 29-ия в схемата Борна Чорич с 6:4, 6:4. Германецът пласира 8 аса и не допусна пробив. Той взе първия сет с брейк в петия гейм, а във втората част проби за 5:4, след което затвори мача при собственото си подаване. \r\n\r\n В търсене на трети финал в турнирите \"Мастърс\" след Рим и Монреал през миналата година Зверев ще се изправи срещу испанеца Пабло Кареньо Буста. \r\n\r\n Точките, спечелени от четвъртфинала пък са достатъчни на Зверев да се изкачи с едно място в подреждането на АТР. Той събра 4685 точки. Димитров, който отпадна във втория кръг в Маями от Жереми Шарди, има в актива си 4635 точки. \r\n\r\n Българинът ще излезе отново на корта на 16 април, когато започва турнира в Монте Карло. \r\n \n\t\t\t\t\t\t", "date": "2018.03.30", "title": "Зверев измества Григор от четвъртото място в световната ранглиста"}
{"url": "http://www.bnews.bg/article/239432-balgarite_nay_zastrasheni_ot_manipulatsii_chrez_falshivi_novini", "text": "\n Балканските държави, сред които – и България, са най-застрашени от манипулации, извършвани чрез фалшиви новини. Това показват данните от изследване на „Отворено общество” в 35 държави. Нашата страна е в групата на тези, при които се събират няколко негативни тенденции – контролирани медии, некачествено образование и ниска степен на доверие между хората. \r\n\r\n Изследването, което се провежда за втори път, се базира на данни на „Фрийдъм Хаус” и „Репортери без граници” за свободата на словото, на PISA за качеството на образованието, на ООН за електронното участие и на Евростат за доверието. Във всички тях България се представя катастрофално през последните години и така не е изненадващо, че е на 30 място от 35 държави, редом със Хърватия, Унгария, Гърция, Сърбия, Черна гора, Босна и Херцеговина, Албания, Македония и Турция. \r\n\r\n За една година България не е променила позицията си. По показателя „Доверие между хората” само Сърбия е по-зле от нас. \r\n\r\n На обратния полюс са държавите от Северозападна Европа – най-подготвени да противодействат на дезинформацията са скандинавските страни, Холандия, Естония и Ирландия. \r\n\r\n Припомняме, че в сърцето на Европа на 1 март над 120 български граждани, сред които европейски политици, професори, журналисти и студенти, обсъдиха темата за корупцията и генезиса на фалшивите новини по време на конференция в Брюксел,  \r\n\r\n \"Фалшивите новини раждат корупция и корупцията ражда фалшиви новини\", категоричен е евродепутатът Николай Бареков. По думите му голяма част от медиите са се превърнали в корупционен отряд. Като пример той посочи медийния кръг “Капитал”, където често се засягат теми, в които ясно прозират корпоративни интереси. \r\n \n\t\t\t\t\t\t", "date": "2018.03.30", "title": "Българите най-застрашени от манипулации чрез фалшиви новини"}
{"url": "http://www.bnews.bg/article/239433-kevorkyan_za_plagiatite_kak_prisvoyava_ivan_krastev_shte_gonim_li_rusnatsi", "text": "\n Попадна ми поредният коментар на Иван Кръстев във вестник „24 часа“ – за срещата във Варна. \r\nОзаглавен е „Защо е по-добре на масата, а не в менюто“.  \r\nВ краткия си текст, Кръстев пише следното: „Малките европейски народи са научили от историята си, че КОГАТО НЕ СА ПОКАНЕНИ НА МАСАТА за преговори, най-вероятно ТЯХНОТО МЯСТО Е някъде В МЕНЮТО“. \r\nЗвучи авторитетно, остроумно и пр. – само дето си е плод на чисто присвояване. \r\n\r\n Кръстев е плагиат: нахално използва фразата „Ако не си се подредил на масата, значи си част от менюто“. \r\nТя принадлежи на Глен Бек, открадната е от книгата му „Залезът на демокрацията“ - Софтпрес, 2011 г., глава трета, стр. 47. \r\nТака работят многознайковците като Кръстев – ако някой се разрови из писанията им, ще трябва да се направи веднага паметник на българския политолог/плагиат. \r\n\r\n Кръстев ни го пробутват непрекъснато на масата.  \r\nОт години той е един от апологетите на Крадливия Преход – и затова не е чудно, че и сам си позволява да краде.  \r\nВъпросният плагиат е известен и като един от знаменосците на фалшивия български антикомунизъм, макар че е от най-натрапчивите ренегати - като се има предвид, че баща му беше важна клечка в отдел на Централния комитет на Българска комунистическа партия.  \r\nОтхранен е, както подобава, от проклетите „комуняги“. \r\n\r\n Няма нищо против и да участва в някои скверни конспирации – една от тях бе направо позорна: когато уговаряше Бойко да разкара Ирина Бокова, като български кандидат за шеф на ООН, и да я смени с Кристалина Георгиева.  \r\nЕдна брутална, просташка история, която ни представи пред света като дива държава, напътствана от мизерни интриганти. \r\n\r\n Занятието, което у нас минава за „политология“, по начало си е миризливо, това е вън от съмнение.  \r\nНо, все пак, би трябвало поне да не е толкова нахално. \r\n\r\n Смешното е, че за да се сложи на Бойко и да направи апология на „историческата“ Варненска среща, Кръстев се издава като присвоител на чужди фрази. \r\n\r\n Някой може да сметне, че въпросната кражба е дреболия – все пак, Иван Костов - менторът на Плагиата, хайдушки разпродаде/разкраде най-ценните притежания на българското стопанство.  \r\nСамо че, не е дреболия – и няма да е никак справедливо да не се каже, че един от най-яростните палачи на Миналото ни е човек, който свива чужди фрази оттук-оттам. \r\n\r\n Няколко думи за Глен Бек, когото Кръстев е окрал. \r\nТой е телевизионен водещ и продуцент, политически коментатор, автор на 13 бестселъра, шест от които са оглавявали класацията на „Ню Йорк таймс“.  \r\nЗа романа му „Залезът на демокрацията” казват, че е „на път да се превърне в мрачното пророческо откровение на нашия век“. \r\n\r\n Глен Бек е автор и на книгата „Всичко е заради Исляма“, също издадена у нас.  \r\nКой е щипнал от нея? \r\n*** \r\nАко свържем тази тема с предишната – за срещата във Варна, трябва да си припомним, че българското знаме дори не го видяхме там - до турското и европейското знаме.  \r\nПосредникът няма ли право поне на едно знаме - хайде да не е Самарското, а едно най-обикновено?  \r\nТака присъстват малките народи на Масата. \r\n\r\n *** \r\nВ някои коментари ме питате, дали ще гоним руски дипломати. \r\nАз пък да ви питам: Вярвате ли на проучването на „Алфа Рисърч“, че има „чувствителен спад“ в отношението на българите към Русия? \r\n\r\n Говорителката на руското външно министерство Захарова казала: \r\n\"Не Русия, а българските власти трябва да коментират прибирането на посланик Бойко Коцев за консултации и на какво основание го правят\".  \r\nИ допълнила: \"Може би България има данни или някакви доказателства по случая \"Скрипал\", ако е така, дайте ги\". \r\n\r\n Захарова ни гъбарка – руснаците добре знаят, че ние сме страхливци и върто.ъзовци. \r\nНашите политици отдавна съм ги нарекъл сезонни дупедавци - това сякаш им върши работа. \r\nНо е така само външно – иначе единствено се самоунижават, нищо повече. \r\n\r\n Би Ти Ви направи анкета: „Каква трябва да е реакцията на България по случая „Скрипал“? \r\nРезултатът:  \r\nТрябва да реагира солидарно с държавите от ЕС и НАТО – 12%. \r\nНе се налага да реагира – 75%. \r\n\r\n Ще гоним ли? \r\nКато съдя как се е разпасал Цветанов - вторият/левият език на Бойко - по-вероятно е да гоним. \r\nСетне ще гоним вятъра. \r\nНо сме свикнали: винаги да сме \"солидарни\" - и прекарани. \r\n\r\n *** \r\n*ПОСЛЕСЛОВ /30 март, 11,58/ \r\n\r\n Все пак - ИЗБРАХА СОЛИДАРНОСТ С РАЗУМА. \r\nПоздравления - ако решението е окончателно. \r\n\r\n \r\n \n\t\t\t\t\t\t", "date": "2018.03.30", "title": "Кеворкян за плагиатите: КАК ПРИСВОЯВА ИВАН КРЪСТЕВ ЩЕ ГОНИМ ЛИ РУСНАЦИ*"}
{"url": "http://www.bnews.bg/article/239434-putin_ruskite_samoleti_mozhe_da_dostignat_do_kosovo_v_ramkite_na_dva_chasa_i_da_deystvat_koy_shte_ni_spre", "text": "\n \r\nВ случай на нов опит за погром над сърбите в Косово или операция, насочена към окупация на северната част на най-младата държава на Балканите, Руската федерация ще изпрати своевременно значителна военна помощ на Сърбия. \r\nТова е едно от ключовите послания, които руският президент Владимир Путин е изпратил на сръбския си колега Александър Вучич в рамките на телефонен разговор, съобщава белградското електронно издание Srbija Danas, цитирано от Фокус. Сръбската медия се позовава на източник от Москва, който разкрива детайли от разговора между двамата президенти. \r\n\r\n Сърбия, която Путин официално определи като \"най-важния партньор и съюзник в Европа\" на Русия, може разчита на максимална помощ и защита от страна на Москва, твърди източникът на изданието. \r\nСпоред думите му, още преди време Путин лично е наредил на генералите и други военни експерти да разработят подробни планове за спешна военна помощ за Сърбия в случай на крайна необходимост. \r\nВ тях е посочено, че руските самолети може да достигнат до Косово в рамките на два часа и да действат, за да защитят сръбските държавни и национални интереси. \r\nСъщо така е разработен подробен план за прехвърлянето на най-известните руски специални сили в Сърбия. Оценката е, че те може да бъдат дислоцирани в Сърбия, т.е. в Косово, за най-малко 24 часа. \r\nНа въпрос как руските самолети ще достигнат до Косово, след като е малко вероятно страните от НАТО, които заобикалят Сърбия в обръч, да разрешат преминаването им, официалното лице от Москва, чието име не се разкрива, отговаря по следния начин:  \r\nВ документа \"стратегия за защита на Сърбия\" се споменава и възможността да се действа в Косово и от далечни разстояния. \r\n\"Русия има ракетна система в Черно море, но и от други места може да действа срещу вражески цели в Косово. Няма сила, която да ни попречи да защитим сърбите\", категоричен е източникът. \r\nСръбската армия показа мускули в четвъртък под зоркия поглед на президента Александър Вучич и чужди дипломати, стреляйки истински бойни снаряди в учебна атака срещу бунтовнически позиции на военен полигон, източно от Белград, предаде \"Ройтерс\". \r\nВоенното учение, под названието \"Синергия 2018\", се проведе три дни, след като косовската полиция използва сила, за да разпръсне сръбски протестиращи в град Косовска Митровица в неспокойната северна част на Косово и задържа за кратко официално лице от сръбското правителство. \r\nИнцидентът влоши и без това напрегнатите отношения между Сърбия и Косово, нейна бивша южна провинция, която провъзгласи независимост през 2008 година след кървава война 10 години по-рано. \r\nКомандирът на армията генерал Любиша Дикович заяви, че учението, в което участваха повече от 900 военнослужещи, е било част от планираните маневри за 2018-а година. \r\n  \r\n \n\t\t\t\t\t\t", "date": "2018.03.30", "title": "Путин: Руските самолети може да достигнат до Косово в рамките на два часа и да действат, кой ще ни спре?"}
{"url": "http://www.bnews.bg/article/239446-zam_shefat_na_feysbuk_vsichko_koeto_pravim_v_imeto_na_rastezha_e_opravdano_zukarbarg_ne_sam_saglasen", "text": "\n Всичко, което правим в името на растежа, е оправдано. Това пише заместник-директорът на Facebook Андрю Босуърт във вътрешен за компанията документ, разпространен сред служителите през 2016 г. Той разкрива, че работещите в социалната мрежа са напълно наясно с негативните последици от бизнес стратегията си. \r\n\r\n \"Всяко нещо, което правим в името на растежа, е оправдано\", пише Босуърт. \"Всички съмнителни практики за импротиране на контакти. Всичко, което помага на хората да останат по-лесно откриваеми от приятели. Цялата работа, която вършим, за да подобрим комуникацията. Работа, която вероятно ще трябва да свършим и в Китай някой ден.\" \r\n\r\n В бележката, с която разполага Buzzfeed News, наречена \"The Ugly\", Босуърт обяснява, че Facebook вярва, че си заслужава да поема рискове, за да расте, и това е така заради по-голямата цел – да свързва хората по целия свят. \r\n\r\n \"Това може да е лошо, ако се възприема отт негативна гледна точка. Може да коства човешки живот, ако някой бъде изложен на насилие. Може някой да умре в терористична атака, координирана в нашите инструменти.\" \r\n\r\n Босуърт е талантлив лидер, който обаче казва много провокативни неща, казва изпълнителният директор на Facebook Марк Зукърбърг в отговора си до Buzzfeed News, в който коментира документа. \r\n\r\n \"Това беше едно от тези неща, с които повечето хора във Facebook, включително и аз, категорично не се съгласихме. Никога не сме вярвали, че целта оправдава средствата\", обяви Зукърбърг. \r\n\r\n Босуърт пък заяви днес в Twitter, че не е бил съгласен с всичко това, когато е публикувал текста, нито е съгласен с него сега. По думите му той се е опитвал да хвърли повече светлина върху въпроси, които са неприятни за обсъждане, но са ключова част от изграждането на продуктите. Той казва, че текстът \"целял да бъде провокативен\". \r\n\r\n \"Това беше едно от най-необичайните неща, които съм писал вътре в компанията и последвалото разискване на въпроса помогна за оформянето на нашите предложения по-добре“. \r\n\r\n Босуърт е част от най-тесния кръг на Марк Зукъбрърг, припомня Buzzfeed. Той става част от Facebook през януари 2006 г. и играе ключова роля в развитието на социалната мрежа. \r\n\r\n Текстът, разпространен сред служителите на компанията, е написан от Босуърт ден след като убийството на мъж в Чикаго е пуснато на живо в социалната мрежа чрез функцията Facebook Live. \r\n\r\n През последната година Facebook е замесена в редица скандали, последният от които е свързан с използването на данните от 50 милиона потребителски профила от аналитична фирма \"Cambridge Analytica\", разработила стратегията, която вкара Доналд Тръмп в Белия дом и изкара Великобритания от ЕС. \r\n\r\n   \r\n \n\t\t\t\t\t\t", "date": "2018.03.30", "title": "Зам.-шефът на Фейсбук: Всичко, което правим в името на растежа, е оправдано! Зукърбърг - Не съм съгласен!"}
{"url": "http://www.bnews.bg/article/239426-yuliya_krasteva_otreche_da_e_bila_agent_na_ds_komisiyata_po_dosietata_eto_ya_papkata", "text": "\n \r\nКомисията по досиетата пусна оригиналите от досието на Юлия Кръстева, като агент на Държавна сигурност. \r\nПо-рано тази седмица от комисията съобщиха, че световноизвестният философ, психолог, лингвист и изследовател Юлия Кръстева е била сътрудник на Първо главно управление (външно разузнаване) на Държавна сигурност с псевдоним Сабина. Тя е била вербувана през юни 1971 година. \r\nКръстева обаче отрече тази информация. Тя направи това в декларация до френския седмичник \"Обс\", който твърди, че е намерил нейния формуляр на таен агент.  \r\nТова твърдение \"е не само смешно и невярно\", но е \"оклеветяващо\", заяви пред седмичника филоложката. \"Някой иска да ми навреди\", допълва тя.  \r\nВ отговор Комисията по досиетата приложи файлове с автентични данни, които сочат, че Юлия Кръстева е била сътрудник на Държавна сигурност.  \r\nКръстева имигрира във Франция през 1966 г., за да учи със специална стипендия, отпусната от френското правителство. Френска гражданка след брака си с писателя Филип Солерс, тя става фигура в интелектуалния живот във Франция, създавайки изобилно творчество, което обхваща литературата, психоанализата, лигвистиката и семиотиката, отбелязва Франс прес. \r\n \n\t\t\t\t\t\t", "date": "2018.03.30", "title": "Юлия Кръстева отрече да е била агент на ДС, Комисията по досиетата: Ето я папката!"}
{"url": "http://www.bnews.bg/article/239430-tsvetanov_vidya_otvorena_vratichka_s_otkaza_da_gonim_diplomati_zasega_ninova_pak_pozdravi_borisov", "text": "\n Ние разчитаме на допълнителните доказателства и позицията на България, която ще бъде надграждана. Премиерът Борисов остави възможността при достатъчно допълнителни доказателства да имаме промяна и в позицията си относно отзоваването или изгонването на дипломати на Русия. \r\n\r\n Това заяви председателят на ПГ на ГЕРБ Цветан Цветанов след  , което бе свикано по настояване на БСП, които поискаха декларация по случая \"Скрипал\". На този етап не се налага декларация, стана ясно от думите на Цветанов. \r\n\r\n Двете заседания съвпаднаха по време, а изявлението на премиера Борисов след заседанието на Съвета по сигурността по темата, е било изгледано от шефовете на групи и излязоха едва след това. \r\n\r\n \"Поздравявам г-н Борисов за решението да се изчакат доказателствата, фактите и да не се експулсират руски дипломати, както и да не се отзовават наши.\" Това каза лидерът на БСП Корнелия Нинова пред журналисти след председателския съвет на Народното събрание във връзка с решението на министър- председателят да не се експулсират руски дипломати, предава „Фокус“.  \r\n\r\n „Имаме нужда от истина, от доказателства. Имаме нужда, както той казва от запазване на канала за диалог не само между нас и Русия, между Европа и Русия. Надяваме се като председател на Съвета на ЕС, България да поеме това посредничество и да бъде мост между Европа и Русия в името на мира и спокойствието на всички народи в Европа“, допълни Нинова. \r\n \n\t\t\t\t\t\t", "date": "2018.03.30", "title": "Цветанов видя отворена вратичка с отказа да гоним дипломати засега, Нинова пък поздрави Борисов"}
{"url": "http://www.bnews.bg/article/239471-mis_ispaniya_omaya_napadatel", "text": "\n Мис Испания 2014 Десире Кордеро е новото гадже на нападателя на \"Севиля\" Хоакин Кореа. Красавицата сама разкри връзката им след осминафиналния мач реванш от Шампионската лига между тима на любимия й и \"Манчестър Юнайтед\" на \"Олд Трафорд\". Андалусийците спечелиха с 2:1 и се класираха за следващата фаза на турнира. \r\nВръзката между красавицата и нападателя е започнала през октомври с романтична екскурзия в Париж. Едва сега беше публично потвърдена от един от двамата. \r\n \n\t\t\t\t\t\t", "date": "2018.03.30", "title": "Мис Испания омая нападател "}
{"url": "http://www.bnews.bg/article/239435-molat_v_kemerovo_nezakonno_postroen_arestuvaha_shefkata_na_stroitelniya_nadzor", "text": "\n Без да има разрешително е построен Търговският център \"Зимна череша\" в Кемерово, където при пожар на 25 март изгоряха 64 души, сред които много деца, съобщи РИА Новости, позовавайки се на Следствения комитет. \r\n\r\n Следователите са арестували областния началник на инспекцията по строителен надзор Танзилия Комкова. Тя е заподозряна в злоупотреба с пълномощия. \r\n\r\n Според версията на следствието, тя не е предприела действия да прекри  експлоатацията на изграденото без строително разрешително здание на търговско-развлекателния комплекс \"Зимна череша\" в град Кемерово. Това е довело до смъртта на посетители на търговския център\", заявяват от ведомството. \r\n\r\n Следователите също така са назначили съдебна пожаро-техническа експертиза, която ще се води от експерти от Санкт Петербург. \r\n\r\n Припомняме, че пожарът в четириетажният мол стана на 25 март. Огънят тръгна от горните етажи, където са разположени няколко киносалона и детски игрални зали с атракциони. Загинаха 64 души, в това число и 41 деца. \r\n \n\t\t\t\t\t\t", "date": "2018.03.30", "title": "Молът в Кемерово незаконно построен, арестуваха шефката на строителния надзор"}
{"url": "http://www.bnews.bg/article/239436-shtrak_spipaha_chikagoto_v_germaniya_chaka_go_ekstraditsiya", "text": "\n \r\nИздирваният у нас и в чужбина Венцислав Ангелов - Чикагото, който през октомври 2015 г. избяга, за да не влезе в затвора, е задържан в Германия. \r\nТой ще бъде екстрадиран в България, където трябва да излежи да лежи 3 години и 6 месеца в затвора.  \r\nОт прокуратурата заявиха, че в момента се изготвя за превод европейската заповед за екстрадиция, предаде БНТ.  \r\nВенцислав Ангелов, който бе кандидат за кмет на Русе, бе обвинен и признат за виновен за участие в приготовление на международен канал за наркотрафик от Перу до Испания.  \r\nТой беше 11 месеца в ареста по време на разследването, което бе забавено заради молбите за правна помощ от няколко държави, след което съдът го пусна срещу по-лека мярка за неотклонение.  \r\nТака, преди да влезе зад решетките, Ангелов успя да се укрие, но многократно даваше изявления през Скайп за медиите. \r\nИмето на Чикагото нашумя, след като бе задържан и разследван за подриване на банковата система. Тогава той се размина с обвинение, а само подписа предупредителен протокол, че няма да уронва престижа на банките в социалните мрежи.  \r\n\r\n През дсемекмври 2014 г.  Апелативният съд във Велико Търново присъди 6 години лишаване от свобода, а преди това Ангелов беше осъден ефективно от Русенския окръжен съд за трафик на над 5 кг. кокаин от Латинска Америка до Европа. Тогава той се закани, че ако и ВКС го признае за виновен, ще потърси закрила от Хизбула. \r\n  \r\n \n\t\t\t\t\t\t", "date": "2018.03.30", "title": "ЩРАК: Спипаха Чикагото в Германия, чака го екстрадиция"}
{"url": "http://www.bnews.bg/article/239438-drama_kray_kichevo_rumanski_tir_pomlya_parkirani_koli", "text": "\n Румънски ТИР “Волво” излезе от пътя и се обърна на метри от центъра на с. Кичево. Сигнал за инцидента бил подаден в 5 часа сутринта, съобщава в. \"Труд\".  Натовареното с цигари тежко возило е смачкало две паркирани коли и е повредило ограда, но за щастие намиращите се в непосредствена близост къщи не са засегнати, установил оглед на местопроизшествието. \r\n\r\n Пострадал е шофьорът на камиона, който получил контузни наранявания. Тече разследване на причините за катастрофата, уточниха от варненската полиция.  \r\n  \r\n \n\t\t\t\t\t\t", "date": "2018.03.30", "title": "Драма край Кичево: Румънски ТИР помля паркирани коли"}
{"url": "http://www.bnews.bg/article/239415-izdirvanite_ot_sdvr_prodalzhavat_podigravkite_kam_stolichnite_politsai_v_sotsialnata_mrezha", "text": "\n Издирвани престъпници масово започват да коментират снимките си в официалната страница на СДВР. Вече се появи и трети смелчага, който нададе глас в онлайн пространството. Става въпрос за 24-годишния Дичо Дичев.  \r\nПод един от коментарите, че той се намира в Лондон, Димчев приканва жената, която го е издала: \"Кажи им Мариела даже може да ги пратиш в офиса или да им дадеш номера ми. Смешници\". А след това смело обяснява, че \"Помагам на разни хора да се уредят с имоти тука, но са доста не благодарни... и не се траят \r\n\r\n Както Би Нюз вече съобщи, издирваният Красимир Тончев,  . \r\n\r\n Асвен него и бившият охранител на несебърския бос Димитър Желязков – Константин Вълчев, по прякор Коце Бащата или още познат като Мамута е също не остана длъжен на потребителите, които не спестиха една и две обиди към него. \r\n  \r\n \n\t\t\t\t\t\t", "date": "2018.03.30", "title": "Издирваните от СДВР продължават подигравките към столичните полицаи в социалната мрежа"}
{"url": "http://www.bnews.bg/article/239468-razkriha_prichinata_za_smartta_na_prins", "text": "\n 57-годишният американски певец Принс (Роджърс Нелсън), който почина на 21 април 2016 г. от предозиране с опиоиди, действително е бил под влиянието на фентанилово лекарство по време на смъртта си. \"Наркотичната\" версия на смъртта на Принс бе многократно изразена. Певецът се е лекувал от зависимостта си към наркотици няколко дни преди неговата смърт, след която експерти откриха   рецепта за силни лекарства, съдържащи опиоиди. \r\n\r\n Още в началото на разследването бе съобщено, че Принс приема лекарства, съдържащи наркотични вещества, за облекчаване на хронична болка в тазобедрената става, която го измъчва от 2009 г. насам. \r\n\r\n Две години след смъртта му, тези данни се потвърдиха и от токсикологичен доклад. Според Sky News, който цитира доклада и заключението на патолозите, в кръвта на принца е установено \"изключително високо\" ниво на фентанил. \r\n\r\n Съдебните експерти потвърдиха, че певеца е починал в резултат на случайно предозиране на това вещество - синтетичен опиат, който е 50 пъти по-силен от хероина. \r\n\r\n Концентрацията на това лекарство в кръвта на Принс е била 67,8 микрограма на литър.  \r\n\r\n Смъртоносната концентрация на фентанил е приблизително 58 микрограма на литър. В черния дроб на артиста концентрацията на фентанил е дори по-висока - 450 микрограма на килограм тегло. \r\n\r\n Експертите, които не са свързани с разследването на смъртта на изпълнителя, твърдят, че публикуваните данни не предизвикват съмнения за причината за смъртта. \r\n\r\n Фентанил е синтетично наркотично лекарство, което се предписва на пациенти, които трябва да се справят с непоносима болка. Освен потискането на силна болка, тези лекарства причиняват също и състояние на изключителна релаксация и еуфория. Фентанил е 100 пъти по-силен от морфин и приблизително 50 пъти по-силен от хероин. Дори в малки количества, фентанил може да бъде фатален. \r\n \n\t\t\t\t\t\t", "date": "2018.03.30", "title": "Разкриха причината за смъртта на Принс"}
{"url": "http://www.bnews.bg/article/239417-razkriha_napadatelite_na_studentkata", "text": "\n \r\nДвама мъже - на 21 и 29 години, са задържани от столичните криминалисти за нападението и побоя на 21-годишна студентка в \"Студентски град\", съобщи БНР. \r\nМомичето бе пребито в ранните часове на 22 март. Един от нападателите заплашил младата жена с пистолет и я ударил няколко пъти в главата. След това издърпал чантата й, качил се в такси и избягал.  \r\nПострадалата бе настанена в столичната болница \"Царица Йоанна\"  с тежки наранявания и охлузвания в областта на лицето. \r\nПри обиските през изминалата нощ е намерено и оръжие. Двамата мъже са заподозрени и за извършването на още един въоръжен грабеж - на казино в Студентски град.  \r\n  \r\n \n\t\t\t\t\t\t", "date": "2018.03.30", "title": "Разкриха нападателите на студентката"}
{"url": "http://www.bnews.bg/article/239448-kakvo_v_plovdiv_si_zasluzhava_da_posetim", "text": "\n \r\nАко все още не сте посетили един от най-старите и красиви български градове, сега е идеалният момент. През последните години Пловдив се развива като изключителен туристически и културен център, а през 2019 г. ще бъде  . Не се колебайте и още сега \r\nзапочнете да планувате своето пътуване. \r\n\r\n Ето списък със забележителности, които непременно трябва да посетите: \r\nНесъмнено амфитеатърът е емблемата на Пловдив. Той е най-добре запазения театър от римско време в цяла Европа. Построен е 90 г. сл. Хр., а от археолозите е разкрит през 80-те години на миналия век. Античният театър е отворен за посетители и не само това. Ежегодно се провеждат разнообразни културни и музикални мероприятия, като оперни и театрални представления, дори и рок концерти. \r\n\r\n \r\nКакво да видите в Стария глад? Абсолютно всичко! Калдъръмените улички ще ви отведат до къщи с цветни стени и изящна архитектура, до китни градини и галерии. Там можете да си представите как са живеели богатите български и арменски търговци, чийто къщи са така добре запазени. \r\nПовечето от къщите са превърнати в музеи и могат да бъдат посещавани от туристи. \r\n\r\n \r\nСтадионът се намира на площад \"Джумая\" на самата Главна улица в центъра на Пловдив. Построен е по модел на Делфийския стадион, а в целия сват са запазени само 12 подобни стадиона. В миналото тук са се провеждали гладиаторски битки, спортни състезания и борби с животни. Римският стадион е много добре реставриран и и определено си заслужава да бъде посетен. \r\n\r\n  е перлата на Пловдив. Той е известен със своите тесни улички, малки бутици, арт- работилнички и заведения в бохемски стил. Капана е средище на творци, артисти и занаятчии. В квартала непрекъснато се организират културни събития, концерти, театри и базари. \r\n\r\n \r\nГлавната улица е подходяща за разходка, шопинг или хапване. На нея са разположени театри, галерии, кафенета и ресторанти. Докато се разхождате задължителното погледне нагоре към самите сгради. Тяхната архитектура наистина спира дъха. Сградите са цветни и изключително красиви. Стилът им може да бъде отнесен към постмодернизма и класицизма. Ако огладнеете по време на разходката, задължително посетете ресторант “Smokini”, който се намира на метри от Главната. Smokini е един от най-популярните   в Пловдив. Кухнята предлага разнообразни гурме ястия, а кокетната малка градина е идеална за слънчев обяд или романтична вечеря. \r\n \n\t\t\t\t\t\t", "date": "2018.03.30", "title": "Какво в Пловдив си заслужава да посетим"}
{"url": "http://www.bnews.bg/article/239419-preslava_yahna_porshe_za_200_bona_podarak_ot_pavel", "text": "\n Бременната Преслава яхна порше за 200 бона, в което вози близки и роднини. \r\n\r\n Звездата, която преди дни призна, че очаква дете, е била снимана от фенове със своята чисто нова придобивка. Според тях, колата е подарък от таткото на все още нероденото бебе – Павел Лазаров.  \r\n\r\n В понеделник певицата най-после обяви това, което от месеци се говори – че е в очакване на първото си дете. Случайно или не, тя го направи със снимка в новата си придобивка на четири колела – луксозно порше. Говори се, че именно нейната бременност е поводът да й бъде подарено скъпото возило, писа „Уикенд“. \r\n\r\n Според запознати обаче, нито Преслава, нито Павката, който преди години се прочу с криминалното си досие на бияч и наркодилър, смятат да плащат данъците на колата. Както и предишните автомобили на изпълнителката, този също е с чужда регистрация – в случая немска. „Тя има навик да укрива данъци, като не регистрира колите си в България“, твърдят познати да Петя от Добрич. Те са възмутени как някой може да даде 200 000 лева за автомобил, но да откаже да го регистрила в собствената си държава, за да не плаща данъци.  \r\n\r\n Засега тя не е съобщила кога се очаква раждането, но се говори, че ще е през лятото. Че е бременна, се шушука още от края на миналата година, а фактът, че го признава сега, когато се очаква, че вече са минали поне 3 месеца от зачеването, потвърждава всички слухове. Преди месец пък певицата отмени много от своите участия заради здравословни проблеми и с това за пореден път даде повод за подозрения, че чака дете. В момента очевидно се чувства добре и продължава да работи. Има обаче обявени участия само до края на март. Дали след това ще излезе в почивка до раждането, както правят повечето й колежки, предстои да разберем.  \r\n \n\t\t\t\t\t\t", "date": "2018.03.30", "title": "Преслава яхна порше за 200 бона – подарък от Павел"}
{"url": "http://www.bnews.bg/article/239421-palna_mizeriya_dotsentka_zhivee_3_sedmitsi_s_trupa_na_mazha_si", "text": "\n \r\n86-годишна жена, страдаща от деменция, е живяла три седмици с разлагащия се труп на съпруга си. \r\nНиколина Ковачева е доцент по физиология на растенията в Софийския университет, но сега живее в пълна мизерия, предаде \"България он Ер\". \r\nБлок 58 в столичния квартал \"Гео Милев\" е дом за мнозина и затвор за Николина. Почти цяло десетилетие 86-годишната жена не е излизала от дома си. До съвсем скоро живеела със съпруга и сина си.  \r\nНа 26 март съседи подават сигнал за носеща се тежка миризма на мърша от апартамента на доцент Ковачева.  \r\nПолицаите се натъкват на смразяваща гледка - до ваната лежи труп на мъж, който се разлага. Оказва се, че това е починалият преди три седмици съпруг на Николина. А до него стояло кучето. Съседката Ралица извела животното от банята и проверила стаята на пенсионерката. Лекарят, който се отзовал на повикването, установил, че жената е с деменция. \r\nСъс съпруга си осиновяват момче - Ивайло, което от години имал проблеми с наркотиците, а преди 2 месеца издъхва на операционната маса. От полицията обясняват на Ралица, че още в понеделник са потърсили социалните. Те обаче не реагирали, твърдят униформените.  \r\nСлед втори сигнал, от социалната служба се отзовават и обясняват, че могат да настанят жената в дом за възрастни, но първо трябва да бъде прeгледана от лекар. Николина обаче отказва категорично, а без нейно съгласие настаняване не може да стане. Единственият вариант е на жената да бъде назначен попечител, обясняват социалните. Тъй като тя няма близки, от Общината може да съдействат да бъде назначе служебен. \r\n  \r\n \n\t\t\t\t\t\t", "date": "2018.03.30", "title": "Пълна мизерия: Доцентка живее 3 седмици с трупа на мъжа си"}
{"url": "http://www.bnews.bg/article/239428-prokuraturata_obvini_rumen_ovcharov_za_mini_bobov_dol", "text": "\n Днес, 30 март 2018 г., Софийска градска прокуратура (СГП) внесе в Специализирания наказателен съд (СНС) обвинителен акт срещу Румен Овчаров за умишлена безстопанственост / чл. 219 ал.4 вр. ал.3 вр.ал.2 от НК/ и за длъжностно престъпление / чл. 282 ал.3 вр. ал.2 от НК/. \r\n\r\n Румен Овчаров е обвинен за това, че в периода от 09.06.2006 год. до 18.07.2007 год. в гр.София, в качеството си на министър на икономиката и енергетиката на Република България, орган упражняващ правата на държавата в еднолично търговско дружество със 100 % държавно участие „Мини Бобов дол\" ЕАД гр.Бобов дол, въпреки задълженията си, умишлено не е упражнил достатъчно контрол, в резултат на което са последвали значителни щети за „Мини Бобов дол\" ЕАД в общ размер 8 940 231,47 лева, като престъплението е в особено големи размери и представлява особено тежък случай. \r\n\r\n Второто обвинение спрямо Овчаров е затова,че  в периода от 31.05.2006 г до 26.02.2007 година в гр.София, в качеството си на министър на икономиката и енергетиката на Република България, орган упражняващ правата на държавата в еднолично търговско дружество със 100 % държавно участие „Мини Бобов дол\" ЕАД гр.Бобов дол, при условията на продължавано престъпление, е превишил властта си и е нарушил служебните си задължения, с цел да набави за частно дружество облага, изразяваща се в осигуряване на възможност за добив на подземни богатства, изключителна държавна собственост, и от това са настъпили немаловажни вредни последици за „Мини Бобов дол“ ЕАД и Българската държава, като случаят е особено тежък. \r\n\r\n С обвинителния акт се инкриминират действията на Румен Овчаров във връзка с упражняване правата на държавата във въгледобивното предприятие „Мини Бобов дол\" ЕАД гр.Бобов дол. \r\n\r\n В качеството му на министър на икономиката и енергетиката Румен Овчаров бил запознат с влошените финансови показатели на дружеството, поради което извършил смяна на Съвета на директорите. Новоизбраният съвет на директорите предложил три оздравителни плана за дружеството, но и трите били отхвърлени без мотиви от страна на министъра. \r\n\r\n През пролетта на 2006г. към дейността на дружеството проявили инвеститорски интерес две частни компании. \r\n\r\n Въпреки изискването за провеждане на търг при наличие на повече от един кандидат, Румен Овчаров дал разрешение на „Мини Бобов дол“ ЕАД да отдаде възмездно под наем за срок от 5 години на „Ораново“ ЕООД активи, собственост на „Мини Бобов дол“ ЕАД,  при условията на пряко договаряне.  \r\n\r\n  Извършените две финансови проверки от работни групи към министерство на икономиката и енергетиката констатирали, че вследствие на сключения договор за наем не били постигнати заложените цели и не било постигнато финансово оздравяване на „Мини Бобов дол“ ЕАД. Дружеството продължавало да работи на загуба и да трупа задължения, тъй като наемната цена дори не покривала амортизационните разходи. \r\n\r\n Въпреки че бил запознат с тези констатации, Румен Овчаров умишлено не предприел действия за тяхното отстраняване. \r\n\r\n През този период Овчаров нарушил служебните си задължения като допуснал да се извършва добив на подземни богатства, изключителна държавна собственост, без проведена процедура за предоставяне на концесия от дружеството наемател, и от това са настъпили немаловажни вредни последици за „Мини Бобов дол“ ЕАД и Българската държава. \r\n\r\n Спрямо Румен Овчаров е взета мярка за неотклонение „подписка“. \r\n\r\n Ако бъде признат за виновен той може да получи наказание за престъплението по чл. 219, ал.4 вр. ал.3 вр. ал.2 от НК лишаване от свобода от една до десет години както и лишаване от право да се заема определена държавна или обществена длъжност и да се упражнява определена професия или дейност. \r\n\r\n За престъплението по чл. 282, ал.3 вр. ал.2 вр. ал.1 вр. чл.26, ал.1 от НК законодателят е предвидил наказание лишаване то свобода от 3 до 10 години, както и лишаване от право да се заема определена държавна или обществена длъжност. \r\n \n\t\t\t\t\t\t", "date": "2018.03.30", "title": "Прокуратурата обвини Румен Овчаров за \"Мини Бобов дол\""}
{"url": "http://www.bnews.bg/article/239416-opasno_kitayskata_kosmicheska_stantsiya_mozhe_da_udari_balgariya", "text": "\n Китайската космическа станция \"Тянгун-1\", която може да удари България, се очаква да се взриви до 50 часа, пише изданието \"Дейли мейл\". \r\n\r\n Учените твърдят, че в нея се съдържат силно токсични вещества, сред които химизин. Някои от предполагаемите райони, в които се очаква да падне са Ню Йорк, Барселона, Пекин, Чикаго, Истанбул, Рим и Торонто. Когато станцията навлезе в атмосферата, може да предизвика огнен дъжд. По-рано стана ясно, че под въпрос е и зоната, в която ще паднат отломките. \r\n\r\n Засега е ясно, че в Северното полукълбо това може да се случи около 42 паралел. На тази географска ширина в Европа са Испания, Франция, Италия, Черна гора, Албания, Сърбия, Македония и България. Станцията “Тянгун 1” е необитаема от 2013 г. насам, а през 2016-а наземният контрол загуби изцяло връзка с апарата. Известният като “Небесният дворец” космически кораб е дълъг 12 м и тежи 8,5 тона. В момента обикаля около Земята на височина около 250 км. \r\n  \r\n \n\t\t\t\t\t\t", "date": "2018.03.30", "title": "ОПАСНО: Китайската космическа станция може да удари България?"}
{"url": "http://www.bnews.bg/article/239427-borisov_sled_saveta_po_sigurnost_kam_tozi_moment_nyama_da_gonim_ruski_diplomati", "text": "\n \r\nКъм този момент не считаме, че трябва да изгонваме дипломати или технически лица от Русия. Това заяви премиерът Бойко Борисов след проведения Съвет по сигурност в МС. \r\n  \r\n\"На практика сме показали своята пълна солидарност към Великобритания. Оттам нататък, като председателстващи на Европейски съвет, трябва да запазим канала за комуникация, както направихме с Турция, да направим същото и с Русия\", продължи  Борисов \r\n  \r\n\"Това влиза и в нашите задължения. Извикването (на посланика) за консултация е практика в дипломацията и показва, че обръщаме внимание\", каза още той. \r\n  \r\n\"В НАТО също сме дали своя глас, на практика сме показали своята пълна солидарност към Великобритания, както каза и посланикът им в медиите. Това напрежение е невиждано от реалната война досега. \r\n  \r\nНадявам се това да се отрегулира, но от месеци наред предупреждавам, че тази ескалация ще продължи.  \r\nПодкрепихме решението на Съвета да се ограничим в пълната подкрепа за Великобритания, както сме направили на Европейси съвет, с привикването на посланик Коцев, чакаме повече доказателства (за евентуално участие на Русия в отравянето на шпионина Скрипал). \r\n  \r\nИмаме пълна подкрепа за Великобритания, но и ясно решение, че господин Коцев ще бъде тук една седмица. На 8 април имаме голяма изложба на Светлин Русев в Москва, той ще бъде там\", поясни още Бойко Борисов, предаде Канал 3. \r\n\r\n   \r\n \n\t\t\t\t\t\t", "date": "2018.03.30", "title": "Борисов след Съвета по сигурност: Към този момент няма да гоним руски дипломати"}
{"url": "http://www.bnews.bg/article/239424-sled_maytapite_na_izdirvani_mvr_kaza_znaem_kade_sa_bratya_galevi_mozhe_bi", "text": "\n Това заяви за Нова тв шефът на сектор “Издирване” в Главна дирекция “Национална полиция” Ивайло Димитров, след като  , които си написаха телефонните номера във Фейсбук и посочиха точно къде се намират. \r\n\r\n Общо 1119 са издирваните лица, като 149 са открити през миналата година. Качвайки снимките на издирваните в социалните мрежи, полицията цели да ги открие по-лесно дори чрез хора, които са имали досег до тях. С оглед на това идеята е да се визуализират тези лица и да се приемат в известност. Един от издирваните Красимир Тончев сам се свърза с МВР, като остави телефонния си номер под поста на полицията. \r\n\r\n посочи Ивайло Димитров. „Искаме да установим къде са пропуските, за да си отстраняваме в бъдеще“, допълни шефът на сектор “Издирване” в Главна дирекция “Национална полиция”. Той коментира още, че полицията има информация и за братя Галеви. „ \r\n  \r\n \n\t\t\t\t\t\t", "date": "2018.03.30", "title": "След майтапите на издирвани МВР каза: Знаем къде са братя Галеви, може би..."}
{"url": "http://www.bnews.bg/article/239414-nechuvano_rodnata_pozharna_gasi_7_chasa_pokriva_v_studentski_grad", "text": "\n \r\nБлизо 50 пожарникари и 5 пожарни автомобила са участвали в операцията по гасенето на пожара. Няма само пострадали хора, само материални щети. \r\nТ.нар \"блок на уравненията\" в Студентски град, който се запали в четвъртък следобед, горя до късно през нощта.Заради огнената стихия се наложи евакуацията и на съседни сгради. \r\nБлизо 50 пожарникари с помощта на 5 пожарни автомобила и две механични стълби са били включени в борбата с пожара, която е продължила около седем часа, съобщи bgonair.bg.  \r\nПожарът е избухнал в едно от сервизните помещения на т. нар. \"блок с уравненията\" в 15:50 часа в четвъртък, а екипите са дошли за около 6 минути. \r\nПламъците са възникнали първоначално на последния етаж, където най-вероятно е имало късо съединение. Това е мнението на наематели в сградата. \r\nИнцидентът е станал на кръстовището на ул. \"Академик Жак Натан\" и ул. \"8-и декември\". Според очевидци пламъците са обхванали последния етаж на сградата. \r\nПо-късно стана ясно, че в сградата са настанени 40 от юношите на футболния отбор на ЦСКА. За щастие момчетата са изведени навреме и не са пострадали. Именно те забелязали пожара. \r\n  \r\n \n\t\t\t\t\t\t", "date": "2018.03.30", "title": "НЕЧУВАНО: Родната пожарна гаси 7 часа покрива в \"Студентски град\"!"}
{"url": "http://www.bnews.bg/article/239420-ponezhe_sega_e_stabilna_sled_2037_g_pensionnata_ni_sistema_shte_se_vloshi", "text": "\n Увеличаването на пенсионната възраст и увеличаването на вноските са стабилизирали системата най-късно до 2037 г., когато при продължаващо застаряване и намаляване на трудещите се ще започне влошаване в баланса й и ще трябва да се вземат нови мерки. Това обясни в студиото на „Тази сутрин” социалният министър Бисер Петков. \r\n\r\n Бисер Петков обясни и промените, които ще засегнат новите пенсионери догодина. Техният доход от преди 1997 г. няма да се взема под внимание при изчисляването на пенсиите им. За периода до наши дни има данни в Регистъра на осигурените лица и така няма да се наложи да се издирват документи – включително и от отдавна несъществуващи фирми. \r\n\r\n Така и таванът на пенсиите отпада, тъй като в края на 90-те е въведен максимален осигурителен доход като естествен регулатор на размера на пенсиите. За старите пенсии таванът ще бъде вдигнат на 40% от максималния осигурителен доход. Бисер Петков призна, че вероятно има хора, които изчакват с пенсионирането си именно заради новите правила. \r\n \n\t\t\t\t\t\t", "date": "2018.03.30", "title": "Понеже сега е стабилна, след 2037 г. пенсионната ни система ще се влоши"}
{"url": "http://www.bnews.bg/article/239422-parlamentat_prekasna_zasedanieto_si_za_izvanreden_predsedatelski_savet_po_sluchaya_skripal", "text": "\n Парламентът прекъсна заседанието си и в момента се провежда извънреден Председателски съвет. Той бе свикан от шефката на НС Цвета Караянчева по настояване на БСП. \r\n\r\n По рано днес от парламентарната трибуна соцлидерката Корнелия Нинова предложи парламентът да излезе с декларация по случая \"Скрипал\". В отговор председателят на ПГ на ГЕРБ Цветан Цветанов обвини БСП в лицемерие, защото в други ситуации защитавали Русия и бе категоричен, че България трябва да е солидарна с партньорите от ЕС и да запази евроатлантическата си ориентация. \r\n\r\n \"Ние сме за позиция, която да съответства на евроатлантическата ориентация на страната ни. Не сме разследващ орган, но трябва да бъдем солидарни с евроатлантическата общност, за да не загубим ориентацията си. Това заяви председателят на парламентарната група на ГЕРБ Цветан Цветанов в отговор на предложението на соцлидерката Корнелия Нинова Народното събрание да излезе с декларация по случая \"Скрипал\". \r\n\r\n Радев определено обслужва чужди интереси, но не и да защитава националните, каза Цветанов. И призова държавния глава \"да се придържа към правомощията си в конституцията\", като обясни, че правителството не е длъжно да съгласува с него отношенията си с посланика ни в Русия. \r\n\r\n В момента при премиера Бойко Борисов пък започна Съветът по сигурността по същата тема.  На него ще бъде изслушан посланикът на страната ни в Руската федерация Бойко Коцев. \r\n\r\n Съветът по сигурността се ръководи от министър-председателя, а в състава му са включени членове на правителството, ръководителите на специалните служби и представител на Президента на Република България. \r\n \n\t\t\t\t\t\t", "date": "2018.03.30", "title": "Парламентът прекъсна заседанието си за извънреден Председателски съвет по случая \"Скрипал\""}
{"url": "http://www.bnews.bg/article/239418-tramp_sasht_se_maha_ot_siriya_opravyayte_se", "text": "\n Президентът на САЩ Доналд Тръмп заяви, че американските войници ще се изтеглят от Сирия \"много скоро“ и се оплака, че Вашингтон е хвърлил на вятъра $7 трилиона (7 000 000 000 000 долара) в хода на войните в Близкия Изток, предава AFP. \r\n\r\n \"Изхарчихме $7 трилиона в Близкия Изток. И знаете ли какво получихме насреща? Нищо“, обяви Тръмп, като обеща, че в бъдеще САЩ ще се съсредоточат върху инвестиции в домашната инфраструктура. \r\n\r\n В изказване пред индустриални работници в щата Охайо, Тръмп посочи, че САЩ са много близо до освобождаването на цялата територия, някога контролирана от терористичната групировка \"Ислямска държава“. \r\n\r\n \"Скоро ще излезем от Сирия, много скоро. Нека сега други се заемат с нея“, обеща той, предизвиквайки бурни аплодисменти. \r\nАмериканският държавен глава не поясни кои са другите, които ще се грижат за Сирия след изтеглянето на САЩ. В северните райони има риск американски войски да се изправят срещу турската армия, която провежда там прочистване от кюрдски бойци. \r\n\r\n \"Много скоро – много скоро излизаме. Ще освободим 100% от халифата, както го наричат“, увери той. \"Но ще излезем от там наистина скоро. Ще се върнем обратно в нашата страна, на която принадлежим, където искаме да бъдем“, обеща Тръмп. \r\n\r\n Малко по-късно на брифинг, говорителят на Държавния департамент (Външно м-во)  Хедър Науърт заяви, че не е запозната с решението САЩ да се изтеглят от Сирия. \r\n\r\n В близкоизточната страна има поне 2000 американски военнослужещи, които работят с местните армии, вкл. и с кюрдски бойци, за разгромяването на \"Ислямска държава“, докато същевременно се опитват да стоят на страна от по-широкия контекст на сирийската гражданска война. \r\n\r\n Това изказване на Тръмп, твърди френската агенция, е в противоречие с обявената през януари от бившия държавен секретар на САЩ Рекс Тилърсън стратегия на Вашингтон за сирийската война. \r\n\r\n Тогава той предупреди в реч в университета Станфорд, че \"пълното изтегляне на американските военнослужещи ще позволи възстановяването на режима на Асад и продължаване на бруталното му отношения срещу собствения му народ.\" \r\n \n\t\t\t\t\t\t", "date": "2018.03.30", "title": "Тръмп: САЩ се маха от Сирия, оправяйте се!"}
{"url": "http://www.bnews.bg/article/239412-barekov_tochno_v_tselta_kolkoto_si_po_n_do_ushite_v_balgariya_i_si_zavisim_ot_ds_prokurora_i_oligarsite_tolkova_poveche_te_butat_napred", "text": "\n От известно време в медийното пространство върви тезата, че настоящият президент Румен Радев прави свой политически проект, както направи преди него ш президентът Георги Първанов - Гоце. Дали това ще стане факт, предстои да видим. Какви са обаче диаметралните разлики между двамата, четем в аналитичния коментар на евродепутата Николай Бареков. \r\n\r\n *Публикуваме без редакторска намеса. \r\n\r\n \"Напоследък доста приятели спорят дали Румен Радев ще прави своя партия и ще тръгне ли по стъпките на агент Гоце - Георги Първанов. Ето някои разлики между тях двамата, а изводите оставям на вас. \r\n\r\n 1. Радев е безпартиен, а Първанов беше лидер на БСП. \r\n2. Гоце е агент на ДС, а Румен Радев - генерал, завършил Академия на НАТО в САЩ. \r\n3. Гоце е стара муцуна от прехода. Радев - ново лице в кочината на политиката. Все още няма гаден прякор... \r\n4. Гоце беше креатура на Русия и Путин. Радев е равно отдалечен от САЩ и Русия. Единият говори руски, другият перфектен английски. \r\n5. Гоце беше (бизнес) партньор на Борисов, Радев иска да му е враг и търси поне боя от дистанция. \r\n6. Гоце е част от помията “КТБ” заедно с дясната си ръка Р. Петков, Радев е единственият действащ политик без токсичен досег с аферата “КТБ”. \r\n7. И двамата се правят на спортисти. Имат харизма и могат да я експлоатират. Обичат и лакърдиите. \r\n8. Около Първанов имаше корупционен шум и секс афери, около Радев няма ...засега. \r\n9. Около Гоце имаше олигарси с дъх на пури и сараи, около Радев няма ....засега.  \r\n10. Около Първанов имаше сериозен експертен екип от средите на ДС и академичните среди, около Румен Радев са млади и неопитни в апаратните игри младежи.  \r\nИ т.н. \r\nКакто сами виждате разлики бол и не всички са в полза на действащия президент. Обратно на логиката, колкото си по-насран до ушите в България и си зависим от ДС, прокурора и олигарсите, толкова повече те бутат напред. Времето ще покаже кой, как и дали. Навремето познах, че Борисов ще прави партия и че ще ортаклува с Гоце и още плащам цената за това.\" \r\n\r\n \r\n \n\t\t\t\t\t\t", "date": "2018.03.30", "title": "Бареков точно в целта: Колкото си по-н.. до ушите в България и си зависим от ДС, прокурора и олигарсите, толкова повече те бутат напред!"}
{"url": "http://www.bnews.bg/article/239410-ek_tryabva_da_znae_che_institutsiite_ni_sa_napalno_zavisimi_ot_mafiyata_i_oligarhiyata_vklyuchitelno_i_za_dalaverata_s_balgarsko_grazhdanstvo_nablizhava_li_arest_za_karakachanov", "text": "\n Уважаеми сънародници, \r\n\r\n „Та нима не виждаме, че пред очите на всички ни обществото ни се разпада, майка България си отива.” – Под това заглавие на 14.10.2016 г. споделихме тревогата си в обширен материал, пълен с конкретни факти, цифри и имена. Вследствие големия интерес бяхме помолени да оформим въпросния материал в брошура/книжка, която връчихме на всеки член на ВСС, на всички държавни ръководители, както и над 40 водещи журналисти. Ще се убедите, че организираната престъпност, корупцията е на най-високо ниво в държавата ни – господата са обсебили институциите и пресата, и демонстрират своята власт. На заден план останаха истината и фактите. На практика обществото ни загуби битката с морала. \r\n\r\n отново става въпрос за криминално присвояване на стотици милиони левове. Още по-стряскащи са констатациите на британския „Телеграф”, описани конкретно по-долу. \r\n\r\n Ние се присъединяваме към предложението на Велизар Енчев, да сигнализираме ЕК, тъй като не само по този въпрос, а и за всички корупционни практики, те трябва да са наясно, че нашите институции са напълно зависими от олигархията-мафията. \r\n\r\n Представяме Ви част от въпросния ни обширен материал, третиращ точно този проблем, който с конкретни факти дава ясна представа за убийствената корупция при получаване на българско гражданство: \r\n\r\n „Сигурни сме, че запознавайки се с фактите, и Вие като нас, ще се почувствате омерзени, че сме част от едно такова общество. Няма защо да се учудваме, че страната ни достигна това незавидно състояние, след като и символът на нацията ни, каквото е  Пренебрегваха се националните ни интереси пред личните. \r\n\r\n Съдете сами! Помогнахме на 5 семейства с малки деца бесарабски българи, измамени и изоставени в безлюдно добруджанско село Твърдица, без училище. Поехме ги, настанихме ги във Варна, осигурихме им работа, децата тръгнаха на училище. . Всеки дръзнал да се върне към изконните земи на предците си е унижаван, изнудван и рекетиран с огромни, непосилни за тях суми. Дори когато им дадохме последните си 100 лв. да отидат до София и направят справка кога ще получат българско гражданство, дежурният полицай им е взел 50 лв. само, за да ги пусне във ведомството и това стана практика. Не се предприе нищо конкретно, но пък потърпевшите веднага бяха удостоени с българско гражданство, видно от писмото-отговор по поставения от нас проблем, подписано от Петко Сертов, с дата 10.03.2009 г. \r\n\r\n На 01.-03.11.2008 г. в град Варна в ДКС се състоя първият Велик събор на българите по света. Присъстваха представители на четири милиона наши сънародници, живеещи в 33 държави. На събора стана ясно, че подобни форуми са традиция за съседните на нас страни, затова те имаха силни лобита в света. \r\n\r\n \r\n\r\n На проведената Втора сесия през м. октомври 2009 год. от десетината точки, определящи проблемите, които срешат нашите сънародници, първата точка отново третираше най-сериозния проблем – продължаващата корупция при придобиването на българско гражданство. Това са факти и данни, протоколирани на официални форуми. Делегатите на събора, някои, от които пропътували по 10-11 хил. км очакваха да бъдат удостоени с присъствието на президента. Това притесни организаторите. В разговор със съветници на президента са получили отговор, че той нямал място на такова „националистическо” сборище. \r\n\r\n А истината беше друга – с присъствието си президентът рискуваше да изпадне в незавидна ситуация първо да слуша срамните факти, а след това да даде и смислен отговор защо хилядите хора, които искат да се върнат към корена си са подложени на унижение и рекетиране от държавните чиновници. В поредното си писмо до нашия президент-историк, го запознаваме, че в следосвобожденска България, именно външните българи са дали тласък на държавността. Петима от тях са били успешни министър-председатели, а Александър Малинов е ръководил 5 правителства. Оглавявали са Народното събрание, единствения университет, много от тях са били народни представители, генерали и др. Страната ни се нуждае отново да приобщи елита на нацията ни, пръснат по целия свят. Как така ще заклеймяваш като върли националисти акад. Проф. Петър Константинов, Акад. Проф. Григор Велев, Акад. Проф. Цветомир Воденичаров, Акад. проф. Александър Чирков, Акад. проф. Христо Матанов., проф. Георги Бакалов и др. Приведохме примери с конкретни цифри на нашия президент, как мъдро, по държавнически решиха демографския си проблем страните като Гърция, Германия, Израел и др., давайки на милиони свои сънародници условия за живот в истинските им родини. \r\n\r\n \r\n\r\n . Британският вестник „Телеграф” внедрява и разкрива престъпна схема в страната ни, че срещу 180 000 евро с два дена престои, кандидатът се сдобива с българско гражданство. Вицепрезидентът Попова отказва българско гражданство на трима руснаци, които са внесли дарение за държавата от по 100 000 долара. Виждате какви са сумите, плащани от кандидатите с небългарски произход. \r\n\r\n При тези условия още първата година на влизането ни в ЕС, господата удостоиха с българско гражданство 3 200 човека от небългарски произход, не е трудно да се направи сметка, особено при горе-посочените огромни, конкретни суми при сдобиването с българско гражданство, че ако заложим, макар и само 20 хил. евро на човек, се получава над 150 млн. лв. И докато нашите бедни сънародници от Молдова, Украйна и Македония чакаха по 6-7 години, то тези господа се сдобиха за по-малко от 6 месеца. \r\n\r\n При помилванията господата бяха още по-безскрупулни. Според справката по време на двата си мандата са помилвани 529 затворника. От тях 232 случая са на осъдени за убийство като много от тях са по-особено жесток начин. Помилвани са и 49 души, въпреки мотивирания отказ на комисията по помилванията в президентството. (Народното умотворение не пропусна да обобщи и в конкретния случай: „Завоювах си свободата, но си загубих жилището.”) \r\n\r\n Тази срамна престъпна схема беше прекратена след встъпването на новия президентски екип. С българско гражданство се сдобиха безпроблемно 5 пъти повече наши сънародници. По изключение стават граждани от небългарски произход хора с доказан смесен брак и др. Според справката до 03.2015 г. вицепрезидентът Попова е помилвала само 15 човека. \r\n\r\n \r\n\r\n След едно от многото ни телевизионни участия на тема проблема за българското гражданство и помилванията ни се обадиха служители от ДАНС, които са работили в тази насока. Предоставихме им всички доказателствени материали. Не след дълго бяха арестувани директорът на дирекция „Миграция”, Главният секретар на Държавна агенция за българите в чужбина. Въпросът беше внесен за разглеждане в Комисията по корупцията към Народното събрание с председател Яне Янев. Интерес проявиха и получиха копие от доказателствените материали и журналисти от 168 часа, Вероника Лазарова, както и г-жа Диляна Гайтанджиева. Люба Кулезич в рамките на един ден пет пъти разговаря с нас как ще направи достояние за беззаконието и корупцията в Президентството. След което всички, включително и Яне Янев, затвориха телефоните. В телевизионно предаване с водеща Кристина Патрашкова, споделихме тревогата си с конкретни факти за ширещата се корупция в Президентството, но тъй като не беше директно, впоследствие беше изрязано!  \r\n\r\n Корупцията в Президентството не свършваше дотук. От президентския екип чрез Ахмед Доган беше внедрен за оглавяващ Агенцията по приватизация на военните имоти полк. Иван Гавраилов, ако се запознаете с конкретните, изнесени от нас случаи, ще се убедите как той се е разпоредил като с бащинията си и е продал военни имоти за милиарди левове на стойност от 10 до 20-пъти, че и повече под пазарната цена. Многократно сме сигнализирали институциите, включително и президента, главнокомандващия въоръжените сили, отправили сме питания чрез депутати в Народното събрание – отново глас в пустиня.” \r\n\r\n Игнат Раденков \r\n \n\t\t\t\t\t\t", "date": "2018.03.30", "title": "ЕК трябва да знае, че институциите ни са напълно зависими от мафията и олигархията. Включително и за далаверата с българско гражданство. Наближава ли АРЕСТ за КАРАКАЧАНОВ?"}
{"url": "http://www.bnews.bg/article/239411-ochakva_ni_slanchev_i_topal_petak", "text": "\n Днес ще бъде слънчево с разкъсана висока облачност. Преди обяд на места по Черноморието ще има мъгла. Вятърът ще се ориентира от югозапад, ще е слаб до умерен. Максималните температури ще бъдат между 17° и 22°, по-ниски по Черноморието: 10-17, сочи  прогнозата НИМХ към БАН. \r\n\r\n Атмосферното налягане е все още по-ниско от средното за март - слабо ще се повиши. Над планините ще е предимно слънчево. Ще духа умерен запад-югозападен вятър. Максимална температура на височина 1200 метра около 11°, на 2000 метра – около 4°. \r\n\r\n Над Черноморието ще е предимно слънчево. В сутрешните часове на места с мъгла. Ще духа до умерен югозападен вятър. Максимални температури на въздуха: от 15° до 17°, в северните райони 10°-11°. Температурата на морската вода е 8°. Вълнението на морето ще бъде 2-3 бала. \r\n  \r\n \n\t\t\t\t\t\t", "date": "2018.03.30", "title": "Очаква ни слънчев и топъл петък"}
{"url": "http://www.bnews.bg/article/239413-ubiytsite_bashta_i_sin_boyuklievi_zavlekli_s_hilyadi_levove_hora_v_plovdivsko_vizhte_kak", "text": "\n Мнозина жители на Крумово и Ягодово са имали сблъсъци с арестуваните за убийството на софийския бизнесмен Венцислав Младенов баща и син Боюклиеви. В селата край Пловдив от уста на уста се разнасят предупреждения никой, никога да не работи и да не се доверява на 47-годишния Севдалин и 26-годишния му син Марин, съобщава  TrafficNews.bg. Съселяни на Севдалин от Крумово твърдят, че мъжът отдавна е затънал в дългове. \r\n\r\n Заведението \"Родопски специалитети\" край Нареченски бани по пътя за Пампорово първоначално било на Искра - жена, с която той има взаимоотношения. Тя обаче го оставила на Севдалин, който го стопанисвал заедно със сина си Марин и убития Венцислав.  Хора от Ягодово твърдят, че името на Марин също бива свързано с измами, а мълвата гласи, че е завлякъл десетки. \r\n\r\n Преди време той взел 30 бона за оправяне на покрив на новонастанило се семейство в Ягодово, но не извършил уговорената работа. Това причинило сериозен финансов дисбаланс за бюджета на семейството и се наложило хората да продадат къщата, за да обслужат тегления банков кредит. Според запознати Марин е съден нееднократно за кражби. Към момента и двамата с баща му са задържани за 72 часа в ареста с прокурорско постановление. Предстои прокуратурата в Пловдив да поиска мярка \"постоянно задържане под стража\" за Севдалин и Марин, обвинени за предумишленото убийство на техния съдружник Венцислав Младенов.  \r\n\r\n Разследващите разказаха, че Венцислав Младенов е бил повален на земята от двамата си съдружници с удари. Той е бил почти в безпомощно състояние, но е давал признаци на живот, когато Буюклиеви са го изтеглили в съседно помещение. Там единият му е държал краката, докато другият му е нанасял удари с твърд предмет в тилната част на главата. На Младенов са били причинени 3 тежки черепно-мозъчни травми, от които е издъхнал.  \r\n\r\n \"За да заличат следите, главата на жертвата първо е била увита с найлонова торба, завързана с въже на шията. След това убийците са увили тялото в завеса от заведението, а накрая са използвали и найлон\", разказа окръжният прокурор на Пловдив Румен Попов. \r\n\r\n Трупът е бил сложен в пластмасов бидон, към който е бил привързан с въже метален капак от шахта. След това бащата и синът са натоварили бидона с трупа в кола и са го хвърлили в река Чепеларска над село Косово. \r\n\r\n   \r\n \n\t\t\t\t\t\t", "date": "2018.03.30", "title": "Убийците баща и син Боюклиеви завлекли с хиляди левове хора в Пловдивско! Вижте как!"}
