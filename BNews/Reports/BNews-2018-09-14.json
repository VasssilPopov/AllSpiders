{"url": "http://www.bnews.bg/article/248715-ostava_v_aresta_britanskiyat_turist_prebil_invalid_v_slanchev_bryag", "text": "\nНовини от България и света, актуална информация 24 часа в денонощието\r\n\r\n \r\nОстава в ареста британският турист, пребил инвалид в Слънчев бряг\r\nАвтор: news.bg\r\n14.09.2018 19:06:55  14.09.2018 19:15:33 Бургас  Право и ред Прегледи: 184 Коментари (0)\r\nОстава в ареста британският турист, пребил инвалид в Слънчев бряг\r\nИзточник: prb.bg\r\n\r\nархив\r\n\r\n 1  0\r\nБургаският окръжен съд остави в ареста английският гражданин Дани К.(името е посочено от съда по този начин - б.р.), съобщиха от съда. С решението на Окръжния съд в Бургас се потвърждава определение на Районен съд - Несебър.\r\n\r\nОпределението на въззивната инстанция е окончателно.\r\n\r\nПрипомняме, на 7 септември британски турист нападна и преби възрастен мъж в хотел в \"Слънчев бряг\". Пострадалият е бил с бастун. Той е станал обект на агресия в 4-звезден хотел от по-млад турист от Великобритания.\r\n\r\nПо-късно същия ден повдигнаха обвинение срещу британския турист Дани Джеймс Нот, пребил възрастен мъж в хотел в Слънчев бряг. Той е задържан с мярка за 72 часа.\r\n\r\nБританският турист е обвинен за хулиганство и нанесени леки телесни повреди на трима души.\r\n\r\n27-годишният британец се опитал да открадне алкохол от външен бар в хотел в \"Слънчев бряг\". Той е нападнал охранители, а по-късно и възрастен човек с увреждания.\r\n\r\nБританецът е обвинен, че е извършил непристойни действия, грубо нарушаващи обществения ред и изразяващи явно неуважение към обществото - буйствал, замервал с обувки служители на хотела, нанесъл удари с юмрук по лицето и в областта на лявото ухо, и ритник с крак по десния глезен на друг мъж. \n\t\t\t\t\t\t", "date": "2018.09.14", "title": "Остава в ареста британският турист, пребил инвалид в Слънчев бряг"}
{"url": "http://www.bnews.bg/article/248714-farsat_e_palen_krib_na_domuschiev_machi_da_varne_otkazaliya_se_manolev_za_ministar_na_transporta", "text": "\n Конфедерацията на работодателите и индустриалците в България (КРИВ) настояват Александър Манолев да стане министър на транспорта, въпреки че в четвъртък самият той отказа да заеме поста. \r\n\r\n Това става ясно от отвореното писмо на КРИВ до премиера Бойко Борисов. \r\n\r\n Номинацията на Манолев, който сега е зам.- министър на икономиката, бе предложена в понеделник лично от премиера Бойко Борисов, който по- рано прие оставките на трима министри заради тежкия пътен инцидент край Своге, при който загинаха 17 души. \r\n\r\n В четвъртък обаче номинираният сам се отказа от поста. \r\n\r\n Той мотивира решението си със съшити обвинения и провокации срещу него. Ставало дума за кооридинирана атака от една определена група, която той не назова, но пък уточни, че атаката била срещу цалото правителство. По информация Манолев се е отказал по искане на Бойко Борисов. \r\n\r\n Въпреки това в петък работодателската организация излезе с позиция в защита та зам.- министъра, в която се призовава премиерът Бойко Борисов да не се поддава на натиска и да назначи Манолев за министър на транспорта. \r\n\r\n “В досегашната ни съвместна работас него в каеството му на заместник- министър на икономиката имаме постигнати много добри резултати, които се дължат на изключителната му експертна подготовка, включително и в елитни европейски учбни заведения, познанията му на европийския и световен опит и отзивчивостта му в работата с бизнеса, който представляваме. Убедени сме, че той ще бъде много долър министър на транспорта, инормационните технологии и съобщенията, предвид всичко, изложено по- горе”, пише в писмото до Борисов. \r\n\r\n “Не считаме, че трябва да се подавате на натиска от съмнителни кръгове и групи, които нямат нищо общо с индустрията, а даже напротив- някои дори имат устойчив тренд в миналото, свързан с фалити и безвъзвратни загуби на позиции както у нас, така и в чужбина”, обръщт  се към премиера  работодателите. \r\n\r\n По- рано през седмицата Националното сдружение на общините в Република Бъгария пък се обяви в подкрепа на подалия оставка регионален министър Николай Нанков и призова депутатите да го оставят на поста. \r\n \n\t\t\t\t\t\t", "date": "2018.09.14", "title": "Фарсът е пълен! КРИБ на Домусчиев мъчи да върне отказалия се Манолев за министър на транспорта"}
{"url": "http://www.bnews.bg/article/248699-sanya_borisova_lekuva_lyubovnata_si_maka_na_katamaran", "text": "\n Актрисата Саня Борисова сподели свежи морски кадри на катамаран в приятелска компания, слънчеви лъчи и аромат на ваканция. \r\n\r\n Борисова, за която годината се оказа тежка в личен план след раздялата със съпруга ѝ Ники Илиев, явно е решила да не се отдава на мъката и да започне живота си наново. \r\n\r\n В Инстаграм тя публикува кадри от весело пътешествие с приятели на катамаран в Черно море. Компанията изглежда в перфектно настроение и си прекарва чудесно сред нежното полюшване на вълните. \r\n\r\n Борисова е любителка на пътешествията. Наскоро тя бе на кинофестивала в Иския, откъдето се появиха първите снимки с бившия ѝ партньор. Месеци наред упорито се говореше, че двамата са се разделили, но нямаше потвърждение от страна на двойката. Според слуховете Ники вече има нова любима, която също е актриса. Доскоро Саня бе основната муза и актриса в режисьорските проекти на Илиев. \r\n \n\t\t\t\t\t\t", "date": "2018.09.14", "title": "Саня Борисова лекува любовната си мъка на катамаран"}
{"url": "http://www.bnews.bg/article/248701-mayka_vzrivi_feysbuk_ne_karmete_navan_gadno_e", "text": "\n Истинска полемика предизвика статус на българска майка във Фейсбук, която призова другите майки да не кърмят навън, защото е гадно и неприятно за гледане. Ето какво пише Яна Шишкова във Фейсбук: \r\n\r\n \"Дами, призовавам ви, не го правете. Правете го у дома си, или далеч от други хора, щом ви е кеф, но не в ресторант. Не на публично място, предназначено за хранене. Кой нормален човек би се съгласил, на кого би му харесало!? Отвратително е! Не бих се изненадал, ако някой се изкаже в защита на деянието. Някои може и да се аргументират солидно. Но моето становище е твърдо и непоклатимо. Нито е красиво, нито е приемливо да имаш такъв навик. Може така да са я възпитали, може да не е намерила друго решение, друго място, може да не ѝ пука. Но няма как да ме убедите, че да си слагаш мръсните джапанки на масата е нормално. Гадно е.\" \r\n \n\t\t\t\t\t\t", "date": "2018.09.14", "title": "Майка взриви Фейсбук: Не кърмете навън, гадно е! "}
{"url": "http://www.bnews.bg/article/248706-otkriha_pametnika_na_pozharnikarya_bogdan_ilchev", "text": "\n 14 септември е Денят на българските пожарникари. На днешната дата беше роден и Богдан Личев - пожарникар от Нови Искър, който прегоря твърде млад в професията си. Днес той щеше да стане на 36. Отиде си от този свят преди три години след прекаран инфаркт. Боги, както го наричат всички, които го познават и обичат, вече е до Бога. \r\n\r\n В негова памет и заради усилията да запали децата по професия „огнеборец“, в петък срещу Пожарната в Нови Искър официално беше открит негов паметник. Парите за него са събрани от хората, на които Боги е помагал. Децата на Нови Искър, които Боги учеше как да гасят пожари, направиха благотворителен базар за кексчета. Скулпторът пък работил почти безвъзмездно по монумента. \r\n\r\n Миналата година общинска комисия отказа да бъде изграден паметник на пожарникар, защото не било доказано, че е герой. След репортаж на NOVA и благодарение на всички, които обичат Боги, общината все пак издаде разрешение за издигане на паметника. \r\n \n\t\t\t\t\t\t", "date": "2018.09.14", "title": "Откриха паметника на пожарникаря Богдан Илчев "}
{"url": "http://www.bnews.bg/article/248696-gringo_i_lorentso_zapisvat_duet", "text": "\n Гринго, Лоренцо и актьорът на Слави Краси Радков се събраха заедно на купон. Лоренцо се похвали със снимки от забавната вечер в мъжка компания. \r\n\r\n Любимият мъж на Софи Маринова и синът й напоследък са неразделни и най-добри приятели. Софка дори имала план двамата да направят дует. Певицата е много доволна от разбирателството между сина и гаджето си. Тя не крие, че Лоренцо не е имал толкова добри отношения с бившия й Дачо. Родителите на Софка също не го харесвали и не одобрявали връзката им. Затова и след раздялата двамата не поддържат контакт. \r\n \n\t\t\t\t\t\t", "date": "2018.09.14", "title": "Гринго и Лоренцо записват дует"}
{"url": "http://www.bnews.bg/article/248711-moshten_tayfun_zastrashava_poveche_ot_5_mln_dushi_na_filipinite", "text": "\n Бедствие във Филипините. Страната се готви да посрещне най-мощния тайфун тази година. В момента скоростта на вятъра достига 250 километра в час. \r\n\r\n На пътя на бурята живеят 5,2 милиона души, а предупреждения за опасност за издадени в 39 провинции. Огромен брой полети са отложени, училищата са затворени, а армията е в готовност. \r\n\r\n Има опасения, че проливните дъждове, които тайфунът носи, ще отприщят кални свлачища и ще предизвикат наводнения. През 2013 година супертайфунът „Хайан” уби повече от 7000 души и стана най-смъртоносната буря в историята на Филипините. \r\n \n\t\t\t\t\t\t", "date": "2018.09.14", "title": "Мощен тайфун застрашава повече от 5 млн. души на Филипините"}
{"url": "http://www.bnews.bg/article/248697-eva_longoriya_s_trogatelen_kadar_s_malkiya_santyago", "text": "\n Ева Лонгория публикува снимка на страницата си в Instagram, на която държи сладко спящия Сантяго, роден преди два месеца. \r\n\r\n 43-годишната актриса сподели кадъра, на който е без никакъв грим, за да отбележи, че пътува за Австралия: „Австралия, идваме!“, гласи надписът до фотоса. \r\n\r\n Бебето е от съпруга ѝ – 50-годишния бизнесмен Хосе Бастон, за когото Ева се омъжи на пищна церемония в Мексико през 2016 г., припомня Daily Mail. \r\n\r\n Медийният магнат е трети съпруг на Ева. Преди него тя има брак със звездата на НБА Тони Паркър от 2007 до 2011 г. както и с актьора Тайлър Кристофър от 2002 до 2004 г. \r\n\r\n Сантяго е първото дете за двойката, но Бастон има три деца от първия си брак с Наталия Есперон. \r\n \n\t\t\t\t\t\t", "date": "2018.09.14", "title": "Ева Лонгория с трогателен кадър с малкия Сантяго"}
{"url": "http://www.bnews.bg/article/248687-prostrelyaha_izvesten_rapar", "text": "\n Старозагорският рапър Христо Христов, от дуета „Зипо и Слаш“, бе прострелян и откаран по спешност в болница. Това не е поредното разчистване на сметки, а е сцена от премиерния епизод на първия хип-хоп сериал в България „Лъжливи рими“, в който той играе една от главните роли. \r\n\r\n Сериалът започва с това, че рапърът лежи безпомощен на земята, облят в кръв, но кой е поръчал покушението и защо се стига до там, тепърва ще разберем. Премиерата на сериала бе на 12 септември, по телевизия Евроком, а на следващия ден се излъчи и по музикална телевизия BOX TV, които са основни партньори в разпространението на продукцията. \r\n\r\n „Лъжливи рими“ отразява българската реалност - корупцията по високите етажи, фалшивите новини, платените медии, беззаконието и липсата на ценности. Сериалът се състои от 12 епизода, като се предвижда и 13-ти бонус, който ще се заснеме непосредствено след излъчването на последния и ще даде развръзката на сюжета. Сценарият е вдъхновен от действителни лица и събития и разказва за двама приятели - богато и бедно момче, които се борят с всички сили да се превърнат в хип-хоп звезди, но на цената на много лъжи и измами. \r\n\r\n Това е първият игрален сериал, който се продуцира от компании извън София и в който актьорския състав е изцяло от нови или недоказани имена в киното и телевизионните сериали. От екипа на „Лъжливи рими“ споделиха, че започват война за рейтинг и имат амбицията да преборят големите продуцентски компании и медии в страната. \r\n \n\t\t\t\t\t\t", "date": "2018.09.14", "title": "\r\nПростреляха известен рапър! "}
{"url": "http://www.bnews.bg/article/248705-zapodozreniyat_za_terorizam_shveytsarets_ostava_v_aresta", "text": "\n В ареста остава швейцарският гражданин, който беше задържан на излизане от България на път за Сирия. Според съда има риск заподозреният в терористични действия мъж да се укрие или да извърши друго престъпление. \r\n\r\n Прокуратурата обаче ще изпрати 30-годишният Кевин Бахли в психиатричната болница в затвора в Ловеч. От документите по делото става ясно, че задържаният има заболяване, което трябва да бъде изследвано.  \r\n\r\n Той е с чисто съдебно минало, няма провинения и заяви, че в родния град в Швейцария е отговарял за пожарната. \r\n\r\n Бахли е влязъл у нас през „Дунав мост 2”, нощувал е в столичен хотел и е заловен на „Капитан Андреево” с огромен оръжеен арсенал в колата си. При ареста заявил, че отива да участва в реални бойни действия в Сирия. \r\n\r\n В съда обаче той каза, че не е бил разбран от разследващите. Версията му сега е, че е отивал да помага на цивилното население. Според прокурора обаче никой не отива да помага на ранените с пълен багажник оръжие и боеприпаси. \r\n\r\n Решението на съда не е окончателно и може да се обжалва. \r\n \n\t\t\t\t\t\t", "date": "2018.09.14", "title": "Заподозреният за тероризъм швейцарец остава в ареста"}
{"url": "http://www.bnews.bg/article/248692-za_svetovnoto_generalna_repetitsiya_predi_golyamata_stsena", "text": "\n Националният ни ансамбъл по художествена гимнастика проведе официалната си подиум тренировка преди първата си поява на килима в събота. Утре отборът ни в състав Симона Дянкова, Елена Бинева, Лаура Траатс, Мадлен Радуканова и Стефани Кирякова ще спори за медалите в многобоя на световното първенство, което се провежда в \"Арена Армеец\". \r\n\r\n Грациите на Весела Димитрова са във втория поток, който започва след 16:30 ч. Те са със 16-и стартов номер, като първо ще изпълнят композцията си с три топки и две въжета, след което ще играят с пет обръча. \r\n\r\n Финалите на отделните уреди са в неделя. \r\n \n\t\t\t\t\t\t", "date": "2018.09.14", "title": "ЗА СВЕТОВНОТО! Генерална репетиция преди голямата сцена  "}
{"url": "http://www.bnews.bg/article/248693-zaraza_rumaniya_propishtya_ot_zapadnonilska_treska", "text": "\n Здравните власти в Румъния обявиха, че вируси, пренасяни от комари, са убили четирима души в страната през тази седмица, като с това общият брой на жертвите от западнонилска треска достигна 21 души, съобщава \"Асошиейтед прес\". \r\n\r\n Националният институт за обществено здравеопазване съобщи за 30 нови случая на хора, които са се разболели, след като са били ухапани от комари, пренасящи вируса. Според института всички смъртни случаи са свързани с хора, които са имали и други здравословни проблеми. \r\n\r\n Първите смъртни случаи бяха регистрирани през август, като вирусът разболя 200 души в цяла Румъния. \r\n\r\n Министерството на здравеопазването призова местните власти да предприемат мерки за предотвратяване на разпространението на западнонилска треска, добавяйки, че заплахата ще намалее, след като времето стане по-хладно. \r\n\r\n От ведомството също така посъветваха обществеността да предприеме превантивни мерки като например използването на репеленти, носене на дълги ръкави и покриването на прозорците с мрежи. \r\n\r\n Вирусът се разпространява чрез ухапвания от заразени комари. \r\n \n\t\t\t\t\t\t", "date": "2018.09.14", "title": "ЗАРАЗА: Румъния пропищя от западнонилска треска"}
{"url": "http://www.bnews.bg/article/248700-ekskluzivno_otnovo_skandal_za_poreden_pat_otkazaha_dostap_na_zhurnalista_dimitar_bayraktarov_do_narodnoto_sabranie", "text": "\n \r\n\r\n Този път от пресцентъра на Народното събрание изпратиха писмо до телевизия Евроком, където Байрактаров е водещ на едно от най- хитовите им предавания. Още в началото на септември месец цензурата на ГЕРБ зайгра и достъпа на журналиста бе ограничен. Мотивът тогава беше, че Байрактаров е отпарвил покана към неправилните гости, и от телевизията не са подали на време заявление за пропуск. Този път достъп му е отказан заради оплакване от групата на \"Обединените патриоти\" ! \r\n\r\n Ето какво гласи писмото от пресцентъра на Народното събрание! \r\n\r\n   \r\n\r\n До \r\n\r\n  Злати Златев \r\n\r\n Телевизия “Евроком” \r\n\r\n Уважаеми господин Златев, \r\n\r\n Информираме Ви, че са налице оплаквания от страна на членове на парламентарната група на “Обединените патриоти”, поради което Ви предлагаме на мястото на Димитър Байрактаров да предложите за акредитация в Народното събрание друг журналист от Вашата телевизия. \r\n\r\n От ПГ “Обединени патриоти” посочват още, че Димитър Байрактаров има издадена присъда за причиняване на лека телесна повреда. \r\n\r\n С уважение, \r\n\r\n Пресцентъра на Народното събрание \r\n \n\t\t\t\t\t\t", "date": "2018.09.14", "title": "ЕКСКЛУЗИВНО! ОТНОВО СКАНДАЛ: За пореден път отказаха достъп на журналиста Димитър Байрактаров до народното събрание "}
{"url": "http://www.bnews.bg/article/248691-prez_tsyalata_uchebna_godina_politsai_bdyat_kray_varnenskite_uchilishta", "text": "\n Полицаите във Варна ще бдят край училищата през цялата учебна година. Засиленото полицейско присъствие ще има и на подходите към училищата, съобщи главен инспектор Илиян Илиев - началник на сектор \"Охранителна полиция\" при ОД на МВР - Варна, цитиран от БНР. \r\n\r\n От месеци от КАТ-Варна оглеждат пътната маркировка и светофарите в районите на учебните заведения. Те са издали предписания за подобряването им, съобщи главен инспектор Петко Камбуров - началникът на сектор \"Пътна полиция\" - Варна. \r\n\r\n През цялата учебна година в началото и в края на учебния ден ще има присъствие на полицаи в района на училищата. През следващата седмица на територията на Варна започва и специализираната полицейска операция: \"Безопасно поведение на пешеходните пътеки\". \r\n\r\n Припомняме, през 2017 г. само на пешеходни пътеки в страната са станали 710 катастрофи. \r\nПреди дни шофьор без книжка уби на място един от балетистите на Варненската опера, който се движел с велосипед. \r\n \n\t\t\t\t\t\t", "date": "2018.09.14", "title": "През цялата учебна година полицаи бдят край Варненските училища "}
{"url": "http://www.bnews.bg/article/248694-svetlana_gushterova_obrana_ot_lovka_tsiganka", "text": "\n Съпругата на Християн Гущеров, Светлана, е била обрана от ловка мургавелка. Крадлата нахлула в дома на бившата плеймейтка и задигнала семейни ценности, сред които и някои бижута. Криминалният инцидент за щастие не е актуален, а е от времето, в което настоящата г-жа Гущерова е живеела още с родителите си в родния й Търговище. \r\n\r\n Един следобед на вратата се позвънило, а Светлана била сама в жилището. \"Отворих и видях непозната мургава жена. Помоли ме за чаша вода, защото й прилошало. Влязох да й налея, но не затворих вратата и докато аз се мотаех из кухнята, тя се вмъкна в хола и набързо ни ограби. Като осъзнах какво е станало, изпаднах в шок\", разправяла пред приятелки блондинката. Родителите й подали жалба в полицията, но мургавата крадла така е не била открита, нито пък златните верижки на Светлана и майка й. \r\n  \r\n \n\t\t\t\t\t\t", "date": "2018.09.14", "title": "Светлана Гущерова обрана от ловка циганка "}
{"url": "http://www.bnews.bg/article/248689-oshte_21_tela_na_migranti_sa_namereni_po_sredizemnomorskite_plazhove_tozi_mesets", "text": "\n Телата на 21 души, смятани за мигранти, които се опитват да стигнат до Испания, са намерени по бреговете на Средиземно море, съобщава \"Ройтерс\" \r\n\r\n С последните смъртни случаи мъртвите мигранти в Средиземно море тази година достигат 1 586 души, съобщи Международната организация по миграция (МОМ). \r\n\r\n Тела на девет африканци са открити на 4 септември на плаж в близост до Марса Бен М'Хиди, в Алжир, на около 200 километра от испанското крайбрежие. На следващия ден още четири тела изплуват на плаж до границата с Мароко. \r\n\r\n На 10 септември тела на шест мигранти, включително две жени и едно дете са намерени на плаж до Надор, Мароко. \r\n\r\n Тялото на една жена е намерено на 11 септември на плажа Лас Салинас в Алмерия, а тялото на млад мъж от Субсахарска Африка е извлечено от рибари край Ла Алмадраба в испанския анклав Сеута на 13 септември. \r\n\r\n Граничните власти на Европейския съюз коментира, че броят на мигрантите, прекосяващи западното Средиземно море към Испания, се е увеличил повече от два пъти през първите осем месеца на тази година в сравнение със същия период през 2017 г, съобщава АП. \r\n\r\n Фронтекс съобщава, че от януари до август се отчитат \"около 29 600 незаконни преминавания по западно-средиземноморския маршрут, двойно повече от преди година\". Около 6500 души са достигнали до Испания миналия месец, също двойно повече от август 2017 г., като повечето идват от Мароко, Гвинея и Мали. \r\n\r\n Фронтекс допълва, че по-общо погледнато, броят на хората, преминаващи през цялото Средиземноморие е спаднал с 40% спрямо миналата година и достига 86 500 души. \r\n\r\n Това се дължи на рязкото спадане на хората, напускащи Либия към Италия, основен маршрут за мигранти към Европа през последните години, обясняват те. \r\n \n\t\t\t\t\t\t", "date": "2018.09.14", "title": "ОЩЕ 21 ТЕЛА на мигранти са намерени по средиземноморските плажове този месец"}
{"url": "http://www.bnews.bg/article/248688-zhena_zagina_sled_kato_padna_na_relsite_na_metrostantsiya_opalchenska", "text": "\n Жена загина, след падна на релсите на метростанция „Опълченска” в столицата. Движението на влаковете на станцията е спряно. \r\n\r\n По информация на БНР най-вероятно жената е вървяла по ръба, прилошало ѝ е или е загубила равновесие и е паднала пред идващия влак. \r\n\r\n Директорът на „Метрополитен” инж. Стоян Братоев също заяви, че жената е паднала пред влака, след като най-вероятно ѝ е прилошало. \r\n\r\n На мястото тече оглед на полицията. Специализирана техника се опитва да вдигне мотрисата. \r\n\r\n Метрото се движи от станция „Сердика“ до станции „Летище София“ и до „Бизнес парка“ и от станция „Витоша“ до станция „Сливница“. \r\n\r\n   \r\n \n\t\t\t\t\t\t", "date": "2018.09.14", "title": "Жена загина, след като падна на релсите на метростанция „Опълченска”"}
{"url": "http://www.bnews.bg/article/248710-ronaldo_otnovo_shte_izvede_seriya_a_na_preden_plan", "text": "\n Нападателят на \"Пари Сен Жермен\" Килиан Мбапе заяви, че неговият отбор е попаднал в трудна група в Шампионската лига. Парижани ще играят с \"Цървена звезда\", \"Ливърпул\" и \"Наполи\". \r\n\r\n Той ще се радва да се срещне на финала в турнира с \"Ювентус\". \r\n\r\n \"Имаме трудна група, но това е нормално за Шампионската лига, защото това е основният турнир в Европа. Мачът срещу \"Наполи\" ще бъде тежък. Отборът на Анчелоти показва добър футбол с ясна философия и висока преса. Имам един неприятен спомен, свързан с него - през 2016 г. загубихме с \"Монако\" с 0:5 в приятелски мач\" \r\n\r\n \"Финал \"Пари Сен Жермен\" - \"Ювентус\"? Ще се радвам. Кристиано Роналдо е голямо предизвикателство. Той ще изведе италианския футбол отново на преден план. През последните години Серия \"А\" загуби малко престиж. С Роналдо хората отново се заинтересуваха от нея\", заяви Килиан Мбапе. \r\n \n\t\t\t\t\t\t", "date": "2018.09.14", "title": "Роналдо отново ще изведе Серия \"А\" на преден план"}
{"url": "http://www.bnews.bg/article/248698-630_bona_lapa_luiza_grigorova", "text": "\n Актрисата стана съдружник в компанията на съпруга си, ще снимат филм \r\n\r\n Красавицата Луиза Григорова еволюира в бизнесдама и още в прощъпалника на кариерата си е по-богата с 630 хиляди лева, научи \"България Днес\". \r\n\r\n Толкова е сумата, която Националният филмов център отпусна наскоро на фирмата на съпруга на актрисата - режисьорът Мартин Макариев, за нов филм. Компанията на Макариев - \"Форуърд Пикчърс\", спечели сумата след проект за нова лента с името \"В сърцето на машината\". А Луиза Григорова гордо обяви, че вече е съсобственик на продуцентската компания. \r\n\r\n \"В сърцето на машината\", лентата, за която Макариев и фирмата му се състезават за субсидията и печелят, няма да е широко прокламираният филм за Царичина дупка, разказаха още за \"България Днес\" запознати. Макариев обяви, че ще се състезава за държавна субсидия и за него, но от Националния филмов център не одобриха финансиране на лентата. Филмът за \"дупката\" ще се нарича \"Докосване\", а в него Луиза ще изиграе ролята на \"феномена\" Елена Логинова, която е написала и част от сценария на лентата за мистерията. \r\n\r\n Луиза Григорова и съпругът й Мартин Макариев работят заедно \r\n\r\n Въпреки че във филмовата гилдия има пълна неяснота какво ще представлява \"В сърцето на машината\" и кои актьори ще бъдат наети за продукцията, лентата успя да се пребори за 630 бона от Националния филмов център. Той разпредели над 3 милиона лева за девет ленти, като филмът на семейство Макариеви е сред високобюджетните продукции. Заради което и сумата е толкова сериозна, обясниха експерти. А в гилдията вече се заговори, че, както обикновено, красивата актриса ще получи роля в лентата на съпруга си. Досега двамата са работили като екип в тийнсагата \"Привличане\", като Макариев бе режисьор, а жена му изпълни една от главните роли. \r\n\r\n Освен бизнеспартньор на мъжа си Луиза е и единствената актриса на щат в компанията \"Форуърд Пикчърс\". Другият актьор е Живко Петров, а екипът на компанията, която ще разработи филм срещу 630 хиляди лева, е от шестима души. \r\n \n\t\t\t\t\t\t", "date": "2018.09.14", "title": "630 бона лапа Луиза Григорова "}
{"url": "http://www.bnews.bg/article/248690-napadenie_kriminalno_proyaven_strelya_po_avtobus_s_rabotnitsi_v_burgas", "text": "\n Криминално проявен стреля по автобус с работници в Бургас, съобщават от полицията, цитирани от БТА. Нападението било извършено в четвъртък сутринта. \r\n\r\n Автобусът превозвал служители към база на частна фирма в Южна промишлена зона. От изстрелите се е напукало задното стъкло на автобуса. По думите на водача към 7.40 ч., непосредствено след пътен възел „Юг”, в посока квартал „Меден рудник\", превозното средство било застигнато от лек автомобил с пазарджишка регистрация. Шофьорът му показал неприличен жест и произвел изстрел с пистолет към задната част на автобуса. \r\n\r\n Водачът е установен и задържан за 24 часа. Той е криминално проявен 30-годишен мъж от Бургас. Направил е пълни самопризнания и заявил, че стрелял с въздушен пистолет, тъй като автобусът го засякъл. Оръжието е иззето. \r\n \n\t\t\t\t\t\t", "date": "2018.09.14", "title": "НАПАДЕНИЕ! Криминално проявен стреля по автобус с работници в Бургас"}
{"url": "http://www.bnews.bg/article/248682-do_kraya_na_denya_mozhe_i_da_ima_zadarzhani_sled_aktsiyata_v_kosharite", "text": "\n До края на деня може и да има задържани лица заради акцията в бившия ресторант „Кошарите”. Това каза прокурор Иван Гешев по повод извършената спецакцията. \r\n\r\n Днес спецпрокуратурата претърси фирмени офиси там по разследване на организирана престъпна група за производство на цигари и пране на пари. \r\n\r\n Той допълни, че някои лица могат да бъдат задържани за 24 часа по Закона за МВР. \r\n\r\n „Съгласно НПК собствениците и хората, които използват имота, трябва да присъстват до приключване на претърсването”, поясни още Гешев. \r\n\r\n Акцията е продължение на операцията на пловдивската полиция в края на август, при която бяха разкрити 4 фабрики за производство за нелегални цигари в страната - в Тутракан, Горна Оряховица и две в Дупница. \r\n\r\n Тогава бяха установени и иззети 42 тона тютюн на стойност близо 7 млн. лева, както и 190 000 кутии цигари от различни марки на стойност 1,5 млн. лева. \r\n \n\t\t\t\t\t\t", "date": "2018.09.14", "title": "До края на деня може и да има задържани след акцията в „Кошарите”"}
{"url": "http://www.bnews.bg/article/248683-intsident_v_metroto_sprya_vlakovete_na_opalchenska", "text": "\n Временно е спряно движението на влаковете на метростанция „Опълченска“ заради инцидент на станцията. По първоначална информация жена е паднала на релсите. Все още няма информация за това как е станал инцидентът и какво е състоянието на жената.  \r\n\r\n Метрото се движи от станция „Сердика“ до станции „Летище София“ и до „Бизнес парка“ и от станция „Витоша“ до станция „Сливница“.  \r\n \n\t\t\t\t\t\t", "date": "2018.09.14", "title": "ИНЦИДЕНТ В МЕТРОТО спря влаковете на \"Опълченска\""}
{"url": "http://www.bnews.bg/article/248681-preslava_rodi_momiche_parva_snimka_na_bebeto", "text": "\n Фолкпевицата Преслава роди момиче! \r\n\r\n За щастливата новина съобщи изпълнителката в личния си профил в Инстаграм. \r\n\r\n „Добре дошла на нашата Малечка-Палечка“, написа щастливата майка. Преслава публикува снимка на крачето на дъщеричката си и веднага събра хиляди положителни коментари, пише България Днес. \r\n\r\n Снимката вижте \r\n \n\t\t\t\t\t\t", "date": "2018.09.14", "title": "Преслава роди момиче (Първа снимка на бебето)"}
{"url": "http://www.bnews.bg/article/248684-zadarzhaha_27_godishen_za_prevoz_na_15_afganistantsi_okolo_ihtiman", "text": "\n Задържаха 27-годишен, криминално проявен и осъждан мъж от Димитровград за незаконен превоз на чужденци. Около полунощ на 12 септември, в района на пътен възел \"Ихтиман\" на автомагистрала \"Тракия\" служители на РУ-Ихтиман проверяват на лек автомобил \"Мерцедес\". \r\n\r\n В колата намират 15 мъже, без документи за самоличност, самоопределили се като афганистанци. Непосредствено след задържането на автомобила и возещите се в него чужди граждани, съвместно със служители от група \"Контрол на пътното движение по главни пътища и автомагистрали\" към областната дирекция, са предприети действия по установяването и на придружаващия автомобил. \r\n\r\n Служещият за \"отцепка\" лек автомобил \"Ауди\" е спрян на пътен възел \"Мухово\", а водачът и неговият спътник са задържани за срок до 24 часа. Двата автомобила били иззети и по случая образувано досъдебно производство. \r\n\r\n След доклад на материалите в районната прокуратура на 27-годишния мъж е повдигнато обвинение и му е наложена 72- часова мярка за неотклонение \"задържане под стража\". Действията по разследването продължават. \r\n \n\t\t\t\t\t\t", "date": "2018.09.14", "title": "Задържаха 27-годишен за превоз на 15 афганистанци около Ихтиман"}
{"url": "http://www.bnews.bg/article/248680-kak_shte_bade_otmenena_smyanata_na_zimnoto_s_lyatno_chasovo_vreme", "text": "\n ЕК представи детайлите по предложението за прекратяване на практиката за смяна на часовото време на лятно и зимно. Страните трябва сами да решат дали да приложат предложението на Брюксел след национално запитване до гражданите и законодателните органи. \r\n\r\n През октомври 2019 г. страните-членки на Европейския съюз за последен път ще могат да преместят часовника от лятно на зимно време, обяви еврокомисарят по транспорта Виолета Булц на пресконференция в Брюксел. \r\n\r\n \"През октомври 2019 ще бъде последният път, когато ще променим времето\", каза тя. \r\n\r\n Според еврокомисарят всяка държава-членка на ЕС може да реши сама кое време – зимното или лятното – иска да остави, съобщи ТАСС. \"Държавите-членки са длъжни да информират Еврокомисията кое време искат да запазят - лятното или зимното и през октомври 2019 г. тези, които искат зимното – променят на зимно, тези, които искат лятното - остават на лятно. И това е – повече никой няма да премества часа\", обясни тя. \"Държавите няма да могат повече да променят времето, това ще бъде в компетенциите на ЕС\", добави еврокомисарят.  \r\n\r\n Идеята за преминаването към лятно часово време е била, за да се пести енергия. Европейската комисия обаче отчита, че ефектът от пестене на енергия вече е много слаб, след като все повече се залага на възобновяеми и модерни енергийни източници. \r\n\r\n Според Брюксел отмяната на лятното и зимното часово време трябва да стане едновременно и единно от всички европейски страни. \r\n\r\n Южните страни настояват да се закове на лятното часово време, докато скандинавските са на мнение, че трябва да остане само зимното часово време. За някои европейски наблюдатели предложението на ЕК е предизборен ход, с който само се затруднявал животът на хора, институциите и предприятията, без да е сигурно, че страните ще постигнат съгласие и че ще има положителен ефект от промяната, което пролича и от запитванията по време на официалното представяне на предложението от Комисарите Марош Шефчович и Жиолета Булич. \r\n\r\n Ето отговорите на по-важните въпроси: \r\n\r\n Защо лятното/зимното часово време се съгласува на равнището на ЕС? \r\n\r\n Повечето държави-членки на ЕС имат дълги традиции по отношение на законовата уредба на лятното часово време, която в много случаи датира от Първата и Втората световна война или от петролната криза през 70-те години. В миналото държавите членки въвеждаха смяна на часовото време, за да пестят енергия (предимно въглища за производството на електроенергия) и да се синхронизират с околните държави. В отделните държави обаче часовниците се преместваха на различни дати. Некоординираната смяна на часовото време предизвикваше проблеми на вътрешния пазар и по-специално в секторите на енергетиката и транспорта. Постепенно бяха въведени европейски мерки за съгласуване на преминаването от зимно към лятно часово време и обратно.  \r\n\r\n Какво е положението в останалия свят? \r\n\r\n Разпоредби за лятно часово време има в около 60 държави в света, предимно в Северна Америка и Океания. Расте обаче броят на съседите или търговските партньори на ЕС, които решиха да не прилагат или да отменят лятното часово време: тези примери включват Исландия, Китай (1991 г.), Русия (2011 г.), Беларус (2011 г.) и от неотдавна — Турция (2016 г.).  \r\n\r\n Защо Комисията представя това предложение? \r\n\r\n Комисията включи разпоредбите за лятното часово време в политическата програма, тъй като под председателството на Жан-Клод Юнкер тя се ангажира да действа мащабно по важните въпроси, като същевременно оставя на държавите членки възможността да вземат решенията в области, където това е най-уместно. След като подложи на оценка сегашните разпоредби на ЕС относно сезонната смяна на часовото време, по силата на които тя се извършва на всеки шест месеца, Комисията стигна до заключението, че е най-уместно държавите членки да вземат решение дали да запазят като постоянно лятното или зимното часово време, като при това избягват евентуална фрагментация. \r\n\r\n При своята оценка Комисията взе предвид редица елементи, като гласуваната от Европейския парламент през февруари 2018 г. резолюция по този въпрос, постъпилите искания от някои държави членки на ЕС, анализа на наличните доказателства, както и обществената консултация, която Комисията проведе от 4 юли до 16 август 2018 г. По време на консултацията бяха получени 4,6 милиона отговора от всичките 28 държави членки. Това е най-големият брой отговори, получаван някога при обществена консултация на ЕК. Според окончателните резултати 84 % от отговорилите предпочитат смяната на часовото време да се премахне. Имайки предвид всички тези елементи, Комисията предлага сезонната смяна на часовото време да се прекрати, като при това се запази съгласуван подход, за да се гарантира функционирането на вътрешния пазар. \r\n\r\n Какво предлага Комисията?  \r\n\r\n ЕК предлага смяната на часовото време, която понастоящем се извършва два пъти годишно, да се прекрати в ЕС през 2019 г. Така ще се сложи край на практиката часовниците да се преместват с един час напред през март и с един час назад през октомври. За да се избегне евентуална фрагментация на вътрешния пазар, държавите членки ще трябва да решат кое часово време желаят да запазят като постоянно — лятното или зимното, след което да уведомят Европейската комисия за решението си. След това те няма повече да могат да прилагат сезонна смяна на часовото време. Държавите членки запазват правото си да решат коя часова зона да важи за техните територии. \r\n\r\n Комисията предлага ли постоянно лятно/зимно часово време за целия Европейския съюз? \r\n\r\n Не. Европейската комисия предлага да се премахне сезонната смяна на часовото време по координиран начин. Решението за прилагане на постоянно лятно часово време или постоянно зимно часово време ще бъде взето от всяка отделна държава членка. Желателно е държавите членки да вземат решенията относно стандартното часово време, което всяка от тях желае да прилага от 2019 г. насетне, по съгласуван начин.  \r\n\r\n Защо някои държави членки няма да могат да продължат да прилагат сезонната смяна на часовото време, дори да желаят? \r\n\r\n Комисията предлага сезонната смяна на часовото време да се премахне в целия Европейски съюз. С други думи, държавите членки няма да запазят националните си разпоредби във връзка със сезонната смяна на часовото време. С това се цели да се гарантира правилното функциониране на вътрешния пазар и да се избегнат евентуални смущения, породени от некоординирани действия на държавите членки. Тези смущения може да засягат разписанията на транспортните операции и функционирането на информационните и комуникационните системи и да предизвикат по-високи разходи при трансграничната търговия или по-ниска производителност при стоките и услугите. Поради това е много важно да се приложи съгласуван режим, при който всички държави членки да премахнат извършваната понастоящем два пъти годишно смяна на часовото време. \r\n\r\n Как и кога ще се въведе предложената промяна? \r\n\r\n За да се осигури плавен преход, съгласно предложението на Комисията, всяка държава членка ще трябва до април 2019 г. да съобщи кое часово време възнамерява да прилага като постоянно — лятното или зимното. Решенията следва да се основават на координация между държавите членки, както и на евентуални консултации и оценки на национално и европейско равнище. \r\nПредвижда се последното задължително преминаване към лятно часово време да бъде в неделя, 31 март 2019 г. След това държавите членки, които желаят да преминат постоянно към зимно часово време, ще имат възможност за последна сезонна смяна на часовото време в неделя, 27 октомври 2019 г. След тази дата сезонните смени на часовото време вече няма да са възможни. \r\nПосоченият график зависи от това Европейският парламент и Съветът да приемат предложението на Комисията най-късно до март 2019 г. \r\n\r\n Какви ползи ще донесе премахването на сегашните разпоредби относно смяната на часовото време? \r\n\r\n Гражданите няма повече да се тревожат за преместването на часовниците си. Смяната на часовото време предизвикваше объркване, тъй като невинаги е очевидно кога и в коя посока трябва да се преместят часовниците. Като основания за нейното премахване отговорилите в обществената консултация посочват също така, че тя влияе отрицателно върху здравето, води до повишаване на пътнотранспортните произшествия и не пести енергия. Ако тази система бъде отменена, няма повече да се налага човешкият организъм да се приспособява към смяната на часовото време. \r\n\r\n Ползата за предприятията ще се изразява в това, че няма повече да е необходимо да се адаптират към преместването на часовниците. Благодарение на новите разпоредби ще се улесни планирането в секторите на енергетиката и транспорта (например при нощните влакове) и ще се опростят програмните продукти, основаващи се на времето. Въпреки че една от основните причини за въвеждането на сегашните разпоредби относно смяната на часовото време са икономиите на енергия, доказателствата сочат, че понастоящем тези икономии са ограничени.  \r\n\r\n Кои часови зони ще се прилагат в ЕС?  \r\n\r\n Понастоящем в ЕС има три стандартни часови зони: западноевропейско време (Ирландия, Обединеното кралство, Португалия), централноевропейско време (17 държави членки) и източноевропейско време (България, Гърция, Естония, Кипър, Латвия, Литва, Румъния и Финландия). Държавите членки, които решат да запазят като постоянно лятното часово време, ще преминат автоматично към следващата часова зона (стандартно време + 1 час). Освен това държавите членки ще имат правото да правят промени в своето стандартно часово време, които не са свързани със сезонна смяна. В предложението се предвижда държавите членки да уведомят Комисията за евентуалната промяна на часовата зона 6 месеца предварително, за да се осигури възможност за своевременното адаптиране на основаващите се на времето системи. \r\n\r\n Какво обхващаше обществената консултация? \r\n\r\n Участниците бяха приканени да споделят цялостния си опит във връзка със смяната на часовото време, предпочитанията си към една от две алтернативи (системата да се запази без промяна или да се отмени в целия ЕС), както и — ако смятат, че е по-добре сегашната система да се отмени — дали предпочитат да се запази лятното, или зимното часово време. Европейските граждани и заинтересовани страни имаха възможност да изразят мнението си, като от 4 юли до 16 август попълнят онлайн следния въпросник (публикуван на всички езици на ЕС). \r\n\r\n Къде може да се видят окончателните резултати от консултацията?  \r\n\r\n По време на консултацията онлайн бяха получени 4,6 милиона отговора от всичките 28 държави членки — това е най-големият брой отговори, получаван някога при обществена консултация на Комисията. 84 % от отговорилите предпочитат смяната на часовото време, която се извършва два пъти годишно, да се премахне.  \r\n \n\t\t\t\t\t\t", "date": "2018.09.14", "title": "Как ще бъде отменена смяната на зимното с лятно часово време? "}
{"url": "http://www.bnews.bg/article/248674-rachkov_i_metresata_mu_s_novo_lyubovno_gnezdo", "text": "\n Димитър Рачков и Мария Игнатова усилено си търсели ново любовно гнездо, след като преди няколко седмици официално обявиха, че са заедно. \r\nКомикът и блондинката наело брокер, който издирва перфектния за тях апартамент. За момента двамата живеели разделени  – той бил в ергенската си къща, тя – при майка си, но се срещали всяка вечер и се чувствали сякаш за гаджета. \r\nМитко бил готов да се изръси за нов апартамент колкото е нужно, за да компенсира лошото си отношение към Мария, в месеците когато бяха разделени. Още в деня, в който Игнатова се изнесла от предишното им жилище Рачков го продал за 264 000 лева, въпреки, че можел да вземе двойно повече ако имал търпение да почака,  пише „Ретро“. \r\n \n\t\t\t\t\t\t", "date": "2018.09.14", "title": "Рачков и метресата му с ново любовно гнездо "}
{"url": "http://www.bnews.bg/article/248679-grozni_skandali_v_doma_na_krasi_radkov_zhena_mu_zaryaza_bebeto_i_hukna_po_svatbi", "text": "\n Съпругата на Краси Радков е зарязала сина си само 40 дни след раждането. Станислава се върнала към стария си ритъм на живот и вече дори поемала професионални вечерни изяви. Преди броени дни тя отново влязла в ролята на водеща на баровска сватба, на която пък мъжът й бил нает да забавлява гостите с комедийните си скечове. Бебето било оставено в ръцете на детегледачка, писа „Ретро“. \r\n\r\n Съседи на семейство Радкови разкриват, че веднага след като синът им Теодор се появил на бял свят, майка му изпаднала в  тежка следродилна депресия. Първото нещо, било да започне строга диета. От години тя поддържа анорексично слаба фигура и въпреки че по време на бременността наддала едва с 8 килограма, се чувствала смачкана и не спирала да плаче пред огледалото. \r\n\r\n От друга страна, хормоналният дисбаланс, който я застигнал, се отразил пагубно на отношенията й с Краси. Комшиите им нон-стоп ставали свидетели на грозни скандали. Начинаещите родители, които се бориха да имат дете близо 17 години, непрекъснато си повишавали тон, нагрубявали се и дори хвърляли предмети един по друг. \r\n\r\n В разгара на свадите Станислава си хващала дамската чанта и напускала апартамента, но при една от последните дъндании изгонила Краси за цели два дни. \r\n \n\t\t\t\t\t\t", "date": "2018.09.14", "title": "Грозни скандали в дома на Краси Радков, жена му заряза бебето и хукна по сватби"}
{"url": "http://www.bnews.bg/article/248685-v_holandiya_zalovili_dvama_ruski_agenti_po_sluchaya_skripal", "text": "\n Двама руски агенти са задържани в Холандия във връзка с опит да проникнат в швейцарска химическа лаборатория, която проверила използвания агент по случая \"Скрипал\", пишат швейцарски и холандски вестници, цитирани от ДПА. \r\n\r\n Позовавайки се на двама източници, швейцарският вестник Tages-Anzeiger пише, че агентите са се целили в Spiez Laboratory - правителствен обект, който е извършил анализи във връзка с отравянето на руския двоен агент Сергей Скрипал и химически атаки в Сирия. \r\n\r\n Швейцарската федерална разузнавателна служба е коментирала пред изданието, че е \"наясно със случая с руските шпиони, които са разкрити и изведени от Хага\". \r\n\r\n Говорител обяви, че швейцарските служби си сътрудничат с холандските и британските партньори, допълвайки, че са осуетени \"незаконни действия срещу критична швейцарска инфраструктура\". \r\n\r\n Шпионите, които не са същите хора като заподозрените за отравянето, са арестувани през пролетта и са върнати в Русия, пишат Tages-Anzeiger и холандският NRC Handelsblad. \r\n\r\n NRC Handelsblad пише, позовавайки се на анонимни източници, свързани с разследването, че двамата агенти са били екипирани да проникнат в компютърната мрежа на лабораторията. \r\n\r\n Говорител на лабораторията не коментира инцидента, но отбеляза пред Tages-Anzeiger: \"Можем да потвърдим, че Spiez Laboratory е била мишена на хакерски атаки...Няма открадната информация\". \r\n \n\t\t\t\t\t\t", "date": "2018.09.14", "title": "В Холандия заловили двама руски агенти по случая „Скрипал”"}
{"url": "http://www.bnews.bg/article/248678-prekrasno_vreme_za_pochivnite_dni", "text": "\n И до края на деня ще преобладава слънчево време. Ще има само временни увеличения на облачността. Краткотрайни валежи ще има на много малко места. В източните райони вятърът все още ще се задържи предимно до умерен от североизток. \r\n\r\n Максималните температури днес ще бъдат  между 25° и 30°.  \r\n\r\n И по морето ще бъде предимно слънчево. Местата с валежи, ако изобщо има такива ще бъдат много малко. Ще продължи да духа предимно до умерен вятър от североизток. \r\n\r\n В неделя в източната половина от страната вятърът ще се ориентира от север-североизток. Там и облачността след обяд ще се увеличи, на места ще има и краткотрайни валежи. Над западната половина от страната ще остане предимно слънчево, със слаб до умерен северозападен вятър. В понеделник вятърът ще отслабне, в отделни западни райони временно и ще стихне, а в Източна България ще бъде източен. Повече облачност ще има отново над източната половина на България, почти без валежи. През следващите дни над по-голямата част от страната ще преобладава слънчево време, сутринта на места, с ниска облачност. Ще духа слаб източен вятър, в Източна България - до умерен, от изток-североизток. Минималните температури ще са от около 8°-10° до към 15°-16°, максималните - предимно между 24° и 29°. \r\n \n\t\t\t\t\t\t", "date": "2018.09.14", "title": "Прекрасно време за почивните дни"}
{"url": "http://www.bnews.bg/article/248686-ostaviha_v_aresta_mladezha_pomel_s_kola_baletist_vav_varna_video", "text": "\n Съдът остави за постоянно в ареста 25-годишния шофьор, помел балетиста Мартин Чакалов във Варна. \r\n\r\n „Съжалявам”, беше единственото нещо, което каза Петър  Здравков пред съда. \r\n\r\n На своя адвокат е обяснил, че има проблеми със зрението и не е видял велосипедиста. След катастрофата избягал, защото се уплашил. \r\n\r\n Пред съда не даде обяснение защо кара без книжка. \r\n\r\n „Считам, че формата за вина е самонадеяност, тъй като от една страна управлява без свидетелство за правоуправление, от друга страна – след като си убеден, че имаш проблеми със зрението, тръгваш да шофираш без очила в късната част от деня”, коменрита Галя Минчева,  окръжен прокурор. \r\n\r\n „Веднага след настъпването на ПТП, в състояние на уплах е напуснал местопроизшествието. Правил е опити да се свърже с мен, неуспешни”, заяви адвокатът му Александър Атанасов. \r\n\r\n Петър Здравков не е решил дали ще обжалва мярката. \r\n\r\n \r\n\r\n   \r\n \n\t\t\t\t\t\t", "date": "2018.09.14", "title": "Оставиха в ареста младежа, помел с кола балетист във Варна(ВИДЕО)"}
{"url": "http://www.bnews.bg/article/248673-vizhte_taynoto_imenie_na_plevneliev_v_s_banya_zavel_banova_tam_no_tya_pozhelala_da_otsednat_v_nay_blizkiya_4_zvezden_hotel", "text": "\n „Бомба е паднала“ е огромния луксозен комплекс в края на разложкото село Баня, в който доскоро се покриваше от любопитни очи бившият президент Росен Плевнелиев. Допреди най-богатият държавен глава да продаде имота преди година, мястото било денонощно охранявано и с жива сила, и с камери, но след смяната на собствеността цялата охранителна система е демонтирана, видя на място екип на „Ретро“. \r\n\r\n Райското кътче се намира на изхода на село Баня в посока Банско, на един хвърлей от пътя. Местността се нарича Камено, но само по документи – за местните е известно като Квартала на богатите. И има защо… „Всичките тези къщи, целото това беше на президента. На онзи, дето ходи със синоптичка. Плевенлиев /Плевнелиев – б.р./, нали се сещате. Преди, като беше още президент, всяка Нова година идваше тук да я посреща, задължително, но после продаде къщата…“, разправят жители на Баня. \r\n\r\n Преди години Росен се е разделил с луксозното имение. Разпродал го на неколцина близки нему люде, но специално най-хубавата къща, в която той отсядал, преминала във владение на един от най-известните бизнесмени в туроператорския и хотелиерския бизнес Йордан Христов. \r\n\r\n В затворения комплекс всички сгради са във възрожденски стил – с огромни греди, типични за подобни постройки. Двуетажни са, като на първия етаж са всекидневните с кухня, трапезария, а на втория са разположени спални помещения. От верандата се открива огромен двор с размери на малко футболно игрище. \r\n\r\n Последният път, в който се отбил до селото, Плевнелиев бил с новата си съпруга Деси Банова. Тъй като в комплекса му няма басейн, а и както казват местните – понеже „плейбой го раздавал“, завел синоптичката да се плацика в минералната вода на отстоящия на не повечеч от 500 м 4-звезден хотел „Хот Спрингс“, в който и Корнелия Нинова „удави“ в лукс депутатите си в началото на седмицата. \r\n \n\t\t\t\t\t\t", "date": "2018.09.14", "title": "Вижте тайното имение на Плевнелиев в с. Баня! Завел Банова там, но тя пожелала да отседнат в най-близкия 4-звезден хотел "}
{"url": "http://www.bnews.bg/article/248672-i_siderov_nastoyava_ns_da_zadalzhi_borisov_da_zashtiti_orban", "text": "\n Лидерът на Атака Волен Сидеров внася в НС проект за решение, с което парламентът да задължи премиера Бойко Борисов да изрази позиция в защита на унгарския си колега Виктор Орбан. \r\n\r\n Националистът иска министър-председателят да изрази позиция против санкциите срещу Унгария в Съвета на ЕС. Искането е подкрепено и от \"Воля\". \r\n\r\n \r\n\r\n Проблемът със сбърканата политика на мигрантите в ЕС доведе до сериозни проблеми в страните членки, пише в искането на Волен Сидеров. Тези проблеми имали проекция години напред. \r\n\r\n Тази политика заплаши стабилността и сигурността на европейските граждани, смята Сидеров. Следващите евролидери щели да имат трудната задача да поправят грешката, но щетите вече било нанесени и то с жената на човешки животи, по мнението ми. \r\n\r\n Правителството на Чехия застава зад премиера на Унгария Виктор Орбан след решението на Европейския парламент да гласува за започване на процедура за налагане на санкции на Будапеща във връзка с нарушаване върховенството на закона. \r\n\r\n Вчера Европейският парламент гласува за започване на наказателна процедура по Член 7 от договора на ЕС, въпреки че вотът има малък шанс да доведе до отнемане правото на глас на Унгария в Европейския съвет. \r\n\r\n Вчера Полша също обяви, че подкрепя правителството на унгарския лидер. \r\n\r\n Виктор Орбан имал смелостта да се опълчи срещу криворазбрания либерализъм и да защити страната си. \r\n \n\t\t\t\t\t\t", "date": "2018.09.14", "title": "И Сидеров настоява НС да задължи Борисов да защити Орбан"}
{"url": "http://www.bnews.bg/article/248675-udarno_preboyadisvat_peshehodnite_pateki_v_shumen", "text": "\n Дни преди старта на учебната година в Шумен усилено оправят уличната маркировка. Ударно се боядисват и пешеходните пътеки около училищата. \r\n\r\n Тодор Тодоров живее на метри от едно от големите училища в Шумен и всеки ден пресича натоварения булевард. С пребоядисаната пешеходна пътека се чувства по-спокоен.  Той споделя, че на това място трудно се пресича. \r\n\r\n Полаганата боя е от нов тип, по-устойчива е на атмосферните влияния и се вижда по-добре през нощта. \r\n\r\n  „Ние отдавна работим по уличната маркировка и както виждате сме на финала. Почти пред всички учебни заведения са повдигнати пешеходните пътеки и са маркирани с една боя, за която ни дават гаранция за повече от година”, обясни Любомир Христов, кмет на Община Шумен. \r\n\r\n Предстои до първия учебен ден всички пешеходни пътеки в Шумен да бъдат обновени, а до края на годината това трябва да стане и с хоризонталната маркировка в целия град. \r\n \n\t\t\t\t\t\t", "date": "2018.09.14", "title": "Ударно пребоядисват пешеходните пътеки в Шумен"}
{"url": "http://www.bnews.bg/article/248677-uraganat_florans_udari_iztochnoto_kraybrezhie_na_sasht", "text": "\n Ураганът „Флорънс” удари източното крайбрежие на Съединените щати. Властите предупреждават за животозастрашаващи бури в три американски щата. От българското посолство във Вашингтон призовават сънародниците ни зад граница да се информират непрестанно за ситуацията и при нужда да се свържат с тях. \r\nСилният вятър и поройните дъждове наводниха пътища,  изпочупиха дървета и оставиха десетки хиляди хора без ток. Скоростта на ветровете достига 165 километра в час. Над 1000 полета в района са отменени. \r\n\r\n Повече от един милион души в Северна, Южна Каролина и Вирджиния получиха заповед да се евакуират. \r\n\r\n С достигането на американските брегове „Флорънс” отслабна до първа степен. Въпреки това мощната стихия ще носи поройни дъждове и ураганни ветрове в района в  още цял един ден, предупреждават метеоролозите. \r\n\r\n Освен за трите щата, пряко засегнати от урагана, извънредно положение е обявено още в Джорджия, Мериланд и в района на Вашингтон. \r\n \n\t\t\t\t\t\t", "date": "2018.09.14", "title": "Ураганът \"Флорънс\" удари източното крайбрежие на САЩ"}
{"url": "http://www.bnews.bg/article/248636-endzhi_kasabie_se_razvezhda", "text": "\n Диетоложката на звездите Енджи Касабие мисли за развод. Причината е, че съпругът й Рабих Ел Зейн й изневерява под път и над път. Атлетичният ливанец с висок тестостерон не се задоволява със сексапилната си жена и редовно бръмчи по “крехко агнешко”, съобщава близък до красавицата, цитиран от “Уикенд”. \r\n\r\n Последната издънка на „Мистър Ливан” 2014 е от началото на януари, когато мачото си харесал 20-годишна хостеса в известен нощен клуб в София. Без да се свени, че е женен, Рабих започнал настойчиво да сваля красавицата. \r\n\r\n Рабих Ел Зейн не спирал да омайва силиконовата девойка и в социалните мрежи и резултатът не закъснял – нашенката не му мислила много и бързо му се отдала, разказаха от обкръжението на Енджи. “Мистър Ливан” 2014 предпочитал момичета около 20 години. Съпругът на риалити звездата от последния „ВИП Брадър” се възползвал от всяко нейно отсъствие, за да “кривне” с някоя тунингована златотърсачка. От обкръжението му издават, че Рабих си падал по руси девойки с големи гърди, много ботокс в устните и всевъзможни подобрения, точно както жена му, която е лягала под ножа вече 4-5 пъти. Палавникът не просто е най-красивият мъж в Ливан, но и е журналист в “Ал Джазира”, модел, продуцент и един от любимците на ливанската публика. \r\n\r\n След като се залюби с Касабие, той кръстосва между Ливан и България. Именно натовареното ежедневие и на двамата и многото пътувания спомогнали на красавеца да кръшка най-редовно от брачното ложе. Според слуховете Енджи и Рабах на няколко пъти са били пред развод именно заради изневерите от негова страна. Точно заради изневяра диетоложката на звездите дори пометнала. “Веднага след сватбата аз забременях с близначки по естествен начин, имах много тежка бременност и няколко пъти влизах в болница. Лекарят в Бейрут допусна грешка и за съжаление загубих моите момиченца в шестия месец. Започнах да получавам инфекция и се наложи да махнем бебетата, за да запазят живота ми. \r\n\r\n Болката по нашите бебета е огромна, защото няма по-голяма мъка от това майка да загуби детето си”, с болка сподели Енджи след ужаса. Източниците на изданието обаче са категорични, че точно изневерите на шавливия ливанец са причината за загубата на бебетата. Касабие дочувала, че е рогоноска, но не смеела да изпъди мъжа си, защото е на 35 години и смятала, че няма за кога да търси нов, а вече иска да ражда. Както е известно, звездната диетоложка, която се изживява като ливанска принцеса, лъже за годините си досущ като Лили Иванова. \r\n\r\n Хубавицата се опитва да се изкара 27-годишна, а всъщност е на 35, в края на 2018г. ще чукне 36 лазарника. Предстои обаче да видим дали бракът им ще оцелее след поредната изневяра на красавеца, или ще последва развод като на близката й приятелка Мара Отварячката и Християн Гущеров. \r\n \n\t\t\t\t\t\t", "date": "2018.09.14", "title": "Енджи Касабие се развежда"}
{"url": "http://www.bnews.bg/article/248668-vizhte_koy_gleda_dashteryata_na_lora_karadzhova_dokato_tya_se_vihri_vav_vip_bradar", "text": "\n Данчо Караджов и съпругата му са поели грижите за дъщеричката на Лора Караджова, докато тя се вихри във ВИП Брадър. \r\nМалката Алиса съвсем скоро ще навърши 4 години и нищо чудно да посрещне рождения си ден без Лора, ако до октомври тя се задържи в надпреварата за любима ВИП звезда на България, пише „България Днес“. \r\nМомиченцето е плод на любовта на певицата със сноуборд инструктора а Валентин Славов, с когото Лора се залюби, след като би шута на дългогодишната си половинка Део. И тази любов на Лора не просъществува дълго въпреки детето. Говори се, че Данчо Караджов стои в основата на краха във взаимоотношенията им, който още в началото не харесал зет си. \r\n \n\t\t\t\t\t\t", "date": "2018.09.14", "title": "Вижте кой гледа дъщерята на Лора Караджова докато тя се вихри във ВИП Брадър"}
{"url": "http://www.bnews.bg/article/248665-orlin_pavlov_se_pohvali_s_novo_gadzhe", "text": "\n Орлин Павлов има ново гадже.  Изненадващо е  ,че изпълнителят се впусна във връзка имайки предвид, че приключи предишната си преди няколко месеца. Той обаче отказва да разкрие подробности около новата жена в живота му. \r\nЗа разлика от миналите афери на актьора този път връзката му изглежда обещаваща. Девойката пленила сърцето на Орлин ще се наслади на таланта му на 1 октомври, когато изпълнителят ще изнесе първия си самостоятелен концерт в зала 1 на НДК, с който ще стартира и националното му турне, пише „Телеграф“.  \r\nПрез юли Павлов сложи край на връзката си с мулатката, с която бе изловен от папараци. Близки до Орлин издават, че той вече е готов за семейство и се чудят дали приказката с новата му ще продължи и той ще я отведе пред олтара. \r\n \n\t\t\t\t\t\t", "date": "2018.09.14", "title": "Орлин Павлов се похвали с ново гадже "}
{"url": "http://www.bnews.bg/article/248676-napadenie_mazh_opita_da_se_vrezhe_s_kolata_si_v_peshehodtsi_v_nim", "text": "\n Мъж рани леко двама души при опит да се вреже с колата си сред клиенти на бар във френския град Ним. \r\n\r\n 32-годишният мъж подкарал автомобила си към 50-ината клиенти, които били пред заведението. Двама от тях били леко ранени, преди колата да се блъсне в охранителна бариера. Свидетели твърдят, че мъжът е крещял „Аллах Акбар”, докато се е опитвал да прегази хората. \r\n\r\n Шофьорът се е опитал да избяга, но е бил хванат и бит от тълпата. Откаран е в болница.  Започнало е разследване за опит за убийство. \r\n \n\t\t\t\t\t\t", "date": "2018.09.14", "title": "НАПАДЕНИЕ! Мъж опита да се вреже с колата си в пешеходци в Ним  "}
{"url": "http://www.bnews.bg/article/248671-izvanredno_shefat_na_agentsiyata_po_gorite_grigor_gogov_hvarlya_ostavka", "text": "\n Директорът на изпълнителната агенция по горите (ИАГ) Григор Гогов се очаква да подаде оставка до понеделник. Това заяви земеделският министър Румен Порожанов след първото заседание на Централния епизоотичен съвет. \r\n\r\n Припомняме, на пресконференция в БТА на 13 септември председателят на партия \"Възраждане\" Костадин Костадинов призова за оставките на министър Порожанов, на шефовете на БАБХ и на ИАГ. Като мотив за оставката на шефа на ИАГ е негова близост до фирма, която е доставчик на коловете за изграждане на оградата по сухопътната ни граница с Румъния.  \r\n\r\n Съпругата на Гогов е в управата на тази фирма. Същевременно е хванат камион с незаконна дървесина, който е пътувал към склад на компанията. \r\n\r\n Министър Порожанов каза, че по отношение на сигнала, който е изпратен, не е установен пряк конфликт на интереси. Изпратил съм на КОМПИ всички данни, които се съдържат в сигнала, каза земеделският министър и допълни, че Гогов ще подаде молба за освобождаване. \"Това ще се случи днес или в понеделник\", допълни Порожанов. \r\n\r\n Очаквайте подробности! \r\n \n\t\t\t\t\t\t", "date": "2018.09.14", "title": "ИЗВЪНРЕДНО! Шефът на агенцията по горите Григор Гогов хвърля оставка! "}
{"url": "http://www.bnews.bg/article/248663-zverstvo_bezhanets_ubi_35_godishna_balgarka", "text": "\n Труп на 35-годишна българска проститутка е открит в германския град Хам, пише немското издание \"Велт\". Аутопсията на тялото е показала, че жената е била убита, казват от полицията. Заподозрян убийството е бежанец на 24 години от Сирия. Сириецът е бил арестуван в сряда вечерта на жп гарата в Хам. \"Заподозреният не е направил самопризнания до този момент\", каза Феликс Гийзенреген - прокурор на Дортмунд. \r\n\r\n Все още не е изяснен и предполагаемият мотив за убийството. Трупът на българката е намерен на улица в края на града, която се използва за сборен пункт на проститутките и срещи с моряци. Убитата жена преди това е живяла в Холандия. \r\n  \r\n \n\t\t\t\t\t\t", "date": "2018.09.14", "title": "ЗВЕРСТВО! Бежанец уби 35-годишна българка! "}
{"url": "http://www.bnews.bg/article/248664-izvanredno_stoyanka_mutafova_vleze_v_bolnitsa_kakvo_e_sastoyanieto_na_96_godishnata_aktrisa", "text": "\n Театралната прима Стоянка Мутафова постъпи в столична болница, където ще остане няколко дни. За щастие, състоянието на 96-годишната актриса е стабилно, а влизането ѝ в лечебното заведение се е наложило заради необходими профилактични изследвания, съобщава „Телеграф“.   \r\n\r\n Стоянка се чувства отлично, а за нея се грижат едни от най-добрите специалисти, които проверяват изцяло здравословното ѝ състояние. След седмица театралната легенда се връща на сцената, а освен това продължава и да обикаля страната и да представя биографичната книга „Добър вечер, столетие мое“, която е написана от дъщеря ѝ Мария Грубешлиева.   \r\n\r\n Мутафова е пълна с ентусиазъм за новия театрален сезон и го сподели с феновете си в социалната мрежа Фейсбук. „Лятото беше прекрасно и наситено с много работа. Сега си почивам и събирам сили за новия сезон. \r\n  \r\n \n\t\t\t\t\t\t", "date": "2018.09.14", "title": "ИЗВЪНРЕДНО! Стоянка Мутафова влезе в болница! Какво е състоянието на 96-годишната актриса?"}
{"url": "http://www.bnews.bg/article/248662-nikoleta_pluva_s_praseta_na_bahamite", "text": "\n Николета Лозанова бе спрягана за една от сигурните участнички във VIP Brother, но вместо да търка диваните в Нови хан, отново пече прелестите си – този път на Бахамите. \r\n\r\n С гаджето си Николай Михайлов са отседнали в един от най-тузарските хотели, а футболистът щрака гаджето си докато си осигури трансфер в някой футболен отбор. \r\n\r\n Компания ѝ прави и фризьорът Венелин Кондаков, който се грижи за прическите ѝ в странство. Все пак си трябва стайлинг за снимките в Instagram. \r\n\r\n Плеймейтката сподели и снимки, на които се заиграва с прасета и дори плува с тях в кристално сините води. \r\n \n\t\t\t\t\t\t", "date": "2018.09.14", "title": "Николета плува с прасета на Бахамите"}
{"url": "http://www.bnews.bg/article/248670-pp_prezaredi_balgariya_prizova_upravlyavashtata_koalitsiya_i_mnozinstvoto_v_ns_nezabavno_i_bezuslovno_da_zayavyat_podkrepata_si_za_ungariya", "text": "\n \r\n\r\n Нашите събратя, техният премиер и легитимно избраното от унгарския народ правителство бяха подложени на нелепо унижение от соросоидните кръгове не къде да е, а на територията на най-висшата институция на ЕС - парламента. Предстои още по-нелепа и реваншистка процедура по “отнемане правото на глас на Унгария в ЕС”. Сбъдва се мечтата на брюкселските пиавици и бюрократи от ЕК да командват парада, а народите на Европа да слушат и изпълняват либералните им приумици. \r\n\r\n Като единствен легитимен член на АКРЕ от България и член на ПГ на ЕКР нашият европейски депутат Николай Бареков защити независимостта на Европа, нейните народи, Унгария и Родината ни като гласува против наказателната процедура срещу правителството на Виктор Орбан и унгарския народ в пленарната зала на Страсбург. \r\n\r\n Ето защо, уважаеми господин министър-председател Борисов, ви призоваваме да изразите ясно и публично позицията си за подкрепа на Унгария при гласуването в Европейския съвет като българския представител в този орган. Още повече петима от евродепутатите на ГЕРБ плюс двамата български представители при консерваторите гласуваха също против доклада, писан от зеленият депутат Сарджентини. \r\n\r\n Призоваваме парламентарното мнозинство на ГЕРБ и техните коалиционни партньори да инициират декларация в подкрепа на консервативните ценности и на унгарския народ. Политиците, претендиращи да изповядваме патриотичните и консервативните разбирания, трябва да заявим твърдо волята си в защитата суверинитета на нациите си и правото на глас на всеки народ и всеки гражданин в ЕС. \r\n\r\n С Уважение: ИБ на ПП “Презареди България”, член на АКРЕ \r\n \n\t\t\t\t\t\t", "date": "2018.09.14", "title": "ПП “Презареди България” призова управляващата коалиция и мнозинството в НС незабавно и безусловно да заявят подкрепата си за Унгария "}
{"url": "http://www.bnews.bg/article/248669-izvanredno_nova_aktsiya_na_spetsprokuraturata_baretite_nahluha_v_ofisi_na_zavedeniya_na_semeystvoto_na_birmata", "text": "\n Нова акция на Специализираната прокуратура се проведе днес. \r\n\r\n Експертите нахлуха рано тази сутрин в офисите на  фирми, стопанисващи две заведения в столицата. Спецпрокуратурата се зае с претърсвания и изземвания. Направени са обиски на лица, разпитани са и свидетели. \r\n\r\n Става дума за обектите „Везувий“ и „Сръбски ресторант Бест“. Целта на акцията е задържане на ръководителите на организирана престъпна група. \r\n\r\n Според данните бандата се занимава се с незаконно производство на цигари и пране на пари. \r\n\r\n По последна информация ресторант \"Везувий\" се свързва с Лидия Станоева. Тя е майка на Георги Станоев – Бирмата. Сръбски ресторант \"Бест\" пък е собственост на баща му Евлоги Станоев. \r\n\r\n На 24.08.2018 г. Окръжна прокуратура - Пловдив привлече като обвиняеми 23 лица за държане на акцизни стоки без бандерол. Лицата бяха установени в четири незаконно работещи фабрики на територията на страната – в гр. Дупница, в гр. Горна Оряховица и в гр. Тутракан. \r\n\r\n Общото количество на иззетите стоки без бандерол беше  42 тона тютюн на стойност близо 7 млн. лева. Заловени бяха още 190 000 кутии цигари от различни марки на стойност 1 млн. и 500 хил. лева, съобщиха от прокуратурата. \r\n\r\n Иззети бяха всички машини и съоръжения от четирите фабрики за производство на крайния продукт – цигарите, обслужващата ги техника – мотокари, агрегати, климатични системи, охладители и др. \r\n\r\n Хванати бяха още 11 тежкотоварни автомобила, превозвали суровината за производство на цигарите и готовата продукция, която е била открита в тях, както и над 10 леки автомобила, свързани с производството и държането на акцизните стоки без бандерол и други веществени доказателства. \r\n\r\n Установено бе, че всяка една от фабриките за незаконни цигари е произвеждала средно около 100 000 кутии на ден. \r\n\r\n Към настоящия момент две от задържаните лица са с мярка за неотклонение „задържане под стража“, а четири лица са с мярка „домашен арест“. \r\n\r\n В хода на разследването на Окръжната прокуратура в Пловдив са събрани доказателства за това, че откритите четири фабрики на територията на страната се ръководят от лица, които не са били сред задържаните първоначално от прокуратурата в Пловдив и че производството на цигари без бандерол се осъществява от организирана престъпна група. \r\n \n\t\t\t\t\t\t", "date": "2018.09.14", "title": "ИЗВЪНРЕДНО! Нова акция на Спецпрокуратурата! Баретите нахлуха в офиси на заведения на семейството на Бирмата!"}
{"url": "http://www.bnews.bg/article/248661-selena_gomes_se_izgavri_sas_stefano_gabana", "text": "\n В началото на лятото 55-годишният дизайнер Стефано Габана, един от основателите на прочутата модна марка „Долче и Габана“, сериозно оскърби певицата Селена Гомес. \r\n\r\n Той нарече певицата „урод“. Думите на дизайнера предизвикаха голям обществен резонанс и могат да причинят трудности за марката. \r\n\r\n Много дизайнери, модели и знаменитости застанаха на страната на Селена. 26-годишната певеца и модел не направи коментар. Но неотдавна тя даде да се разбере как възприема думите на Стефано Габана, като го иронизир. \r\n\r\n В момента се провежда Седмицата на модата в Ню Йорк. На 11 септември се състоя ревю на марката Coach, която работи със Селена. Певицата излезе на подиума, за да представи колекцията Coach x Selena Gomez, съобщава БГНЕС. \r\n\r\n Това, което привлече вниманието, обаче, беше фибата на косата на Селена, на която пишете „Урод“. Явно тя се отнася към себе си с по-голяма самоирония, отколкото скандално прочутият дизайнер. \r\n \n\t\t\t\t\t\t", "date": "2018.09.14", "title": "Селена Гомес се изгаври със Стефано Габана"}
{"url": "http://www.bnews.bg/article/248659-gubernatorat_na_nyu_york_specheli_sreshtu_aktrisata_ot_seksat_i_gradat_na_parvichniya_vot_na_demokratite", "text": "\n Губернаторът на Ню Йорк Андрю Куомо спечели първичните избори в Демократическата партия срещу актрисата от \"Сексът и градът\" Синтия Никсън (играе ролята на Миранда - б.р.), съобщава АП. \r\n\r\n Куомо извоюва лесна победа, получавайки65,9%. Никсън беше подкрепена от 34.1%. Губернаторът на щата постоянно водеше в социологическите проучвания с 60% от гласовете в сравнение с 30% за активистката. \r\n\r\n На изборите през ноември Куомо ще се изправи срещу републиканеца Марк Молирано. \r\n \n\t\t\t\t\t\t", "date": "2018.09.14", "title": "Губернаторът на Ню Йорк спечели срещу актрисата от \"Сексът и градът\" на първичния вот на демократите"}
{"url": "http://www.bnews.bg/article/248660-pavlikeni_potana_v_skrab_obyaviha_den_na_traur_zaradi_zaginalite_mladi_futbolisti", "text": "\n Кметът на Община Павликени определи 14 септември за Ден на траур в общината в памет на загиналите при катастрофа фтболисти. \r\n\r\n Знамето на Павликени и националният трибагреник ще бъдат свалени наполовина. Отменят се всички увеселителни прояви, съобщиха от местната администрация. \r\n\r\n При тежка катастрофа до село Горна Студена загинаха четирима футболисти на ОФК \"Павликени\". Загубихме завинаги нашия голмайстор и капитан Димитър Кушев, вратаря Генчо Стефанов, защитника Георги Вълчев - Машинката и нападателя Ивелин Атанасов. Четирима млади хора нелепо си отидоха от този свят. \r\n\r\n \"Скърбим всички от тази загуба. За нас те бяха приятели и спортисти, които от все сърце даваха всичко за футбола в Павликени. Те остават в паметта ни като шампиони. Нека днес всички ние, радетелите и феновете на футбола в Павликени, както сме били заедно във всички положителни емоции на стадионите, да бъдем заедно в този кошмарно тежък момент\", каза кметът на Община Павликени инж. Емануил Манолов. \r\n\r\n Той изрази съболезнования към семействата, членовете на отбора и всички близки на четиримата футболисти. \r\n \n\t\t\t\t\t\t", "date": "2018.09.14", "title": "ПАВЛИКЕНИ ПОТЪНА В СКРЪБ! Обявиха ден на траур заради загиналите млади футболисти! "}
{"url": "http://www.bnews.bg/article/248657-manolova_s_ostra_kritika_kam_upravlyavashtite_s_povishavaneto_na_zdravnite_vnoski_ne_se_pravi_reforma", "text": "\n С повишаването на здравните вноски не се прави реформа. Никой от нас не е виждал документа на здравния министър, с който ще се прави конкретната реформа в здравеопазването. Всъщност изглежда, че нищо не е ясно. Това сподели в сутрешния блок на Нова телевизия националният омбудсман Мая Манолова. \r\n\r\n ,,Не виждам никаква заявка за промени относно цените на лекарствата, отношенията между лекарите и пациентите, за нивата на компетентност на медицинските лица. А тази идея да се събират отново пари от гражданите ми се струва като Гражданската отговорност при колите. Не е ясно какво ще получи гражданинът срещу тази застраховка. В крайна сметка идеята е нещата в здравеопазването да станат по-добри, срещу тая застраховка какво се променя реално в системата? На практика цялата тази неяснота прави лоша услуга на здравния министър. Тези слухове създават негативна среда. Нещата явно не са съгласувани на всички нива'', коментира Манолова. \r\n\r\n ,,Разтревожена съм, защото имам жалби от болници с натрупави задължения. Здравния министър трябва да предприеме спешни мерки, особено за болницата във Враца. Има лошо управление на болничните заведения като цяло. Наложително е да има промяна в контрола'', посочи още омбудсманът. \r\n\r\n ,,Гражданите плащат течовете в системата и нежеланието на институциите да се заемат с проблема'', каза Манолова относно раздутите сметки за вода. \r\n\r\n ,,Не за първи път се сблъсквам с този проблем. Във всеки годишен доклад отправям препоръки към министерство на енергетиката да се променят нещата'', допълни тя и заяви, че има информация, че “Софийска вода” ще направи проверка как са формирани тези сметки. \r\n\r\n ,,Искам да благодаря на Европейския парламент, който даде важен знак за голяма европейска солидарност относно двойния стандарт при храните. Издадоха препоръки към Европейската комисия, с които да се промени тази обидна практика да се предлагат храни с по-лошо качество на гражданите от Източна Европа. Оптимисът съм, че проблемът ще бъде решен. Той е ясен, разпознат е и единодушно евродепутатите искат да го решат. От две години се занимаваме с този проблем. Очакването на гражданите за реална промяна е наистина огромно в това отношение. Смятам, че в тази връзка трябва да бъде създаден и Единен европейски орган за контрол при храните, защото контролът е един в Румъния и съвсем друг в Словакия например'', заключи националният омбудсман. \r\n \n\t\t\t\t\t\t", "date": "2018.09.14", "title": "МАНОЛОВА С ОСТРА КРИТИКА КЪМ УПРАВЛЯВАЩИТЕ: С повишаването на здравните вноски не се прави реформа"}
{"url": "http://www.bnews.bg/article/248644-aleks_sarchadzhieva_e_bremenna", "text": "\n Бременна ли е Алекс Сърчаджиева? Този въпрос не спряха да се питат зрителите на „ВИП Брадър” при старта на шоуто на 10 септември. Половинката на актьора Иван Ласкин показа доста наедрял корем и бузки, типични за трудна жена. \r\nЕдна част предположиха, че актрисата просто е напълняла с поне 10-на кила и са й се лепнали на ханша и корема. Други смятат, че Алекс не е качила, а носи бебе в корема си, защото е качила главно там.  Водещата е предразположена към напълняване и лесно качва кила, та от години има слухове за нейна втора бременност, но до момента винаги бяха фалшиви. „Разбира се, бих искала да имам един ден още едно детенце... Господ си знае работата“, казваше Сърчаджиева всеки път, когато я питаха дали носи под в утробата си. \r\nВ момента наследничката на Пепа Николова запазва мълчание, когато я питат дали е трудна. Алекс бързо отклонявала темата и започвала да говори за работа и театър. Според поверието, до третия месец една жена трябва да крие бременността си, за да е здрав плода и нещата да минат леко, но гледайки корема на Алекс, най-вероятно тя е поне в края на четвъртия или началото на петия месец. Тя неведнъж е казвала, че иска да има две деца, разликата им да е малка, да растат заедно и да са приятелчета. Дъщеря й София в края на годината ще стане на осем годинки, а майка й е на 35 и вероятно времето за второто детенце вече е дошло. \r\n„Няма за кога да отлага. Може би най-после се е решила да имат второ с Иван Ласкин”, коментираха някои от зрителите на риалити шоуто. Според други, Александра е качила от стрес и похапване. До края на „ВИП Брадър” ще се разбере дали актьорското семейство ще скрепи отношенията си с още един наследник или просто щерката на големия актьор и режисьор Йосиф Сърчаджиев яде по стабилно в последно време, пише \"Уикенд\". \r\n  \r\n \n\t\t\t\t\t\t", "date": "2018.09.14", "title": "Алекс Сърчаджиева e бременна? "}
{"url": "http://www.bnews.bg/article/248656-golyam_praznik_krastov_den_e", "text": "\n Днес, 14 септември православните християни почитат празника Въздвижение на Светия Кръст Господен, наречен още Кръстовден. \r\n\r\n Българската православна църква извършва поклонение пред кръста Господен четири пъти в годината - на третата неделя от Великия пост, наречена Кръстопоклонна, на Велики петък, на 1 август и на 14 септември. Това е един от Дванадесетте велики християнски празника. \r\n\r\n След страданията и разпятието Христови, кръстът се превръща в жертвен знак на спасението и изкуплението от греха. Той олицетворява жертвената любов, победата над злото, принадлежността към християнството. \r\n\r\n По традиция на Кръстовден се спазва строг пост. Според народните традиции този ден се свързва с края на лятото и началото на есента. Обичаят включва поръсването със светена вода на къщата и хармана, поднасянето на трапеза, на която свещеникът полага църковния кръст върху нова тъкана покривка. Осветява се семето за посев и се започва гроздоберът. Това е празникът и на всички народни знахари, вещици и магьосници. \r\n\r\n В първите три столетия християните не притежавали Кръста на Христос. Търсенето му започва по заповед на император Константин Велики. Както отбелязва Александрийската хроника от IV век, Елена – майката на императора, също отива в Ерусалим и открива Христовия кръст. Поставят го в сребърен съд във великолепния храм, издигнат от Константин Велики над предполагаемата Голгота. Базиликата е осветена на 13 септември 320 г. Следващият ден е отреден за почит към Кръста на Христос. \r\n \n\t\t\t\t\t\t", "date": "2018.09.14", "title": "ГОЛЯМ ПРАЗНИК! Кръстов ден е! "}
{"url": "http://www.bnews.bg/article/248658-deputatite_postavyat_temata_za_tragediyata_v_svoge_kakvi_merki_se_ochakva_da_vzemat_dnes", "text": "\n Депутатите обсъждат днес задължителното поставяне на обезопасителни колани и видеорегистратори в автобусите. Предложенията са част от мерките в Закона за пътищата, инициирани след катастрофата край Своге, при която загинаха 17 души.  \r\n\r\n Автобусите трябва да имат задължително колани и технически устройства - видеорегистратори, с които ще се заснема пътната  обстановка и водача по време на движение. Това предвиждат преходните и заключителни разпоредби в Закона за пътищата. Изключението ще важи само за автобусите, които извършват специализиран превоз по маршрут на кратки разстояния до 30 километра, тъй като при тях се  разрешава да има и правостоящи.  \r\n\r\n Съгласно разпоредбите, превозвачите ще имат шестмесечен гратисен период за оборудване на автобусите с колани, като след изтичане на срока ще подлежат на санкции. За шофьорите  на автобуси без колани глобата ще е 500 лева, а за транспортната фирма - 3 хиляди лева. При липса на видеорегистратори, фирмите превозвачи ще бъдат глобавани с 1 500 лева.  \r\n\r\n В редовния парламентарен контрол ще участват вицепремиерът Екатерина Захариева и двама министри - на културата - Боил Банов и на образованието и науката - Красимир Вълчев. \r\n\r\n Вчера депутатите окончателно приеха въвеждането на електронните винетки за леките автомобили и тол такса за камионите, на база изминато разстояние. \r\n \n\t\t\t\t\t\t", "date": "2018.09.14", "title": "ДЕПУТАТИТЕ ПОСТАВЯТ ТЕМАТА ЗА ТРАГЕДИЯТА В СВОГЕ! Какви мерки се очаква да вземат днес?"}
{"url": "http://www.bnews.bg/article/248648-nik_kartar_ot_backstreet_boys_otarva_kozhata_ot_deloto_za_iznasilvane", "text": "\n Прокурори от Лос Анджелис заявиха, че няма да бъде заведено дело срещу Ник Картър от групата Backstreet Boys, след като миналата година певица увери, че той я е изнасилил през 2003 година. \r\n\r\n Аргументите са, че Мелиса Шуман от групата Dream е била на 18 години по онова време, което означава, че давността за подобно престъпление е изтекла през 2013-а. Те поясниха, че няма да преценяват основанията на Шуман да бъде заведено дело. \r\n\r\n Адвокатът на Картър заяви, че певецът се чувства оправдан. „Ник отхвърли обвиненията, когато научи за тях миналата година, и е радостен, след като бе преценено, че \r\n\r\n няма основания да бъде повдигнато обвинение срещу него“, уточни адвокатът Майкъл Холц. \r\n\r\n След обвинението, Картър сподели, че е бил шокиран и натъжен от твърденията на Шуман. „Мелиса никога не ми е казвала, че сме правили нещо без нейното съгласие“, категоричен е той. \r\n \n\t\t\t\t\t\t", "date": "2018.09.14", "title": " Ник Картър от Backstreet Boys отърва кожата от делото за изнасилване "}
{"url": "http://www.bnews.bg/article/248655-kakvo_vreme_ni_ochakva_dnes", "text": "\n Днес ще преобладава слънчево време с временни увеличения на облачността, но валежи са малко вероятни. Ще духа слаб до умерен вятър от север-северозапад. Максималните температури ще бъдат между 25° и 30°. Атмосферното налягане е и ще се задържи близко до средното за септември. Такава е прогнозата за времето на Националния институт по метеорология и хидрология (НИМХ), съобщи дежурният синоптик Боряна Маркова. \r\n\r\n По Черноморието ще има променлива облачност, без съществени валежи. Ще духа слаб до умерен предимно северен вятър. Максимални температури на въздуха: 24-28°. Температурата на морската вода е 24-26°. Вълнението на морето постепенно ще отслабва до 2-3 бала. В планините ще преобладава слънчево време с временни увеличения на облачността, но съществени валежи не се очакват. Ще духа слаб до умерен север-северозападен вятър. Максимална температура на височина 1200 метра около 19°, на 2000 метра – около 12°.  \r\n  \r\n \n\t\t\t\t\t\t", "date": "2018.09.14", "title": "Какво време ни очаква днес? "}
