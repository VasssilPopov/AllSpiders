{"url": "http://www.bnews.bg/article/254106-rabotoholichka_malkodanska_se_varna_na_ekran_3_mesetsa_sled_razhdaneto", "text": "\n Синоптичката Гергана Малкоданска стана майка през eсента, но от седмица отново съобщава прогнозата за времето по Нова телевизия. Къдрокосата красавица се притеснявала, че зрителите бързо ще я забравят, ако излезе за по-дълго в отпуск по майчинство и поверила 3-месечния Лео на грижите на майка си и неговия татко, пише „Уикенд“. \r\n\r\n Двамата с бащата на невръстния й син – дизайнерът Александър Ковачев, преминаха през сериозни перипетии покрай преждевременното му раждане след 7-месечна критична бременност. \r\n\r\n Малкият Лео дошъл на бял свят два месеца преди определения термин в средата на ноември. Заради инцидент с домашния си любимец, който красавицата преживя, имало реална опасност да загуби бебето, затова прекарала 3 месеца на легло в „Токуда”. През юни питбул разкъса териера й Оскар и нападна брат й Иван. От стрес Гери едва не пометнала и влязла по спешност в болница. Вместо през ноември, бебето се появи преждевременно през септември, но за щастие Лео бил доста жизнен и бързо наваксвал.  \r\n  \r\n \n\t\t\t\t\t\t", "date": "2018.12.23", "title": "Работохоличка! Малкоданска се върна на екран 3 месеца след раждането"}
{"url": "http://www.bnews.bg/article/254099-kakvi_danatsi_zaplati_i_pensii_ni_chakat_prez_2019_g", "text": "\n 2019 г. стартира с редица данъчни и осигурителни промени. Въпреки недоволството на бизнеса, минималната работна заплата става 560 лв. от началото на 2019 г. Размерът й ще се повиши с 9,8% в сравнение с настоящата година. \r\n\r\n От 1 януари 2019 г. минималната работна часова заплата пък става 3,37 лв. Предвидено е минималната заплата да продължи да се увеличава административно - на 610 лв. от 2020 г. и на 650 лв. от 2021 г. От 1 юли 2019 г. таванът на старите пенсии се вдига от 910 на 1040 лв. \r\n\r\n Данъци и осигуровки няма да се пипат, но минималният осигурителен доход на самоосигуряващите се ще расте в следващите три години. Увеличението на тавана на старите пенсии ще стане не чрез повишаване на максималния осигурителен доход - той ще остане 2600 лв. за целия период. \r\n\r\n Променя се съотношението - максималният размер на пенсията се увеличава от 35 на 40% от максималния осигурителен доход. Потвърждава се ангажиментът всички пенсии, отпуснати с начална дата след 31 декември 2018 г. да не са ограничени от таван. \r\n\r\n Предвидено е минималната пенсия за осигурителен стаж и възраст и социалната пенсия за старост да се увеличават по швейцарското правило, като очакваният ръст е 4.6% за 2019 г., 4.4% за 2020 г., 4.3% за 2021 г. Възрастта и стажът за пенсия ще продължат да растат според заложеното в социалния кодекс - възрастта с по 2 месеца на година за жените и с по 1 месец за мъжете, а стажът - с по 2 месеца и за двата пола. В резултат на промените средният брой на пенсионерите се очаква да намалее незначително - от 2.164 млн. през 2019 г. до 2.154 млн. през 2021 г. \r\n\r\n През 2021 г. средната пенсия ще бъде 424.18 лв., като за догодина размерът й е 382.78 лв. Увеличава се минималният осигурителен доход за самоосигуряващите се лица, съответно за 2019 г. в размер на 560 лв., за 2020 г. - 610 лв., и за 2021 г. - 650 лв. При обезщетенията за майчинство има и добри, и лоши новини - от една страна, се гарантира, че няма да се посяга на високо платеното майчинство, което и занапред ще се полага за 410 дни - 45 преди раждането и година след това. \r\n\r\n Следващата година обаче остава ниско платена въпреки увеличението на минималната заплата - 380 лв. до навършване на 2-годишна възраст на детето. \r\n\r\n Замразени на сегашното си ниво до 2021 г. остават и редица други социални плащания - детските надбавки, помощта за деца с тежки увреждания, вдигната от миналата година на 930 лв., и т.н. Новостите в данъчните разпоредби за следващата година включват промени в данъчното облагане на имоти и автомобили, като се очаква налогът за старите коли да се повиши. По-конкретно от догодина данъците за автомобилите над 15 години се вдигат с около 30%. \r\n\r\n От тази промяна ще бъдат засегнати около 2 500 000 автомобила у нас. Отпада и облекчението за колите с катализатор, които досега се ползваха с по-ниски данъци. Реформа ще има и при облагането на имотите, които некоректно са декларирани от собствениците си като единствено и основно жилище. \r\n\r\n Финансовото министерство предлага и нов режим за облагане на контролираните чуждестранните дружества с цел данък печалба да се плаща в страната, в която компанията извършва своята дейност, а не в юрисдикция с по-ниски ставки. Промените предвиждат отпадане на служебните бележки при подаване на декларациите за доходите на физическите лица, както и налогът за гражданите да се изчислява до кръгла сума, без стотинки, както е в момента. \r\n  \r\n \n\t\t\t\t\t\t", "date": "2018.12.23", "title": "Какви данъци, заплати и пенсии ни чакат през 2019 г.\r\n\r\n"}
{"url": "http://www.bnews.bg/article/254105-zhestoka_drama_v_zhivota_na_bogomil_grozev_svarzana_s_shterka_mu", "text": "\n \r\n\r\n Тийнейджърката дори се е отказала от фамилията Грозева, която преди използваше в социалните мрежи, и се е върнала към името на биологичния си баща –Уейн Кембъл. \r\n\r\n Грозев и дъщерята на актьора Антон Радичев се събират преди повече от 10 години. Тогава Кристина все още е омъжена за американеца Уейн Кембъл, но се връща да живее в България. Дъщеря й е едва на 5 годинки и приема новинаря като свой баща. Грозев също обожава малката Антонина и се държи с нея като със свое дете. По-късно се ражда и общият наследник на Радичева и Богомил – малкият Теодор. Четиримата са щастливи заедно, а пред приятели Антонина се представя като негова дъщеря с фамилия Грозева. Тя няма връзка с баща си, тъй като Кристина е във влошени отношения с него. \r\n\r\n Дъщерята на Антон Радичев ограничила всякакви контакти на момичето с татко й. По онова време Кембъл дори се свърза с родни медии, разобличавайки Кристина в лъжи и изневери, пише \"Галерия\". По думите му двамата все още нямали развод, когато Радичева сключва брак с Грозев. „Пpeз нoeмвpи 2005-a започнах да подозирам, че съпругата ми има извънбрачна връзка. Същия месец Кристина бе диагностицирана с болест, предавана по полов път. \r\n\r\n Впоследствие ме лиши от възможността да виждам дъщеря ни Антонина Пилар Кембъл“, писа до медиите бившият мъж на Кристина. Когато преди 2 години Грозев започва извънбрачна връзка с Мария Такова, Радичева наказва Богомил по същия начин както и първия си съпруг. Забранява му да вижда сина си Тео, както и доведената му дъщеря Антонина. Дали Кристина умишлено е настройвала тийнейджърката срещу Грозев, или момичето само е взело решение да смени името си, не е ясно. Пред близки обаче Антонина споделила, че не желае да има нищо общо с доведения си баща. \r\n  \r\n \n\t\t\t\t\t\t", "date": "2018.12.23", "title": "Жестока драма в живота на Богомил Грозев, свързана с щерка му!"}
{"url": "http://www.bnews.bg/article/254107-postaviha_novite_elektronni_tabla_v_sofiya", "text": "\n Поставиха новите 220 електронни табла в столицата, съобщи Нова телевизия, позовавайки се на Столична община. \r\n\r\n Шест от новопоставените табла са полиметрични. \r\n\r\n Такива има на спирките на \"Орлов мост\", \"Плиска\", \"Окръжна болница\" и \"Лъвов мост\". Общият брой на електронните табла е близо 1200. \r\n\r\n На четири реда тече информация за превозните средства, които минават от там и времето, в което се очаква да пристигнат на място. Информацията е достъпна и за хора със зрителни проблеми посредством гласово оповестяване. \r\n\r\n Под таблата са поставени маршрутите на всяка линия, а на гърба на новите устройства има карта на градската транспортна мрежа. \r\n \n\t\t\t\t\t\t", "date": "2018.12.23", "title": "Поставиха новите електронни табла в София"}
{"url": "http://www.bnews.bg/article/254104-napadnati_zhurnalisti_po_vreme_na_protestite_vav_frantsiya", "text": "\n Журналисти бяха обект на нападение в Южна Франция по време на протест на „Жълтите жилетки” снощи. \r\n\r\n Инцидентът станал близо до границата с Испания. Две журналистки отразявали обстановката на частично блокиран от демонстранти пункт за тол такси. Когато полицията използвала сълзотворен газ, за да разпръсне демонстрантите, настъпила паника. Жените били обкръжени и удряни. \r\n\r\n Въпреки инцидента, ситуацията във Франция като цяло е спокойна. \r\n\r\n Във вчерашните протести участваха близо 40 хиляди души, като в Париж броят им беше около хиляда. \r\n \n\t\t\t\t\t\t", "date": "2018.12.23", "title": "Нападнати журналисти по време на протестите във Франция"}
{"url": "http://www.bnews.bg/article/254100-parvi_razkaz_na_otselyal_v_zhestokata_katastrofa_s_5_trupa_na_nadlez_v_pazardzhishko", "text": "\n Семейството от с. Ветрен дол е пътувало в „Лада“, като съпругът Димитър бил професионален шофьор – карал е автобус в градските линии, пише „Телеграф“. \r\n\r\n Съпругата му работила в Пазарджик и най-вероятно той е тръгнал да я кара на работа рано сутринта. Пътят е бил силно заледен. \r\n\r\n Точно на надлеза мъжът не е успял да овладее колата и тя се е блъснала в идващ отсреща автомобил „Пежо“. Според очевидци надлезът бил опесъчен само откъм Звъничево, от Братаница към Пазарджик обаче ледът не бил обработен. \r\n\r\n Шофьор на единия от двата буса, попаднали в мелето, тръгнал рано на пазар във Велинград. Той сподели, че идващите от Братаница по пътя Пазарджик – Велинград карали много бързо, докато той пъплел с буса с 60 км/ч. „Ладата беше първата кола, която се завъртя на асфалта и се удари насрещно в пежото“, твърди той. Неговият бус също се завъртял на пътя и бе спрял напречно след удара. \r\n\r\n Заедно с него пътували още две жени, които се отървали само с уплаха. В ладата пътувала и близка на загиналото семейство, която била откарана с тежки травми в пазарджишката болница, където по-късно починала. \r\n\r\n Според неофициалната информация жената е работила в администрацията на областната държавна болница в града. Семейството, което пътувало в пежото, също е загинало. Мъжът и жената са били на около 60 години от близкото с. Братаница. \r\n\r\n Ударите между автомобилите са били толкова тежки, че пожарникарите са рязали ламарините, за да вадят телата на загиналите. Чухме сирените на линейки и пожарни да вият в селото. Беше някъде към 7:15 ч, споделиха местни хора от близките до мястото на трагедията къщи. И хората твърдят, че асфалтът на надлеза е бил заледен. \r\n\r\n Отдолу минава жп линията София-Пловидв и става страхотно течение на моста, от което се заледява асфалтовата настилка. \r\n\r\n \r\n  \r\n \n\t\t\t\t\t\t", "date": "2018.12.23", "title": "Първи разказ на оцелял в жестоката катастрофа с 5 трупа на надлез в Пазарджишко!\r\n\r\n"}
{"url": "http://www.bnews.bg/article/254101-osvobodiha_zadarzhanite_za_prelitaneto_na_dronove_nad_letishte_getuik", "text": "\n Мъжът и жената, задържани в петък във връзка с пробивите в сигурността и прелитането на дронове над лондонското Летище Гетуик, бяха освободени, без да им бъдат повдигнати обвинения, съобщава АФП. \r\n\r\n „Задържаните съдействаха изцяло на полицията и мога със сигурност да кажа, че те вече не са заподозрени за инцидента с дроновете на Летище Гетуик\", заяви детектив Джейсън Тингли от полицията в Съсекс, която разследва инцидента. \r\n \n\t\t\t\t\t\t", "date": "2018.12.23", "title": "Освободиха задържаните за прелитането на дронове над Летище Гетуик"}
{"url": "http://www.bnews.bg/article/254092-mrasen_vazduh_v_poluprazen_grad_zashto_pak_dishame_trudno", "text": "\n Предложените мерки на национално и общинско ниво не водят до решаване на проблема, заяви каза Георги Стефанов, WWF \r\n\r\n Последните работни дни отново дишахме въздух със замърсяване над обичайното. Данните сочеха фини прахови частици повече от допустимото. В петък сутрин- три пъти над нормите в някои части на столицата. И не ставаше дума само за София. Вчера имаше замърсяване над допустимите норми на 13 места в страната. Сега София е по-пуста от обичайното, много от автомобилите поеха в различни посоки още в петък, много домакинства избягаха от София. \r\n\r\n Според системата „AirSofia” в момента замърсяването в кв. „Дружба” е 248 mg/m3  при норма 50 mg/m3 . \r\n\r\n Надяваме се буквално до няколко часа проблемът с мръсния въздух в София да бъде естествено решен. Това каза Георги Стефанов, WWF ефира на „Събуди се”. \r\n\r\n „Голямата драма е, че предложените законодателни промени и мерки на национално и общинско ниво не водят до решаване на проблема. Това е така, защото все още не виждаме достатъчно голяма амбиция от нашите политици, така че мерките да не са палиативни”, добави той. \r\n\r\n Във Видин е отчетено рекордно ниво на замърсяване на въздуха - 10 пъти над нормата. Директорът на Регионалната агенция по околна среда и водите Деница Славкова заяви, че осреднените данни за предходното денонощие показват пик на замърсяването в региона вчера вечерта – над 500 mg/m3, което надхвърля 10 пъти нормата. „За първи път виждам такава стойност отчетена през  годините. За съжаление, това за пореден път показва, че изцяло замърсяването на въздуха се дължи предимно на битовото отопление”, каза Славкова. \r\n \n\t\t\t\t\t\t", "date": "2018.12.23", "title": "МРЪСЕН ВЪЗДУХ В ПОЛУПРАЗЕН ГРАД: Защо пак дишаме трудно?"}
{"url": "http://www.bnews.bg/article/254102-ostava_zaplahata_ot_vtoro_tsunami_na_ostrovite_sumatra_i_yava", "text": "\n Остава заплахата от второ цунами в крайбрежните райони на островите Суматра и Ява, предупредиха индонезийските власти, цитирани от ТАСС. Предполага се, че цунамито е било предизвикано от подводно свлачище в резултат на изригване на вулкана Анак Кракатау. \r\n\r\n Според местни медии, животът на хиляди хора, които са в крайбрежните райони, е в риск. Лошите атмосферни условия затрудняват спасителните операции и евакуацията в района. \r\n \n\t\t\t\t\t\t", "date": "2018.12.23", "title": "Остава заплахата от второ цунами на островите Суматра и Ява"}
{"url": "http://www.bnews.bg/article/254093-balgarka_stana_gratski_evrodeputat_a_dnes_tsipras_dade_grazhdanstvo", "text": "\n В знак на уважение Гърция даде гражданство на евродепутата от СИРИЗА Костадинка Кунева, която е родом от Силистра. Българката, завършила история във Великотърновския университет, става известна със своята синдикална дейност в Гърция като генсек на Атинския съюз на чистачите и домашните помощници.  \r\n\r\n Тя защитава правата им дори след като е нападната брутално и залята със сярна киселина през 2008 г. Кунева е сред най-активните евродепутати, популярността й в Гърция е много висока, предаде БНР. От днес българката Костадинка Кунева е и гръцки гражаданин с решение на Министерството на вътрешните работи в Атина. \r\n\r\n Министър Алексис Харицис направи изявление: \"Това е акт на уважение от страна на гръцката държава към една жена, която се превърна в символ и вдъхновение за всички хора, които се борят за един по-добър свят\". Гръцките медии често излъчват репортажи от дейността на Кунева в Европарламента. Хората признават, че тя е сред най-активните евродепутати с позиции и мнения в защита правата на работещите. \r\n\r\n Според днешни коментари в медиите повечето симпатизанти на СИРИЗА биха гласували за Кунева отново да влезе в Европарламента. В социалните мрежи евродепутат Кунева благодари с думите: \"За мен е чест да стана гражданин на европейска страна, където обществото знае какво е човещина и демокрация\".  \r\n  \r\n \n\t\t\t\t\t\t", "date": "2018.12.23", "title": "Българка стана гръцки евродепутат, а днес Ципрас ѝ даде гражданство\r\n\r\n"}
{"url": "http://www.bnews.bg/article/254094-tsarkvata_pochita_sveti_naum_ohridski", "text": "\n Църквата ни почита свети Наум Охридски. Той е българин от Мизия и с благороден произход. Като оставя всичко, той последва славянските равноапостоли св. Кирил и Методий в Моравия и Рим, където папа Адриан ІІ го ръкополага за свещеник.  \r\n\r\n След смъртта на св. Методий той заедно със св. Климент и св. Ангеларий се отправя за България, където българският цар Борис го приема с радост. Св. Климент, като учител на славянска писменост изпраща в югозападната част на държавата, а св. Наум остава в столицата Плиска. \r\n\r\n Свети Наум е един от организаторите на съдбоносния Първи всебългарски църковно-народен събор, свикан в Преслав през есента на 893 г., прогласил славянобългарския език за официален държавен и църковен език, въздигнал Кирило-Методиевото дело за знаме на българската държава и народ, връчено от княз Борис-Михаил в ръцете на неговия достоен син и приемник - Симеон Велики. \r\n\r\n На събора е решено българската столица да бъде пренесена в Преслав, а св. Климент бил ръкоположен за епископ. Веднага след събора се пристъпило към фактическата замяна на гръцките владици в България чрез ръкополагане на българи за техни викарни епископи (хорепископи), които да поемат управлението на епархиите. За пръв епископ на \"български език\" е бил въздигнат Климент - епископ на Дрембица (Дебърца) или Велика (планинската земя на север от Охрид), викарий (заместник) на Охридския митрополит грък. \r\n\r\n Вероятно поради напреднала възраст Наум не е приел епископска катедра. \r\n\r\n След ръкополагането на Климент за епископ, чиято дейност се съсредоточава главно в неговия манастир \"Св. Пантелеймон\" в Охрид, св. Наум оставя ръководството на Преславския център на Борисовия брат черноризец Докс и заминава за Девол, за да продължи Климентовата просветна дейност. \r\n\r\n Седем години (886 - 893 г.) продължава дейността на Наум като ръководител и организатор на Преславското просветно и книжовно средище, седем години (893 - 900 г.) работи бележитият просветител в Девол. Едва когато създава достатъчно млади сили, на които да предаде светлината и целта на живота си, св. Наум, изнурен от трудове и страдания, се оттегля в своя манастир \"Свети архангели Михаил и Гавриил\", който построил със средствата и повелението на благочестивия български цар Михаил-Борис и неговия син цар Симеон. \r\n\r\n В притвора на манастирската църква е изобразен княз Борис-Михаил като ктитор на манастира, най-стария от днес съществуващите български манастири. \r\n\r\n Свети Наум Охридски се преставил Господа на 23 декември 910 година, когато се и празнува неговата памет. Погребали го на северната стена на храма, където мощите му и досега почиват неотворени, защото, колкото пъти се опитвали да отворят гроба му, преподобният не позволявал това. \r\n\r\n От външната страна на храма е пристроена стаичка, в която нощуват болни и получават изцерение. Свети Наум се празнува самостоятелно още на една дата, защото от дълбока древност Охридската архиепископия, закрита като самостоятелна през 1767 година, установила 20 юни като ден за тържествено чествуване на неговата памет. \r\n \n\t\t\t\t\t\t", "date": "2018.12.23", "title": "Църквата почита Свети Наум Охридски"}
{"url": "http://www.bnews.bg/article/254095-sofiya_sinya_i_zelena_zoni_za_plateno_parkirane_nyama_da_rabotyat_na_24_25_i_26_dekemvri_kakto_i_na_1_yanuari_2019_g", "text": "\n  На официалните празнични дни 24, 25 и 26 декември 2018 г., както и на 1 януари2019 г. зоните за почасово платено паркиране „Синя“ и „Зелена“ няма да работят. Това съобщиха от Центъра за градска мобилност. \r\nВъв всички останали дни важат правилата за паркиране в зоните. \r\n \n\t\t\t\t\t\t", "date": "2018.12.23", "title": "\r\nСофия: „Синя“ и „зелена“ зони за платено паркиране няма да работят на 24,25 и 26 декември, както и на 1 януари 2019 г."}
{"url": "http://www.bnews.bg/article/254096-tragediya_vlak_premaza_33_godishen_mazh_ot_stara_zagora_zagina_na_myasto", "text": "\n 33-годишен мъж от Стара Загора бе ударен от влак.  \r\n\r\n Инцидентът станал малко след 01:00 часа на 22 декември в Стара Загора. Мъжът пресичал жп линията и бил ударен от влак, пътуващ по линията Бургас-София. Старозагорецът загинал на място, съобщава Дарик. \r\n\r\n   \r\n \n\t\t\t\t\t\t", "date": "2018.12.23", "title": "ТРАГЕДИЯ! Влак премаза 33-годишен мъж от Стара Загора, загина на място"}
{"url": "http://www.bnews.bg/article/254097-mazh_zakla_vazrasten_chovek_s_bradva_prichinata", "text": "\n Мъж уби с брадва възрастен мъж във Врачанско и после се предаде в полицията, съобщи bTV. \r\n\r\n Инцидентът е станал в белослатинското село Враняк. \r\n\r\n Престъплението е извършено пред очите на съпругата на 82-годишния Димитър Маринов. \r\n\r\n Жената е в шок и в болница. По думите й извършителят директно влязъл и започнал да нанася удари на мъжа й. \r\n\r\n Убиецът Николай е съсед на жертвата.Лежал в затвора за кражба на 1000 лв. от дома на Димитър. \r\n\r\n Според внука на жертвата са го пуснали за коледните празници, напил се е и решил да отмъсти. \r\n\r\n Мъжът си тръгнал едва когато жената му дала 1600 лева. С част от тях си купил цигари и дрехи и се предал - като преди това я бил и й счупил телефона.  \r\n\r\n Жената е инвалид и едва успяла да излезе на двора и да повика помощ. \r\n\r\n Това е третото посегателство на престъпника над беззащитни старци. \r\n\r\n По думите на кметът Жени Узунова първото престъпление на мъжа е над възрастен мъж, който заплашил с нож и му взел 200 лв. \r\n \n\t\t\t\t\t\t", "date": "2018.12.23", "title": "Мъж закла възрастен човек с брадва! Причината..."}
{"url": "http://www.bnews.bg/article/254098-nyama_postradali_balgari_ot_tsunamito_v_indoneziya", "text": "\n По информация на посолството на Република България в Джакарта няма данни за пострадали български граждани в резултат на цунамито в Зондския проливмежду островите Ява и Суматра. \r\n\r\n Припомняме, че по-рано тази нощ стана ясно, че цунами е ударило Индонезия. Първоначално обявеният брой на загиналите бе 46, след което той продължи да нараства. \r\n\r\n До момента най-малко 168 души са загинали, 745 са ранени, а 30 се издирват. \r\n\r\n Бедствието, вероятно причинено от вулканична дейност на Анак Кракатау, е нанесло щети на девет хотела и 480 къщи в района. \r\n\r\n Посолството ни в Джакарта следи обстановката и е на разположение за информация, координация и съдействие, ако е необходимо, на денонощния телефон +62 812 9600 0691. \r\n\r\n От министерството обясняват, че пътуващите в чужбина български граждани могат по желание да се регистрират в системата на МВнР \"Пътувам за...\". Така в случай на нужда ще получават предупреждения и контакти на най-близката българска консулска служба, която ще бъде известена за присъствието им в съответната държава. \r\n\r\n Поредното природно бедствие връхлетя островната държава през септември, когато загинаха над 830 души, след като земетресение и последвало цунами, удариха град Палу на остров Сулавеси, разположен източно от Борнео. В последствие броят на жертвите надхвърли 5 000 души. \r\n \n\t\t\t\t\t\t", "date": "2018.12.23", "title": "Няма пострадали българи от цунамито в Индонезия"}
{"url": "http://www.bnews.bg/article/254086-opasnost_ot_lavini_v_planinite_u_nas", "text": "\n За какво да внимаваме в планинските зимни условия? \r\n\r\n Опасност от лавини в планините. Затова предупреждават от Планинската спасителна служба. Силните ветрове и новият сняг са предпоставка за така наречените снежни дъски и козирки. \r\n\r\n „Топлото време е предпоставка хората да излязат в планината. Има опасност от лавини, защото се променя структурата на снега. Снежната покривка натежава и има вероятност слоевете да се приплъзнат един спрямо друг. Трябва да сме наясно, че топлото време в планината може бързо да се влоши. Освен това лавините повечето пъти са предизвикани от човешка дейност”, каза в ефира на „Събуди се” планинският спасител Милен Братанов. \r\n \n\t\t\t\t\t\t", "date": "2018.12.23", "title": "Опасност от лавини в планините у нас"}
{"url": "http://www.bnews.bg/article/254103-osazhdan_za_ubiystvo_izbyaga_ot_sgradata_na_sledstvieto", "text": "\n Осъждан за убийство и други престъпления мъж е успял да избяга от обекта, на който работи в София, научи bTV от свои източници. \r\n\r\n Затворникът вече е арестуван, но смущаващото в случая е, че той е трябвало да се труди… на територията на Националната следствена служба. \r\n\r\n Димитър Стоянов вчера се очаквало да се прибере в затворническото общежитие в Казичене, където изтърпява наказание при по-лек режим, но така и не се върнал. \r\n\r\n Все още не са ясни обстоятелствата, при които е успял да напусне НСлС. \r\n\r\n Веднага е започнало издирването на Стоянов, като той е бил заловен днес и вече се намира в Софийския затвор. \r\n\r\n Бягството обикновено води до удължаване на наказанието зад решетките. \r\n \n\t\t\t\t\t\t", "date": "2018.12.23", "title": "Осъждан за убийство избяга… от сградата на следствието"}
{"url": "http://www.bnews.bg/article/254084-ryazka_promyana_vav_vremeto_kakvi_temperaturi_ni_ochakvat_dnes", "text": "\n Днес в сутрешните часове облачността ще е значителна и на места, главно в Северна и Източна България, ще има превалявания от дъжд. Там ще има условия за образуване на поледици.  \r\n\r\n Още преди обяд от запад облачността ще се разкъсва и намалява в повечето райони до предимно слънчево. Вятърът ще се ориентира от запад-северозапад и ще е умерен. Максималните температури ще са между 6° и 11°, по високите полета на Западна България ще са по-ниски между 2° и 5°. \r\n\r\n Това съобщава НИМХ. \r\n\r\n В планините облачността ще е по-често значителна и на много места ще има слаби валежи от сняг. Ще духа силен, по високите и открити части бурен северозападен вятър. Максималната температура на височина 1200 метра ще е около 3°, на 2000 метра - около минус 3°. \r\n\r\n По Черноморието облачността ще е променлива, преди обяд значителна и на места ще превали дъжд. Ще духа умерен вятър от запад-северозапад. Максималните температури ще са 8°-11°. Температурата на морската вода е 7°-8°. Вълнението на морето ще е 1-2 бала. \r\n \n\t\t\t\t\t\t", "date": "2018.12.23", "title": "Рязка промяна във времето! Какви температури ни очакват днес?"}
{"url": "http://www.bnews.bg/article/254085-udar_pod_krasta_klyuchova_figura_napuska_tramp", "text": "\n Ключовият политик в президентската администрация на Доналд Тръмп - Брет Макгърк подаде оставка, съобщи АП. \r\n\r\n Той е несъгласен с решението на държавния глава САЩ да се изтеглят от Сирия.Оставката на Брет Макгърк идва два дни, след като министърът на отбраната Джеймс Матис също се оттегли от поста си в знак на протест срещу решението на Доналд Тръмп за прекратяване на борбата срещу Ислямска държава в Сирия \r\n\r\n От негово писмо до Тръмп става ясно, че причината са разногласия… \r\n\r\n Брет Макгърк беше специалният пратеник на САЩ в международната коалиция срещу групировката \"Ислямска държава\". \r\n\r\n През него минават всички ключови решения за операция срещу ислямистите в Близ \r\n\r\n 45-ият президент на Съединените щати предлага на предполагаемите си врагове неочакван подарък за Коледа \r\n\r\n Брет Макгърк е уведомил Белият дом, че напуска на 31 декември. Така САЩ ще останат временно без оперативен отговорник за мисиите срещу Ислямска държава. \r\n \n\t\t\t\t\t\t", "date": "2018.12.23", "title": "УДАР ПОД КРЪСТА! Ключова фигура напуска Тръмп!"}
{"url": "http://www.bnews.bg/article/254087-tsunami_udari_indoneziya", "text": "\n Цунамито, вследствие вулканично изригване в Индонезия, уби 62 души, а стотици други са ранени, съобщават официалните власти. Предполага се, че стихията е причинена от подводно свличане, което е предизвикало изригването на вулкана Кракатау. Бедствието е връхлетяло бреговете на Южна Суматра и Западна Ява.  \r\n\r\n \"62 души са починали, 584 са ранени, а 20 са безследно изчезнали\", съобщава Сутопо Нугрохо, говорител на агенцията по бедствия. \r\n \n\t\t\t\t\t\t", "date": "2018.12.23", "title": "Цунами удари Индонезия "}
{"url": "http://www.bnews.bg/article/254108-blizo_300_000_siriytsi_se_varnali_po_domovete_si_sled_transgranichnite_operatsii_na_turtsiya", "text": "\n Почти 300 000 сирийци са се върнали по домовете си след двете операции на Турция в северна Сирия, това е съобщил в събота вътрешният министър на Турция Сюлейман Сойлу на координационна среща за нередовната миграция, пише \"Дейли Сабах\", цитиран от \"Фокус\".  \r\n\r\n След двете операции на Турция – „Щитът на Ефрат“ и „Маслинова клонка“ терористите са били прогонени от северносирийските градове Джераблус, Ал-Рай, Дабик, Ал-Баб и Африн. \r\n\r\n Повече от 3 милиона и половина бежанци намериха убежище в Турция след началото на конфликта в Сирия. Някои турци ги приемат като икономически товар и като заплаха за собствените им работни места, но антимигрантската реторика и насилия са значително по-слаби в сравнение с развитите страни в Европа, отбелязва изданието. \r\n \n\t\t\t\t\t\t", "date": "2018.12.23", "title": "Близо 300 000 сирийци се върнали по домовете си след трансграничните операции на Турция"}
{"url": "http://www.bnews.bg/article/254088-ogromni_promeni_i_shtastie_v_zhivota_na_4_zodii_prez_2019_godina", "text": "\n Предстоящите празници са причина да забравите поне за известно време за тревогите и надеждата да се засели в душата ви. Всички искаме да повярваме в приказката, че с настъпването на Новата година проблемите ще изчезнат, а ние ще започнем един по-различен и щастлив живот. Всяка година обаче ни носи нещо различно – понякога сълзи, друг път пък повече радост. Важното е, че като погледнем назад виждаме и осъзнаваме грешките си. Учим се от преживяванията си. С настъпването на 2019-а година няколко знака от зодиака обаче ще могат да изживеят една истинска приказка. Точно като в най-смелите им мечти – душата им ще пее, ще се радват на нова работа, а любовта ще им върви по мед и масло. Точно за тези зодиакални знаци, стандартното желание за по-хубави 365 дни, ще се окаже пророческо.  \r\n  \r\n \n\t\t\t\t\t\t", "date": "2018.12.23", "title": "Огромни промени и щастие в живота на 4 зодии през 2019 година\r\n\r\n"}
{"url": "http://www.bnews.bg/article/254089-zamestnichkata_na_ivancheva_spodeli_neshto_stranno_za_podkupa_otkrit_v_kolata_im", "text": "\n Едва излязла от ареста, заместничката на бившия кмет на \"Младост\" Десисилава Иванчева - Биляна Петрова почна да обикаля телевизиите. \r\n\r\n Припомняме, че вчера прокуратурата реши да пусне за празниците двете жени, но след това смята отново да поиска те да бъдат върнати зад решетките. Така мярката им за неотклонение се променя в по-леката – „домашен арест”.  \r\n\r\n Искам да благодаря на съдия Хинов, че след 8 месеца прегърнах детето си, майка си. Да се върнеш при семейството си за празниците е чудесна новина. Бях забравила какво е топла вода. Това каза Биляна Петрова, която вчера бе пусната под домашен арест с Десислава Иванчева, предава Би Ти Ви. \r\n\r\n С дъщеря ми си говорехме, че все едно не сме се разделяли. Почти цял ден бяхме прегърнати с нея. Твърдо не е имало подкуп и не е ставало дума да се вземат пари за лична облага. Имам различни хипотези как се е озовала тази сума в колата, но предпочитам още да не ги коментирам, каза още тя. \"Ако не кажеш определено нещо, си труп\", цитирам една от заплахите към мен. \r\n\r\n През цялото време даваме гласност на нещата. Страхувам се за заплахите, които са към адвокатите. Имало е разлепени некролози на адв. Савова в столицата. Килията, която видяхте, е след ремонт. За мен няма обяснение защо не се оправят дребни неща като прозорците например. \r\n\r\n Защо трябва да има това разбиране, че преди да си осъден, трябва да минеш през ада? \r\n\r\n Бих попитала г-н Ваклин защо говори пред медиите едно, а в съда друго, коментира Биляна Петрова. Ще прекарам празниците със семейството си. Възможно е след 7-10 дни да ни върнат в ареста. Ще готвя защитата си, завърши Петрова. \r\n\r\n Припомняме, че кметицата на \"Младост\" Десислава Иванчева бе арестувана зрелищно по време на получаване на подкуп. Тя, заместничката й Биляна Петрова и помагачът им Петко Дюлгеров са в ареста по обвинение, че са взели подкуп в особено големи размери. \r\n\r\n Инвеститорът Александър Ваклин обвини кметицата, че му е поискала 500 000 евро, 70 000 от които бяха открити у нея и у Дюлгеров. Подкупът трябвало да накара Иванчева да придвижи разрешителното на бизнесмена за строеж. Иванчева отрича обвиненията. \r\n\r\n Тя е категорична, че не е знаела за парите, открити в колата й, както и че не е разговаряла с Ваклин извън общината, а при разговорите им обсъждали проект за детска площадка. \r\n  \r\n \n\t\t\t\t\t\t", "date": "2018.12.23", "title": "Заместничката на Иванчева сподели нещо странно за подкупа, открит в колата им\r\n\r\n"}
