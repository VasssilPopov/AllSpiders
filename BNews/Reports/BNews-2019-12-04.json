{"url": "http://www.bnews.bg/article/264657-zapechataha_skladove_za_mlechni_produkti_v_silistra_i_burgas", "text": "\n Запечатаха складове за млечни продукти в Силистра и Бургас след спецакция на Икономическа полиция, ГДНП, НАП, БАБХ и МВР. До действията на правоохранителните органи се е стигнало след установяване на хранителни продукти без документи за произход в търговската мрежа на територията на страната. \r\n\r\n В хода на операцията са проверени складове на големи дистрибутори на стоката на фирмата производител в 10 големи градове, сред които София, Варна, Русе, Стара Загора, Бургас и Пловдив. \r\n\r\n В базата на производителя е установен и запечатан нерегламентиран склад, в който е открита стока без документи, удостоверяващи произхода ѝ. Липсвали са и счетоводни документи. \r\n\r\n На територията на Бургаска област също е установен и запечатан склад за съхранение на продукти без документи, удостоверяващи произхода им. \r\n\r\n Подобни пропуски са констатирани и в други обекти на територията на останалите области. При инспекцията е засечена практика за разплащане на стока в пари в брой, а не по установения законов ред – по банков път. \r\n\r\n Работата по изясняване на случая продължава. Иззети са проби от предлаганата продукция и от производствената база, за да се установи дали стоките са опасни за здравето на потребителите. \r\n \n\t\t\t\t\t\t", "date": "2019.12.04", "title": "Запечатаха складове за млечни продукти в Силистра и Бургас"}
{"url": "http://www.bnews.bg/article/264656-natsionalna_stachka_blokira_parizh_na_5_dekemvri", "text": "\n Национална стачка се очаква да блокира обществения живот във Франция, включително транспорта, предупреди българското външно министерство.   \r\n\r\n Френските синдикати в редица сфери на транспорта и услугите обявиха национална неограничена във времето стачка в страната от 5 декември.  \r\n\r\n Протестите са срещу плановете на правителството за реформа в пенсионната система, според които милиони французи ще се пенсионират по-късно или ще бъдат с намалени пенсии. \r\n\r\n Очаква се няколко милиона работници и служители в държавния и частния сектор да се включат в протестните действия, поради което е възможно да възникнат силни смущения в обществения живот, особено в градския транспорт, посочват от МВнР. \r\n\r\n По информация на българското посолство в Париж стачката ще обхване железниците (SNCF), като ще бъдат осигурени само 10% от влаковете за страната, само 3% от регионалните влакове TER ще пътуват, а влаковете Intercités ще бъдат почти изцяло анулирани, особено в регионите Бретан и Окситания. \r\n\r\n В протестните действия ще се включи и общественият транспорт в Париж и Ил дьо Франс (RATP) - метро, влакове, автобуси и таксита.  \r\n\r\n Синдикатите на наземния персонал на авиокомпанията „Ер Франс“ също са призовали към стачка, поради което може да се очакват затруднения при обработката на пътници и багажи.  \r\n\r\n На 5 декември са планирани повече от 150 протестни събития в цялата страна. Префектурата на полицията в Париж е забранила придвижването и паркирането на автомобили и призовава към затваряне на всички магазини, ресторанти и други обществени обекти по маршрута на стачното шествие в Париж. \r\n\r\n По предварителна информация то ще започне от „Гар дьо нор“ (Gare du Nord) и да продължи до „Плас дьо ла насион“ (Place de la Nation). \r\n\r\n Стачка са обявили и в сферата на образованието – очаква се 40 % от училищата да бъдат затворени, а също и множество лицеи и университети. \r\n\r\n Синдикатите в сферата на енергетиката също ще се включат в протестните действия, като не се предвижда спиране на тока за домакинствата, но са отправени призиви за спиране на тока в държавните и обществени сгради (с изключение на болниците).   \r\n\r\n Има призиви за стачка в седемте френски рафинерии, но е малко вероятно да се появи липса на гориво по бензиностанциите.   \r\n\r\n Препоръчваме на българските граждани, пребиваващи във Франция или планиращи пътуване в страната, да се информират за актуалната обстановка. \r\n\r\n При подготовка на пътуване съветваме сънародниците ни да предвидят и осигурят алтернативен транспорт за придвижване от и до летищата, особено в Париж.  \r\n \n\t\t\t\t\t\t", "date": "2019.12.04", "title": "Национална стачка блокира Париж на 5 декември"}
{"url": "http://www.bnews.bg/article/264654-dva_avtobusa_se_sblaskaha_v_praga", "text": "\n Два автобуса се сблъскаха в Прага, пише БГНЕС. Ранени са около 30 души, включително деца, но повечето от нараняванията им са леки. \r\n\r\n Сблъсъкът на два автобуса е станал в район „Ходов“, в един от тях е имало деца. За щастие шофьорът не е карал бързо, така че повечето от нараняванията са леки. Въпреки това на мястото на инцидента са пристигнали хеликоптер и 6 линейки. Броят на ранените все още се уточнява“, каза представителят на Спешна помощ Яна Пощова. \r\n\r\n Полицията започна разследване на причините за произшествието, а движението в района е временно ограничено. \r\n \n\t\t\t\t\t\t", "date": "2019.12.04", "title": "Два автобуса се сблъскаха в Прага"}
{"url": "http://www.bnews.bg/article/264658-vmro_i_nfsb_na_karakachanov_i_simeonov_otkazaha_da_glasuvat_za_300_leva_minimalna_pensiya", "text": "\n   \r\n\r\n Партиите ВМРО и НФСБ на Красимир Каракачанов и Валери Симеонов се оказаха безпардонни лъжци. Двете партии имаха уникалната възможност да изпълнят предизборното си обещание и да вдигнат минималната пенсия на 300 лева, но отказаха да подкрепят това предложение на БСП. \r\n\r\n Нещо повече ВМРО и НФСБ бяха молени от Десислав Чуколов и Павел Шопов от трибуната на Народното събрание да изпълнят предизборното си обещание, но Валери Симеонов и неговите колеги от ВМРО нагло се смееха и се подиграваха на Чуколов и Павел Шопов. \r\n\r\n Припомняме, че така наречените Обединени патриоти влязоха в парламента и властта именно с обещанието, че ще направят минималната пенсия на 300 лева, но вече при гласуването на трети бюджет те не изпълняват това свое обещание. \r\n\r\n Каракачанов и Симеонов искат парите да бъдат дадени за въоръжаване и други дейности, от които лесно се крадат народните пари, но не и на българските пенсионери, от които повече от един милион и половина гладуват, нямат пари за лекарства, а тази зима и ще студуват. \r\n\r\n Всичките тези несгоди българските пенсионери получават като \"награда\" от пишман патриотите Каракачанов и Симеонов, които живеят на широка нога и получават хиляди левове заплати именно от данъците на българските пенсионери! \r\n \n\t\t\t\t\t\t", "date": "2019.12.04", "title": "ВМРО и НФСБ на Каракачанов и Симеонов отказаха да гласуват за 300 лева минимална пенсия!"}
{"url": "http://www.bnews.bg/article/264653-promenite_v_klimata_sakrashtavat_bremennostta", "text": "\n Глобалното затопляне безспорно е един от най-значимите проблеми, пред които е изправено човечеството. Влияе ли затоплянето на планетата, свързано с човешката дейност, върху продължителността на бременността при жените и какви са рисковете от него? \r\n\r\n Отговор дава изследване на американски учени от Калифорнийския университет в Лос Анджелис, като резултатите сочат, че глобалното затопляне може да накара жените да раждат по-рано и да застраши новородените.  \r\n\r\n Специалистите са проучили данните за повече от 56 млн. раждания в САЩ, като установяват, че средно бременността се съкращава с 6 дни, но някои бебета се раждат половин месец по-рано от термина. \r\n \n\t\t\t\t\t\t", "date": "2019.12.04", "title": "Промените в климата съкращават бременността"}
{"url": "http://www.bnews.bg/article/264643-nad_600_mashini_pochistvat_patishtata_v_stranata", "text": "\n608 снегопочистващи машини работят към момента в цялата страна, 1800 са в готовност. Това заяви пред БНТ Даниел Величков, директор на Дирекция \"Поддържане на пътната инфраструктура\" към АПИ. \r\n\r\nТой обясни, че остава ограничението за тежкотоварно движение в област Смолян, проход Предела и Троян-Кърнаре. Има мъгли по магистрала \"Тракия\" на териториите на област Велико Търново и Разград. \r\n\r\nС  изключение на област Смолян, всички останали области засега са с код жълто. В Смолян снеговалежът е от мокър сняг, добави експертът. \r\n\r\nВеличков посочи, че машините не са спирали да работят и пътната настилка се обработва превантивно - магистралите са осоляват, първокласните пътища - също, на третокласните се използват смеси от сол и пясък. \n\t\t\t\t\t\t", "date": "2019.12.04", "title": "Над 600 машини почистват пътищата в страната"}
{"url": "http://www.bnews.bg/article/264662-deputat_na_valeri_simeonov_uprazhnil_seksualen_tormoz_varhu_zhurnalistka_v_parlamenta", "text": "\n   \r\n\r\n Депутатът Петър Петров е извършил сексуален тормоз срещу журналистка от телевизия Алфа. Това заявяват юристи по защита правата на човека. Депутата на Валери Симеонов се интересувал от долното бельо на младата журналистка, като без никаква свян започнал да я пита пред камерата на телевизията. \r\n\r\n Слисаната журналистка не можела да повярва, че един народен представител на възрастта на дядо ѝ е способен на такава пошлост и то в Народното събрание. Похотливия дядка обаче не се отказвал и продължил да пита журналистката за бельото ѝ. \r\n\r\n Според юристите във всяка нормална държава за подобно поведение похотливия депутат щеше незабавно да бъде изправен пред съда и завинаги щеше да бъде изхвърлен от политическия живот на държавата. Петър Петров стана печално известен с грозните си изцепки срещу майките на деца с увреждания. Всичко това показва, че депутата на Валери Симеонов е аморален рецидивист, какъвто е и неговия партиен вожд!  \r\n \n\t\t\t\t\t\t", "date": "2019.12.04", "title": "Депутат на Валери Симеонов упражнил сексуален тормоз върху журналистка в парламента?"}
{"url": "http://www.bnews.bg/article/264659-bomba_partiite_na_karakachanov_i_simeonov_probutvat_zakon_za_prodazhba_na_mini_na_idil_v_yemen", "text": "\n   \r\n\r\n Партиите на Каракачанов и Симеонов пробутват закон за продажбата на противопехотни мини на ИДИЛ в Йемен! Тази информация бе изнесена от депутат от малката коалиция. \r\n\r\n Според него идеолог на този закон бил йеменски гражданин с името Саккаф, който от години живеел в апартамента на Каракачанов в ж.к. Овча Купел. Въпросния йеменски бежанец бил пряко свързан с ИДИЛ и отговарял с достафките на оръжие за ислямистката групировка. \r\n\r\n Патриотарите били идеални за подобни сделки, тъй като били много алчни и за пари били готови на всичко. Според депутата по тази схема вече били направени десетки доставки на оръжие с дипломатически полети, а приходите били за стотици милиони долари. \r\n\r\n Голяма част от тези пари се отчислявали за медии и поръчки срещу неудобни журналисти и политически опоненти!  \r\n \n\t\t\t\t\t\t", "date": "2019.12.04", "title": "Бомба! Партиите на Каракачанов и Симеонов пробутват закон за продажба на мини на ИДИЛ в Йемен?"}
{"url": "http://www.bnews.bg/article/264646-apartamentgeyt_za_novata_sotsministarka_ot_gerb", "text": "\n След тежък напън  зам.-министърът на образованието Деница Сачева яхна Министерството на труда и социалната политика. Превес само от 5 депутатски гласа позволи това повишение. Същевременно назначението можеше да подмине всички законови процедури и да стане автоматично. \r\n\r\n \r\n   От кабинета опитаха да пробутат премиерската избраничка за соцминистър без легитимация от НС, която иначе е задължително. Дневният ред на депутатите предвиждаше само гледане на бюджета. Едва в последния момент като първа извънредна точка шефът на НС Цвета Караянчева добави и гласуването за оставката на Бисер Петков, подадена миналата седмица, и избора на негов наследник. \r\nВ понеделник избухна скандал, след като от социалното ведомство съобщиха, че Сачева  ще встъпи в длъжност на официална церемония  във вторник от 12 часа, т.е. още преди да е гласувана. Премиерът Бойко Борисов обяви, че на коалиционен съвет ще я предложи за шеф на социалното.  Министри обаче не се назначават пряко от министър-председателя. \r\n\r\n \r\n  Парламентаристи се възмутиха от нарушаването на институционалния ред, който предвижда първо депутатите да одобрят кандидатурата като първа власт в републиката.  Подобен случай не е имало не в демократичната история на България, но дори и при социализма, когато се е спазвал формалният ред. Така излиза, че Сачева за малко не стана прецедент за последните 75 години. \r\n\r\n „Сачева-министър? Това е лудост, провокация! Борисов да я оттегли!”, прикани депутатът от ГЕРБ Георги Марков. Конституционалистът обяви, че е шокиран от погазването на реда за избор на министър. „Това ще бъде най-голямото самоунижение на НС от 30 години”, посочи той. \r\n\r\n  „Много тъжно, че точно на рождения ден на ГЕРБ някой така тежко компрометира тази партия и премиера”, посочи Марков. Той подчерта, че „отвътре някой го проваля и него, и управлението”. Близкият до властта политолог Стойчо Стойчев  пък изрази мнение, че финансовият министър Владислав Горанов стои зад отстраняването на Петков. \r\nСачева, която мечтаеше да стане просветен министър,  надмина очакванията си. Сега момичето на Томислав Дончев застава начело на най-богатото социално  министерство, което е над 5 пъти по-заможно дори от военното с утроен бюджет. \r\nПрипомняме, че Сачева е близка до Илко Семерджиев, който я вкарва в политиката като шеф на министерсия си кабинет още по времето на Иван Костов, когато тя е едва на 26 години. Според ТР двамата са били съдружници в сдружение Обществено здраве, а според имотните им декларации се оказват замесени и в общи съмителни сделки с терени и апартаменти. \r\n\r\n \r\nОт 19’ първи писахме за особено любопитната тема за имотите на Сачева, които е декларирала пред Сметната палата като зам.-министър в ББ2. Най-скандална е цената на придобиване на 28 дка на морето в община Шабла при Крапец – в зоната на супер елитните голфигрища. Тя е записала 21 814 лв., а справка в офертите за терени там гласи: 3 пъти по-малък парцел се продава между 150 000 евро и 220 000 евро, което прави от 300 000 до 440 000 лева. 2 дка струват минимум 20 000 лв. Сачева е купувала своите 28 дка на върха на цените през 2006 г., а сегашните са по-ниски от тогава. \r\n \r\nСлед напускането на поста шеф на кабинета на Семерджиев като здравен министър на Костов, дамата закупува апартамент от 111 кв.м. в София само за 47 450 лв. Цената е „силно отличаваща се от пазарната”, както гласи 1 текст в ДОПК, което личи дори само по котировката на гаража, който е закупила – 18 кв. за 5950 лв. Неоправдано евтин се оказа и друг апартамент в София – 52 600 лв., който е закупила през 2015 г. \r\n \r\n274 790 лв. е декларирала в наличност в брой и влогове Сачева като заместник-министър в ББ2. Произход на средствата не сочи. Тя добавя 2 златни и 2 обикновени кредитни карти с общ лимит 44 329 лв. Общата сума на разположение е доходът за 30 години при средна софийска заплата около 1000 лв., не много различна от възнаграждението на зам.-министър. \r\n\r\n   \r\n \n\t\t\t\t\t\t", "date": "2019.12.04", "title": "Апартаментгейт за новата соцминистърка от ГЕРБ! "}
{"url": "http://www.bnews.bg/article/264648-tramp_otiva_na_yuridicheska_komisiya", "text": "\n Комисията по разузнаване в американската Камара на представителите одобри доклад от 300 страници, в който са изложени събраните досега свидетелства от разследването за импийчмънт срещу президента Доналд Тръмп, предаде БТА. \r\n \r\nС това процесът преминава в ръцете на юридическата комисия, която се събира на заседание в сряда. \r\n\r\n Според телевизии \"Фокс нюз\" и Си Ен Ен комисията е одобрила доклада при стриктно спазване на партийните линии, като републиканците са подкрепили президента. Гласуването се е състояло при закрити врата. Според ТАСС \"за\" доклада са гласували 13 конгресмени, а \"против\" - деветима. Сега юридическата комисия ще има задачата да обсъди доказателствения материал в доклада и конституционната рамка за придвижване на процедурата, след което евентуално да изготви обвинения за импийчмънт срещу Тръмп. \r\n\r\n В доклада си комисията по разузнаването изтъкна, че са налице солидни доказателства за неправомерни действия на президента и за това, че е възпрепятствал работата на Конгреса. \r\n \r\n\"Президентът е поставил личните си политически интереси над интересите на САЩ, опитал е да подкопае целостта на изборния процес в САЩ и е застрашил националната сигурност\", се казва в документа. \r\n \r\nТръмп е обвинен, че се е възползвал от поста си, за да поиска чуждестранна намеса в президентските избори в САЩ догодина и че възпрепятства разследването. Според комисията той е упражнил натиск върху Украйна да разследва неговия вътрешнополитически съперник демократ Джо Байдън и сина му Хънтър. \r\n \n\t\t\t\t\t\t", "date": "2019.12.04", "title": "Тръмп отива на юридическа комисия"}
{"url": "http://www.bnews.bg/article/264655-misis_balgariya_yana_sredkova_nabira_sredstva_za_vazrastni_dvoyki_v_nuzhda", "text": "\n На 15 декември „Мисис България” Яна Средкова организира поредното благотворително събитие. То е под надслов “Подари вечеря на възрастен човек в нужда” и ще се проведе от 11.30 часа в столичния ресторант „Фаборже”. \r\n\r\n Тази година Яна Средкова е решила да разчупи клишетата и кани всички свои приятели на брънч, по време на който ще се проведе базар, а със събраните средства Яна ще осигури хранителни продукти за възрастни двойки в селата около София. Очаква се в базара участие да вземат известни личности от политическия и бизнес елит. \r\n\r\n „Решихме тази година коледният базар да премине под формата на брънч. Освен да дарят средства, хората ще могат да се срещнат, да поговорят в неформална обстановка. Най-голямата изненада е за малките ни гости! За тях Дядо Коледа е приготвил много подаръци и изненади”, разкрива Мисис България. \r\n\r\n От години Яна Средкова се е посветила на каузата да помага на семейства с репродуктивни проблеми. Зад гърба си тя има множество благотворителни кампании за набиране на средства, за да сбъдне най-съкровената мечта за всяко семейство - да има собствена рожба.  Яна  е омъжена, има три деца. Тя развива успешен бизнес със  здравословни храни, безглутеново и клетъчно хранене. Собственик е на ресторант Green Bаsket. \r\n\r\n Носителка е на титлите „Мисис България Свят 2018”, „Мисис Европейски съюз 2019“ и на редица престижни отличия, сред които „Бизнесдама на годината“, „Мис Бизнес на високи токчета“ и др.  \r\n \n\t\t\t\t\t\t", "date": "2019.12.04", "title": "Мисис България Яна Средкова набира средства за възрастни двойки в нужда"}
{"url": "http://www.bnews.bg/article/264660-s_400_nikoga_nyama_da_bade_integrirana_v_nato", "text": "\n \"Това е национално решение на Турция. Много съюзници изразиха загриженост, аз също изразих своята за последствията от това решение\", заяви генералният секретар на НАТО Йенс Столтенберг на заключителната си пресконференция на лидерската среща на Алианса в Лондон, в отговор на въпрос за покупката от Турция на руски зенитно-ракетни комплекси С-400. \r\n\r\n \"Това, което мога да кажа, е, че руска система за противовъздушна отбрана С-400 никога няма да бъде интегрирана в НАТО. Никога няма да е част от интегрираната система на Алианса за противовъздушна и противоракетна отбрана. Така че това ще е самостоятелна система\", заяви генералният секретар на пакта. \r\n\r\n Съюзниците са се договорили днес за осъвременени планове за защита на балтийските страни и Полша. Столтенберг каза, че приветства това. \r\n\r\n Генералният секретар отново коментира разногласията в съюза, като заяви, че те винаги ще привличат повече внимание от това, върху което съюзниците постигат съгласие. Той отново напомни, че разногласия са съпътствали алианса от началото на съществуването му. \r\n\r\n \"29 различни страни сме, от двете страни на Атлантика, с различна история, различна география и политически сили на власт. Естествено, че има различия, нещо друго би било странно, но силата на НАТО е в това, че винаги сме били в състояние да преодоляваме тези различия и да се обединяваме около основната ни мисия - да се защитаваме взаимно\", заяви Столтенберг. \r\n\r\n \"Вярваме в диалога с Русия, защото тя е най-големият и близкият ни съсед. Трябва да се стремим към по-добри взаимоотношения с нея. Но дори и да не сме в състояние да постигнем такива в краткосрочен план, ние трябва да можем да се справяме и с трудни взаимоотношения\", посочи Столтенберг, като напомни за подхода, включващ диалог, но и сдържане и отбрана. \r\nГенералният секретар говори и за предизвикателствата, свързани с Китай и новите военни способности на страната. \r\n \n\t\t\t\t\t\t", "date": "2019.12.04", "title": "С-400 никога няма да бъде интегрирана в НАТО"}
{"url": "http://www.bnews.bg/article/264661-pozhar_izbuhna_v_onkologichnoto_otdelenie_na_plovdivska_bolnitsa", "text": "\n Пожар избухна в онкологичното отделение на пловдивска болница. Пострадали няма. Пациентите бяха евакуирани.  \r\n\r\n Причина за инцидента е проблем в елинсталацията. Пожарът е тръгнал от вентилатор в санитарно помещение. \r\n\r\n За по-малко от 5 мин. пожарникарите са потушили огъня. Направен е оглед на място, а достъпът до етажа е ограничен. \r\n \n\t\t\t\t\t\t", "date": "2019.12.04", "title": "Пожар избухна в онкологичното отделение на пловдивска болница"}
{"url": "http://www.bnews.bg/article/264651-sredstvata_za_otbrana_tryabva_da_ukrepvat_i_sotsialnite_sistemi", "text": "\n Президентът Румен Радев обяви, че инвестициите в отбрана трябва да служат за укрепване на социалните системи, а не за тяхното изтощаване. Той направи това изказване преди началото на заседанието на лидерите от Алианса в Лондон. \r\n\r\n Съюзниците трябва да излъчат послание за единство след размяната на реплики между Франция и Съединените щати вчера по повод обвиненията, че Алиансът е в мозъчна смърт и ще има нужда от нов стратегически преглед. \r\n\r\n Главната тема, по която също се очертава дискусия, е средствата за отбрана, които държавите членки трябва да отделят от бюджета си. \r\n\r\n Целта е парите за отбрана да достигнат до 2 % от националните бюджети. \r\n\r\n Към 2024 г. се очаква с постигането на тази цел да има отделени близо 400 милиарда долара за отбрана. \r\n \r\nДа не се превръща срещата на лидерите във вътрешнпополитическа трибуна, а да допринесе за единството на Алианса и за повишаване на сигурността - за това призова президентът Румен Радев преди заседанието. Според него проблемите и съществуващите противоречия обаче трябва да се поставят откровено и да има конструктивен дебат.  \r\n\r\n Президентът посочи, че преди пет години всички държави-членки са поели ангажимент разходите за отбрана да бъдат увеличени, но това трябва да стане прозрачно и ефективно.  \r\n\r\n „Тук количественият критерий не трябва да бъде единствен измерител, важно е и по какъв начин тези вложени пари се трансформират в отбранителни способности и не по-малко важно е те да допринасят и за собственото икономическо развитие и за укрепване на социалните системи, а не за тяхното изтощаване\", подчерта още президентът Румен Радев. \r\n\r\n Не за първи път има различия в НАТО, но те винаги са били преодолявани, акцентира генералният секретар на Алианса.   \r\n\r\n \"Ще покажем, че НАТО има съществен принос в сигурността, което не е било от десетилетия за Европа и САЩ”, заяви Йенс Столтенберг.  \r\n\r\n Американският президентът Доналд Тръмп дава обяд днес на държавите, постигнали заложените цели в бюджета за отбрана и превъоръжаване. \r\n\r\n България ще участва във формата като държава изпълнила изискването със своите 3% от БВП, които покри с плащането накуп на самолетите  F-16. \r\n\r\n Снощи Румен Радев и съпругата му Десислава присъстваха на прием на държавните и правителствени ръководители от НАТО на \"Даунинг стрийт\" 10 и в Бъкингамския дворе \r\n \n\t\t\t\t\t\t", "date": "2019.12.04", "title": "Средствата за отбрана трябва да укрепват и социалните системи"}
{"url": "http://www.bnews.bg/article/264652-keyti_peri_obeshtava_uyutna_koleda_v_novata_si_pesen", "text": "\n Поп звездата Кейти Пери обещава \"уютна малка Коледа\" с новия си клип, който пусна за празника. \r\n\r\n Пери е съавтор и съпродуцент на песента, чийто оригинал е от 2018 г. В клипа, заснет в домашна обстановка, тя танцува с Дядо Коледа и е заобиколена от различни коледни герои.  \r\n\r\n Певицата е била вдъхновена за видеото от коледна ваканция, която е прекарала със семейството си в Дания. \r\n \n\t\t\t\t\t\t", "date": "2019.12.04", "title": "Кейти Пери обещава \"уютна Коледа\" в новата си песен"}
{"url": "http://www.bnews.bg/article/264645-pri_aktsiya_otkriha_falshivi_maratonki_i_portmoneta_za_nad_4_mln_lv_v_pratka_ot_kitay", "text": "\nМитничари задържаха фалшиви маратонки и портмонета за над 4 млн. лв. при проверка на пратка от Китай, съобщават от Агенция \"Митници\". \r\n\r\nПри проверката на стоката митничарите установили, че пратката съдържа 1608 чифта маратонки, носещи защитени елементи на \"Adidas\" и 2800 портмонета с обозначения \"Louis Vuitton\". В същия товар са намерени и 2000 портмонета с обозначения \"Gucci\", 6000 броя имитации на шалове от луксозната марка \"Hermès\" и 96 чифта маратонки, копиращи модел на марката \"Balenciaga\". \r\n\r\nПредставители на притежателите на марките, които са потвърдили, че стоките не са оригинални. Част от артикулите вече са унищожени, а за други това предстои и засега те остават задържани под митнически контрол по искане на притежателите на марките. \r\n\r\nПолучател на стоката е българска фирма, но няма информация дали пратката е била предназначена само за българския пазар или и за други пазари в ЕС. \n\t\t\t\t\t\t", "date": "2019.12.04", "title": "ПРИ АКЦИЯ: Откриха фалшиви маратонки и портмонета за над 4 млн. лв. в пратка от Китай"}
{"url": "http://www.bnews.bg/article/264650-raboteshtite_v_babh_protestirat_zaradi_niskite_zaplati", "text": "\n Работещите в Българска агенция по безопасност на храните (БАБХ) излязоха на протест в София под надслов „Достойни заплати и достойни условия на труд\". \r\n\r\n Протестиращите носят плакати с надписи \"За положения труд искаме достойни заплати\", \"Лабораториите на БАБХ - гарант в профилактика на зоонозите\", \"Отговорни сме за вашето здраве\", \"Здравето на животните и растенията са наша отговорност\". \r\n\r\n Заради ниското заплащане в Агенцията по храните не достигат ветеринарни специалисти. За това предупреждават отдавна и синдикатите, и ръководството на агенцията. \r\n\r\n Работните заплати са с около 200 лева под средната за страната, твърдят протестиращите. \r\n\r\n Полицейското присъствие в района на площад „Независимост” е засилено. \r\n \n\t\t\t\t\t\t", "date": "2019.12.04", "title": "Работещите в БАБХ протестират заради ниските заплати"}
{"url": "http://www.bnews.bg/article/264644-darvo_padna_varhu_parkirana_kola_v_plovdiv", "text": "\nДърво падна и напълно унищожи автомобил, паркиран в жилищен комплекс в Пловдив, съобщи bTV. \r\n\r\nВятърът и мокрият сняг са изкоренили 40-годишна топола на ул \"Лев Толостой\". \r\n\r\nПострадали хора няма, предстои аварийни екипи да преместят дървото \n\t\t\t\t\t\t", "date": "2019.12.04", "title": "Дърво падна върху паркирана кола в Пловдив"}
{"url": "http://www.bnews.bg/article/264647-minimalnata_pensiya_stava_250_leva_ot_1_yuli", "text": "\n Минималната пенсия за осигурителен стаж и възраст от 1 юли догодина да бъде 250 лв., гласува окончателно парламентът. \r\n\r\n Мнозинството прие предложението на управляващите минималната пенсия за осигурителен стаж и възраст от 1 януари догодина до 30 юни да остане 219,43 лв., а от 1 юли до 31 декември - 250 лв. \r\n\r\n На дебатите присъства новият министър на труда и социалната политика Деница Сачева, предаде БТА. \r\n\r\n Снощи, поради избухналия по време на гласуването на предложенията на отделните парламентарни групи скандал, вотът по текста беше отложен за днес, а заседанието прекратено. \r\n\r\n Днес беше отхвърлено предложението на \"Воля\" най-ниската пенсия да бъде 300 лв., и на БСП - от 1 януари тя да е 250 лв., а от 1 юли - 300 лв. \r\n\r\n Не бе прието и искането на ДПС от 1 януари до 31 декември догодина минималната пенсия да е 250 лв. \r\n\r\n Дневният минимален размер на обезщетението при безработица да е 9,00 лв., а максималният - 74,29 лв. \r\n\r\n Депутатите продължават с обсъждане размера на други парични обезщетения. Заложено е помощта за отглеждане на дете до 2-годишна възраст да остане 380 лв. \r\n \n\t\t\t\t\t\t", "date": "2019.12.04", "title": "Минималната пенсия става 250 лева от 1 юли"}
{"url": "http://www.bnews.bg/article/264649-kak_bivsha_sluzhitelka_na_noi_e_iztochila_3_mln_lv", "text": "\n Между 2 000 и 16 000 лева на човек е взимала бившата служителка на НОИ, която източи от държавата 3 милиона лева, обявиха за NOVA от районната прокуратура в Пловдив. \r\n\r\n Задържани са трима души, с мярка за неотклонение 72 часа. 62-годишната Александрина Георгиева, мъжът й и дъщеря й ужилили 18 пенсионери. \r\n\r\n През своя фирма бившата служителка на държавното осигуряване, е издавала фалшиви удостоверения за пенсиониране. Набирала клиенти, на които не им достигал стаж. Те й давали на ръка големи суми, за да придобият необходимите „точки” за пенсия. С фалшиви пенсионни бланки и печати на отдавна затворени фирми, тя съставяла неистински документи. \r\n\r\n „В основата на тази схема е бивша служителка на НОИ-Пловдив, напуснала института през 2009 г. Преди това е била уволнявана, но съдът я е възстановил на работа”, заяви Чавдар Грошев, районен прокурор на Пловдив. „След като е напуснала НОИ, тя организира своя фирма, която предлага пенсионни услуги на гражданите. Кандидат- пенсионерите са подавали при тях документи за изготвяне на необходимите документи за пенсиониране. Обещавала е на лица, които нямат необходимия щат, да си го закупят. Вземала е от 2 000 до 16 000 лева от лицата, като ги е заблуждавала, че ще бъдат внесени в НАП, за да получат необходимия стаж. В същото време е задържала парите, а за да внесе необходимите документи в НОИ, е изготвяла УП30, които са били неистински. Попълвала е книжки на лицата, където са липсвали необходимите подписи, са подменяли страници”, обясни още Чавдар Грошев. \r\n\r\n Полицията е открила 11 фалшиви печата. \r\n\r\n „Те са на несъществуващи фирми”, заяви Йордан Рогачев, директор на ОДМВР-Пловдив. „Претърсени са 6 адреса в град Пловдив. Иззети са празни бланки УП, трудови книжки, 7 900 лева, компютърни кофигурации, флаш памет”, обясни Рогачев. \r\n\r\n Той потвърди, че са открити 260 откраднати досиета от НОИ. \r\n \n\t\t\t\t\t\t", "date": "2019.12.04", "title": "Как бивша служителка на НОИ е източила 3 млн. лв.?"}
