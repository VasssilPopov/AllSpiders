{"url": "http://www.bnews.bg/article/237178-uchitelite_kategorichni_ne_iskame_kameri_ne_sme_prestapnitsi", "text": "Синдикат \"Образование\" към КТ \"Подкрепа\" се обяви против видеонаблюдението в образователните институции. „Българският учител не е престъпник, за да бъде следен или наблюдаван\", се казва в становище на съсловната организация. \r\nНяколкото случаи на насилие в детски градини провокираха протести на родители в големите градове на страната. Сред основните им искания са поставяне на камери и мандатност на директорите. \r\n„Исканията на родителските организации са нагли, безотговорни, лишени от образователна логика, казват от синдиката. Българският учител е най -контролираният, атестираният, сниманият, критикуваният. \r\nНяма уважаваща себе си страна, в която учителят да се извинява публично и да се оправдава за приложените от него мерки. Няма цивилизована нация, която да не вярва на учителя и да го подлага на ежедневен шпионаж\", се казва в позицията на синдиката, цитирана от БНР. \r\nСиндикатът заявява, че ако просветното министерство и останалите институции не предприемат адекватни мерки за защита на българския учител от родителската и ученическа агресия, може да се стигне до национални безсрочни протести.", "date": "2018.02.16", "title": "Учителите категорични: Не искаме камери! Не сме престъпници!"}
{"url": "http://www.bnews.bg/article/237173-sani_zhekova_e_unikat_mnogo_golyama", "text": "Александра Жекова е уникат, много голяма. Това бяха първите думи на президента на Българската федерация по ски Цеко Минев, след като българката завърши на шесто място в сноубордкроса на олимпийския турнир по сноуборд в Пьончан. \r\n\"Тя е състезател, доказал се пред целия свят с възможностите си. Поздравления за Александра и за нейния екип. Радваме се, че имаме спортист сред най-добрите. Това да сме със състезател в топ 6 за втора поредна олимпиада си е нещо голямо\", добави Минев. \r\n\"Не трябва да забравяме все пак, че имаме спортист в елита без в България да има трасета за сноубордкрос. От края на миналата олимпиада в Сочи 2014 си говорим с правителството да се направи истинско трасе за сноубордкрос, но нищо не е мръднало. Такова е положението и с Владимир Зографски. И той е в елита без да имаме и една шанца за ски скок. \r\nАпелираме към държавата по-бързо да разреши въпроса със спортната инфраструктура в нашите планини. Възможности много има, остава само политическо желание, за което ние е обещано от края на миналата олимпиада в Сочи. Единствено в последните месеци нещо започва да се случва. Апелирам по-бързо да има положително решение за нещата в българските курорти и планини\", каза още президентът на БФСки.", "date": "2018.02.16", "title": "Сани Жекова е уникат, много голяма!"}
{"url": "http://www.bnews.bg/article/237164-vazhno_za_shofyorite_vizhte_za_kakvo_oshte_shte_plashtate", "text": "Шофьорите трябва да плащат от собствения си джоб, ако искат да докажат чрез медицинско или токсикологично изследване, че не карат автомобила си под влияние на алкохол или наркотици. Новите правила, разписани в Закона за движение по пътищата влязоха в сила от 1 януари 2018 г. Ако пътни полицаи ви спрат на пътя и проверката с дрегер покаже концентрация на алкохол над 0.5 промила или пък теста ви уличи в употреба на наркотици, пред вас има две възможности: да се съгласите с резултата или да поискате друго изследване, което се извършва в болница. В този случай разходите за извършване на медицинското изследване, за вземане на биологични проби или за химико-токсикологичното изследване са за сметка на лицето, което е било уличено с техническо средство в употреба на алкохол или на дрога - чрез направен слюнчен тест. При отказ от проверка с дрегер или тест шофьорът също ще трябва да прави кръвно изследване в медицинско заведение срещу заплащане и за негова сметка. Болниците, където се правят подобни изследвания, са точно определени. Те сами определят цените на съответните изследвания, които варират от 55 до 300 лева, отбелязва Съюза на българските автомобилисти (СБА). Освен това законът предвижда още до заплащането на разходите свидетелството за управление, отнето за алкохол или наркотици, да не се връща на собственика. Шофьорите няма да си плащат допълнителното и поискано от тях изследване, когато след лабораторните изследвания не се установи концентрация на алкохол в кръвта над 0,5 на хиляда и/или употреба на наркотици. В този случай разходите са за сметка на МВР. За сметка на ведомството ще бъдат разходите и когато извършената проба с техническо средство или тест е некачествена или невалидна или физическото състояние на лицето не позволява извършване на проверка с техническо средство или тест.", "date": "2018.02.16", "title": "Важно за шофьорите! Вижте за какво още ще плащате… "}
{"url": "http://www.bnews.bg/article/237179-chudo_na_pogrebenieto_na_dyado_dobri_vyarvashta_dokosna_svetetsa_i", "text": "Вярваща получи изцеление на погребението на Дядо Добри и вярва, че това е чудо! Соня Анкова отишла с приятели, а по пътя им се оплакала колко зле се чувства, тръшната от ужасен вирус. Ето какво разказва Соня Анкова: \"Искам да споделя с вас едно чудо станало на Опелото и Погребението на дядо Добри. Имам четирима свидетели, с които пътувах към Байлово, които могат да потвърдят чудото.. Тръгнах за погребението на дядо Добри болна, със силни болки в гърлото и кашлица,от която ме боляха гърдите.Разболявах се. През цялото време снимах, не съм се молила за оздравяване или облекчаване на болките в гърлото. Само снимах. След като спуснаха дядо Добри в гроба, минаха всякакви болки и кашлици, бях като \"новородена\", болестта изчезна моментално. За мен това е дело на молитвите на дядо Добри. Няма друго обяснение. Имам свидетели, на които през целия път разказвах какво пия за гърло и кашлица....А сега съм здрава-здравеничка..без температури и болки...Аз съм 100% убедена,че на гроба на дядо Добри оттук насетне ще започнат да стават чудеса. Случката с моята болест и изчезването и са доказателство за това... Сега просто съм здрава!\" Соня Анкова разкрива, че патриарх Неофит извършил трогателен жест и поставил дар в ръката на Дядо Добри. \"Нещо трогателно, което се случи, и което заснех, бе това,че Негово Светейшество постави в ръката на дядо Добри, за последно символичен дар, такъв какъвто приживе, той получаваше от всеки - но този път не за земна църква, а да измоли за всички ни небесната църква. Дядо Добри последната година е молил дъщерите си да се молят за неговото отхождане от този свят по-скоро. Казал е, че много иска да си отиде в деня, в който се чества св. Кирил Славянобългарски, много го обичал. Така и станало. Дядо Добри почива в навечерието на Успение на св. Кирил. Храмът е посветен на св.св. Кирил и Методий, това сподели с нас след Св. Литургия отец Георги от Кремиковски манастир. Двете дъщери на дядо Добри получиха благословение и утешение лично от Негово Светейшество.", "date": "2018.02.16", "title": "Чудо на погребението на дядо Добри! Вярваща докосна светеца и…  "}
{"url": "http://www.bnews.bg/article/237168-tsveti_stoyanova_zalichava_belezite", "text": "В продължение на няколко месеца Цвети Стоянова се подлага на серия от пластични интервенции, с които иска да изтрие белезите на смъртта от тялото си. Многобройните операции, които гимнастичката претърпя, за да бъде спасен животът й след полета от 6-ия етаж, са оставили множество дълбоки следи по кожата й. Най-ужасяващи били двата белега на врата й, причинени от апаратите, през които грацията дишаше, докато беше в кома, пише „Ретро“. След като се възстанови и проходи, Стоянова ги криеше с плътни колиета всеки път когато се появяваше публично. Столична клиника обаче научила за нейния проблем и я поканила да стане тяхно рекламно лице, а в замяна й предложили да извършат терапията по заличаването напълно безплатно. Новото ежедневие на златното ни момиче повлияло и на фигурата й и тя наддала с 5 килограма. С напълняването се появиха и спекулации, че чака бебе от футболиста Александър Любенов. Оказа се, че килограмите са вследствие на нормализирането на хормоните в тялото й.", "date": "2018.02.16", "title": "Цвети Стоянова заличава белезите"}
{"url": "http://www.bnews.bg/article/237175-nikol_shertsinger_si_ima_nov_lyubim", "text": "Никол Шерцингер си има нов любим, гръмнаха медиите на Острова. Вчера вечерта красивата певица бе заснета в западен Холивуд с мистериозен цветнокож мъж, който закрилнически я бе прегърнал. Проявата на интимност от страна на непознатия мъж породи подозрения, че отношенията между нашата тенис гордост и красивата звездна дама може да са приключили. Истината е, че двамата скоро не са били засичани заедно, а фотосите на Никол и мистериозния господин накараха медии и онлайн потребители да констатират, че не е изключено причината за това далеч да не е натовареният им работен график. Видимо е, че Никол бе в приповдигнато настроение и явно вечерта в компанията на мистериозният мъж е минала добре, а дали той е просто приятел, или нещо повече ще покаже само времето. Докато разберем повече за ситуацията, ни е интересно да разберем – отиват ли си Шерцингер и Димитров като двойка според вас, дами? \r\n ", "date": "2018.02.16", "title": "Никол Шерцингер си има нов любим?"}
{"url": "http://www.bnews.bg/article/237176-ubi_17_dushi_streletsat_ot_florida_prizna_vinata_si", "text": "Стрелецът от Флорида се призна за виновен. 19-годишният Никълъс Крус е обвинен в предумишлено убийство на 17 души. Младежът остава в ареста без право на освобождаване под гаранция. 17 балона полетяха във въздуха. По един за всяка жертва на стрелбата в Паркленд. Един от тях – за помощник-треньора по футбол Арън Файс, обявен за герой, защото застанал между стрелеца и неговите мишени. Треньорът е отговарял и за охраната на училището.  „Добър треньор. Никога не повишаваше тон. Помагаше ни, винаги можехме да го потърсим за съвет”, казва Дилън О'Нийл, футболист. Пред съда Нилълъс Крус призна, че умишлено е задействал противопожарната аларма в училището. Въоръжен с полуавтоматична пушка, противогаз и димни гранати, открил огън по бившите си съученици. След това хвърлил оръжието и избягал. Арестуван е един час след атаката. Нападателят се държал странно още като дете, разказаха негови съседи.", "date": "2018.02.16", "title": "Уби 17 души: Стрелецът от Флорида призна вината си!"}
{"url": "http://www.bnews.bg/article/237166-aneliya_puska_nov_album_prez_mart", "text": "Анелия ще зарадва феновете си с нов албум, който ще се появи на бял свят през март. В него са събрани най-добрите парчета на изпълнителката от последните години, сред които и хитът на миналата година \"Дай ми още\", на който е наречен албумът. Заслужено песента се очерта като безспорен лидер. До момента \"Дай ми още\" гони 22 милиона гледания в най-популярния музикален портал \"Уoutube\". Освен това през изминалата година е на чело на всички музикални класации и категорично може да се определи като най-успешната песен в бранша. В новия проект на Анелия ще бъде включена и турската версия на хита, както и парчетата \"Гот ми е\", \"С тебе ми е най\", \"Мило мое\" и др. Разбира се, ще има и изненади. Анелия вече е записала и заснела новата си песен, която се очаква да излезе съвсем скоро. Специално за обложката на предстоящия си албум пък певицата е подготвила нова сесия. Кадрите са черно-бели, а на тях Анелия е повече от гореща.", "date": "2018.02.16", "title": "Анелия пуска нов албум през март"}
{"url": "http://www.bnews.bg/article/237177-balgarite_ne_zasluzhavat_da_badat_predstavlyavani_ot_vitsepremier_koyto_otkriva_obshtestveni_toaletni_patriotite_chengeta_na_ds_i_primitivi_van_ot_vlastta", "text": "Напрежението расте, а причина за недоволството на хората са коалиционният партньор в управлението – Обединени патриоти. Като започнеш от Красимир Каракачанов и Валери Симеонов и стигнеш до множеството „гниди“, които са се вкопчили във властта като удавници за сламка. „Коалицията ГЕРБ – Обединени патриоти се пропуква и по-добре... Не искам да бъда представляван от вицепремиер, който открива обществени тоалетни, издевателства немощни старици, въдворява ред в крайморските кръчми – това на е работа на един вицепремиер“, заяви журналистът и писател дисидент Димитър Бочев. На въпроса кой ще застане до Бойко Борисов, ако се разпадне тази коалиция, то каза, че няма пророческа дарба. По думите му никъде в Европа не може да се види такъв вицепремиер – с подобно поведение, а за радост – коалицията се пропуква. Бочев посочи, че не иска да бъде управляван от ченгета (бел. ред. Красимир Каракачанов) и примитиви, каквото са съратниците на Борисов. Едно е видно – т.нар. патриоти са вредни за властта, а още повече – за народа. Те са големият балон, който отдавна се спука, а нито едно тяхно действие не е полезно за тези, които бяха подлъгани, за да ги вкарат в парламента, а и за всички останали.", "date": "2018.02.16", "title": "Българите НЕ заслужават да бъдат представлявани от вицепремиер, който открива обществени тоалетни! Патриотите - ченгета на ДС и примитиви - вън от властта!"}
{"url": "http://www.bnews.bg/article/237172-vandalizam_prichina_za_opasnost_na_zhelezopaten_prelez_pri", "text": "Кражба и вандализъм на прелез в междугарието Ловеч - Троян застрашиха безопасността на движение, съобщиха от Национална компания \"Железопътна инфраструктура\". \r\n  \r\nОткрадната е и е унищожена релейна апаратура, което е довело прекъсване на автоматичната звукова и светлинна сигнализация. \r\n  \r\nРемонтът се очаква да приключи до 23 февруари, когато ще бъде възстановено нормалното функциониране на прелеза. \r\n  \r\nДотогава влаковете ще преминават през прелеза със скорост 15 км/ч, с готовност за спиране, и подаване на звуков сигнал. От компанията призовават водачите да преминават оттам с повишено внимание.", "date": "2018.02.16", "title": "Вандализъм - причина за опасност на железопътен прелез при…"}
{"url": "http://www.bnews.bg/article/237169-zdravnata_kasa_otvarna_na_ministar_ananiev_vizhte_kak", "text": "Здравният министър няма правомощия да иска оставката на управителя на Здравната каса, заявиха от пресцентъра на касата в официално съобщение. Скандалът се разрази по-рано през деня, когато здравният министър Кирил Ананиев поиска оставката на управителя на НЗОК Камен Плочев, тъй като Плочев поискал актуализация на бюджета на касата без да уведоми здравното министерство. Според пресцентъра на НЗОК с множество писма от 2015 г. досега, като последното е с дата 2 февруари 2018 г. касата многократно е уведомявала Здравното министерство за задълженията на България към чужди здравноосигурителни институции. От касата посочват още, че всяка държава има право на 18-месечен срок, в който може да заплати дължимите пари. В противен случай започва да тече лихва и държавата става уязвима за започване на наказателни процедури. „Писмото, със същото съдържание, което е получил министър Кирил Ананиев на 2.2.2018 г., е изпратено до всички парламентарни групи, защото управителят на НЗОК се избира от Народното събрание”, посочват от Касата. Те са категорични, че писмото има само уведомителен характер. „Писмото няма характер на документите, с които се инициира нормативно установената актуализация на Закона за бюджета на НЗОК за 2018 г.”, категорични са от касата. „В годината на първото ни Председателство на Съвета на Европа, дори и частично изпълнение на това задължение на държавата към другите държави-членки, само би подобрило имиджа на България, като коректен и сериозен партньор”. От пресцентъра на здравноосигурителното дружество припомнят още, че Плочев е избран с гласовете на всички парламентарни групи, като „за” са гласували 205 депутати. Те изреждат и всички условия, според които управител на НЗОК може да бъде освободен предсрочно. „Писмото, предизвикало реакцията на министър Ананиев, не попада в основанията за предсрочно освобождаване. Още повече, министърът на здравеопазването няма правомощия да иска оставка на управител на здравната каса”, завършват от НЗОК.", "date": "2018.02.16", "title": "Здравната каса отвърна на министър Ананиев- вижте как! "}
{"url": "http://www.bnews.bg/article/237148-kmetitsata_na_borovan_ne_uvolnyavam_hora_zaradi_klipove", "text": "\"Не уволнявам хора заради клипове и медиен натиск”, това заяви кметът на община Борован Десислава Тодорова във връзка с насилието в дома за деца в селото.  Според нея се усеща желание за поредна сензация и раздаване на провосъдие в ефир. По думите й във включванията се правели внушения, че институциите си прехвърлят топката. Това не е така, казва кметът. „Всеки ще поеме отговорността си”, добави Тодорова. И все пак уточни, че тя нямала право да наказва. Ако го направи , щяла да превиши правомощията си.  Към момента всички служители, за които е ясно, че са налагали насилие, не работят с децата - двама са в болничен, а един е в отпуск. Людмила Петрова - възпитателката от видеото, се очаква да се върне на работа в края на месеца. Тогава щяла да бъде уволнена от новият временно заемащ поста управител, категорична е Тодорова. Тя каза още, че има  достатъчно данни, че служители са упражнявали вербално и физическо насилие, но „случаите, които медиите излъчиха, са едва от октомври 2017 година”.", "date": "2018.02.16", "title": "Кметицата на Борован: Не уволнявам хора заради клипове"}
{"url": "http://www.bnews.bg/article/237163-silviya_lulcheva_uredi_mazha_si_v_otkradnat_zhivot", "text": "Актрисата Силвия Лулчева е уредила съпруга си Васил Бинев в новия сезон на „Откраднат живот”. В арт средите шушукат, че „Столичанката в повече\" е издействала назначението на мъжа си \r\nБезцеремонната намеса на Лулчева не е необичайна, още повече, че и двете продукции са на Евтим Милошев и Любо Нейков. \r\n„Васко е известен най-вече като глас зад кадър. Сега извади късмет покрай жена си и най-после се вреди в сериал, който е мечта за всеки актьор. Халал да му е”, коментират в гилдията. \r\nОсвен Васил Бинев с важна роля в сериала се е уредил и Велислав Панов, който има „златна роза” за играта си във „Вездесъщият”. \r\n„Присъединяването ми към екипа на „Откраднат живот” е много отговорно. Влизам в един много успешен сериал. Аз самият имам голямо уважение към лекарите”, разкрива самият Павлов. \r\n„Откраднат живот” се завръща в тв ефир в края на февруари. Петият сезон ще бъде под надслов „Критична точка”. \r\n„Това е медицински термин – минутите, в които лекарите се борят за човешкия живот. В новия сезон зрителите ще проследят не само екстремни ситуации в болницата, но и в любовта на героите”, издава продуцентът Евтим Милошев. \r\n ", "date": "2018.02.16", "title": "Силвия Лулчева уреди мъжа си в „Откраднат живот” "}
{"url": "http://www.bnews.bg/article/237167-bobi_mihaylov_e_preizbran_za_shef_na_bfs", "text": "Борислав Михайлов е новият стар президент на Българския футболен съюз. Легендарният страж получи 463 гласа от вота на днешния Конгрес. Гласуването приключи около 15:20 ч. То се проведе в четири изборни бюра - София, Пловдив, Варна и Велико Търново. Право на вот имаха 546 клуба от цялата страна. Михайлов се пребори за поста в конкуренцията на Ивайло Дражев (издигнат от \"Ботев\" Болярово) и Любослав Пенев (издигнат от ФК \"Черногорец 1946\" Ноевци и УФК \"АСТИ-АБ\" Хасково). Днес Пенев получи 36 гласа, а Дражев - 5. Михайлов обяви 14 души за членове на изпълнителния комитет на централата. Това са: Йордан Лечков, Михаил Касабов, Атанас Фурнаджиев, Емил Костадинов, Камен Костадинов, Румен Вълков, Венцеслав Стефанов, Михаил Статев, Валентин Михов, Кирил Домусчиев, Спас Русев, Петър Величков, Панайот Рейзи, Димитър Георгиев.", "date": "2018.02.16", "title": "Боби Михайлов е преизбран за шеф на БФС!"}
{"url": "http://www.bnews.bg/article/237174-pank_i_vino_za_premierata_na_avtobiografiyata_na_vivian_uestud_snimki", "text": "С екстравагантно модно шоу, в стила на Вивиан Уестуд, бе представена автобиографичната книга за дизайнерката, която от няколко дни вече се предлага и на българския книжен пазар. Дизайнерката Антоанета Костова представи демонстрация на облекла, прически и стил; стилистът, фотограф и артист Мариета Ценова показа автентични кадри от ревюта на Вивиан Уестуд в Париж, а събитието събра едни от най-цветните хора в столицата. Винен партньор на събитието бяха модерните вина на изба New Bloom. Те се включиха с най-новата си серия – едноименната New Bloom, в която присъстват уникалните за България сортове като Дорнфелдер и Регент. И точно в духа на Вивиан Уестуд и от избата залагат на нови, непознати и смели стилове. Това е единствената българска винарна, която отглежда и предлага на пазара Дорнфелдер и Регент. “Подкрепяме премиерата на тази книга, защото искрено се възхищаваме на стила и отношението на дизайнерката към света“, разказаха от избата производител. \r\n„Майката на пънка“ започва своята кариера още в  през 70-те години в Лондон заедно със Малкъм Макларън - мениджър за Sex pistols. Двамата пишат текстове за прочутата банда и се грижат за външния вид на пънк бандите, които се роят в Лондон по това време. В днешни дни тя прави модни ревюта, чиито каузи са свързани с опазване на природата, на планетата и екологичната революция. Неслучайно за винен партньор на събитието бяха избрани именно вината New Bloom, чието мото е „Чудесата на природата“. „С тази серия отдаваме почит на най-важната стихия в нашата работа като винопроизводител – а именно природата. Затова и отделяме толкова много ръчна работа в цялостното им създаване“, коментираха от New Bloom Winery. Автобиографичната книга се издава от издателство Colibri.", "date": "2018.02.16", "title": "Пънк и вино за премиерата на автобиографията на Вивиан Уестуд (СНИМКИ)"}
{"url": "http://www.bnews.bg/article/237159-mohamed_nay_chesto_sreshtanoto_ime_v_bryuksel", "text": "За миналата година Мохамед е било най-често срещаното име в Брюксел, показват данни на Белгийската национална статистическа служба В Белгия най-разпространеното име сред мъжете е Жан. Същото име е на първо място и във Валония, а във Фландрия мъжете най-често носят името Марк. Най-много жени в Белгия се казват Мария или Мари. Също по официални данни в Брюксел най-многобройни са чужденците от Франция, а на второ място са мароканците, пише БТА. В Белгия 2/3 от чужденците са от европейски държави. В столицата населението е съставено от граждани на 184 страни.", "date": "2018.02.16", "title": "Мохамед - най-често срещаното име в Брюксел!"}
{"url": "http://www.bnews.bg/article/237151-simona_peycheva_stana_televizionna_vodeshta", "text": "Двукратната световна шампионка по художествена гимнастика Симона Пейчева стана част от екипа на Нова телевизия. Тя води тегленията на играта Лото 5/35 “Златната топка“ на Национална лотария. \r\nСимона вече има опит в тегленето на късметлийски числа. През миналата година тя бе специален гост и даде старт на три тегления. \r\nЗад гърба си Симона има блестяща спортна кариера. Тя е деветкратна шампионка на България по художествена гимнастика и двукратна световна шампионка. Участвала е два пъти на олимпийски игри - в Атина и Пекин. В момента е председател и треньор на СКХГ “СиВи Спорт“, който основава през 2009 година. \r\nДругата голяма страст на Симона е телевизията. Тя е била водеща на предаването „Така го правят жените“ по телевизия BBT и на рубрика в предаването „Усещане за жена“ по ТV7. “Радвам се, че отново се връщам на малкия екран. Телевизията винаги е била голямата ми любов след спорта. С Национална лотария се надявам да даря много усмивки и щастливи мигове на хората“, споделя Симона. Тегленията на печелившите числа в играта са всеки ден от 17.55 ч. на живо. \r\nСимона има син Алексей, който е на 8 години. През 2013 г. Симона обяви, че с бащата на детето са се разделили.", "date": "2018.02.16", "title": "Симона Пейчева стана телевизионна водеща"}
{"url": "http://www.bnews.bg/article/237157-kriza_ima_nedostig_na_meditsinski_sestri", "text": "Проблемът с кризата за медицински сестри се задълбочава. Не достигат около 26 хил. медицински специалисти. В Детското отделение в Националната кардиологична болница например, броят на пациентите, които отделението може да поеме, намалява с най-малко 25% заради намаляващия брой на медицинските сестри. Същевременно около 300 деца годишно имат нужда от сърдечна операция. В момента 60% от медицинските сестри у нас са в трудоспособна възраст, а 1/5 са над 65 години. Средната заплата е около 550 – 570 лв. „Няма болница, в която да няма дефицит на медицински сестри. Това важи за общинските болници, за областните болници и за университетските болници“, коментира Милка Василева от Българската асоциация на професионалисти по здравни грижи (БАПЗГ). Мария Найденова е един пораснал пациент на Националната кардиологична болница. Първата си операция преживява на 7 години. Най-топлият ѝ спомен от реанимацията са именно сестрите. „Когато плачехме, идваха и ни прегръщаха. Хранеха ни. Лекарите лекуват тялото, сестрите лекуват душата“, казва тя Найденова.", "date": "2018.02.16", "title": "Криза: Има недостиг на медицински сестри! "}
{"url": "http://www.bnews.bg/article/237158-chestito_fiki_stana_bashta_na", "text": "Преди броени минути фолкпевецът Фики Стораро се похвали на всички свои фенове и познати, че съпругата му Гюлджан е родила, пише HotArena. Синът на Тони Стораро се е сдобил с момченце. Чалгаджията пусна фото в Инстаграм на бебешка ръчичка със синя гривничка.„Роди ми се син! Аз съм най-щастливият татко на земята! Бъдете благословени!“, написа той под снимката. Снимката вижте ", "date": "2018.02.16", "title": "ЧЕСТИТО! Фики стана баща на... "}
{"url": "http://www.bnews.bg/article/237161-spored_borisov_redno_e_zdravniyat_ministar_da_si_dovede_chovek_za_nzok", "text": "Премиерът Бойко Борисов намекна, че е съгласен с поисканата оставка на шефа на Здравната каса от страна на министъра на здравеопазването Кирил Ананиев. Борисов коментира скандала от Мюнхен и заяви, че според него Ананиев трябва сам да си избере екипа, с който ще работи. Като не пропусна да напомни, че Плочев е бил предложен за поста начело на НЗОК от предишния здравен министър - Николай Петров. Доколкото си спомням, Ники Петров го предложи, когато беше министър. Редно е всеки министър да доведе екипа си, с който ще работи, изказа мнението си премиерът. По закон обаче НЗОК не е на подчинение на изпълнителната власт, а се води обществена институция, подчинена на парламента, който избира нейния управител. Борисов каза още, че ще проведе среща с Камен Плочев, когато се върне у нас. \"Ще проведем разговор по темата\", каза той. И добави: \"Не знам какъв им е конфликтът\" - по адрес на Ананиев и Плочев. Борисов не скри, че не одобрява писмото на шефа на Здравната каса до парламента, с което иска актуализация заради дълга на НЗОК към здравни каси от други европейски държави в размер на 271 млн. лв. \"Тази тема ми се вижда странна. Не може да си вкарал актуализация, без да си минал през министъра\", отсече Борисов по адрес на действията на проф. Камен Плочев. И дори изрази негодувание, че непрестанно се наливали пари в Здравната каса, а те искали още. \"И все Касата казва, че има дупка\", възмути се премиерът. Министър-председателят се закани скоро службите да направят още разкрития за нарушения с обществените пари в здравеопазването.", "date": "2018.02.16", "title": "Според Борисов – редно е здравният министър да си доведе човек за НЗОК! "}
{"url": "http://www.bnews.bg/article/237160-nad_milion_narusheniya_na_patya_za", "text": "През 2017 г. служителите на МВР са констатирали 1 037 516 нарушения на Закона за движение по пътищата, а през 2016 г. - 888 208 нарушения. Това каза вътрешният министър Валентин Радев по време на парламентарен контрол. \r\nТой обясни още, че със Система за видеонаблюдение и видеозаснемане на пътен контрол са оборудвани 300 автомобила на МВР през 2017 г. \r\nВакантните длъжности по основни щатове в структурите на МВР към 31 януари 2018 г. са 4766, заяви още министър Радев. Той допълни, че в по-голямата си част вакантните длъжности остават финансово неосигурени, заради начина на формиране на бюджета на министерствата по показател персонал. \r\nРадев отбеляза, че в главните дирекции на МВР към 25 януари 2017 г. заетостта е 16 747, а към 21 декември 2017 г - 17 275. В областните дирекции в началото на 2017 г. заетостта е 22 524, а към 21 декември - 22 606. \r\n  \r\nВътрешният министър припомни, че се изпълнява залегналото в предизборната програма назначаване на служителите в сектор \"Сигурност\", като каза, че досега са назначени 1342 души с полицейски функции в МВР.", "date": "2018.02.16", "title": "Над милион нарушения на пътя за… "}
{"url": "http://www.bnews.bg/article/237170-zverski_sblasak_mezhdu_kola_i_motor_trima_sa", "text": "Мотор с двама души - мъж и момиче, се блъсна в лек автомобил \"Фолксваген\" в Благоевград, предаде БГНЕС. Пътният инцидент е станал към 11:00 часа на бул. \"П. К. Яворов\". Двамата пострадали от мотора са транспортирани до МБАЛ-Благоевград, както и водачката на \"Фолксваген\"-а, тъй като ударът е от нейната страна. 17-годишният водач на мотора е с мозъчен хематом и фрактура на ръката, подготвя се за транспортиране в столична клиника. Возещото се зад него 16-годишно момиче е на допълнителни изследвания. Водачката на \"Фолксваген\"-а не е пострадала. Причините за пътния инцидент се изясняват, но най-вероятно става дума за отнемане предимството на мотора.", "date": "2018.02.16", "title": "Зверски сблъсък между кола и мотор, трима са…"}
{"url": "http://www.bnews.bg/article/237150-kray_na_spekulatsiite_spice_girls_podpisaha_shte_ima_kontserti", "text": "Дерзайте, фенове, Spice Girls се събраха! Виктория Бекъм, Гери Халиуел, Мел Би, Ема и Мел Си са подписали договора за възраждане на дамската формация за определен период от време, разкри TMZ. Това слага край на спекулациите, които гравитират около информацията за тяхната предстояща дейност. По-рано този месец новината гръмна в публичното пространство, а малко след това някои таблоиди писаха, че Виктория Бекъм отказвала да пее и искала по-голям хонорар от останалите момичета, както и да ги облича. Това постави под съмнение въпросното събиране, в чиято основа стои мърчъндайзинг, участие в шоу програми и издаването на сборен албум с хитове. По последна информация на TMZ дамите все пак ще пеят. Всички до една са подписали договора, в който са фиксирани локациите на концертите и компенсацията. Медията твърди, че те ще имат сценични певчески изяви в две страни, а фокусът на проекта е промотирането на различни стоки.", "date": "2018.02.16", "title": "Край на спекулациите: Spice Girls подписаха, ще има концерти"}
{"url": "http://www.bnews.bg/article/237155-avtobus_blasna_dete_na_peshehodna_pateka", "text": "Автобус е блъснал 9-годишно момиченце на пешеходна пътека в Пловдив, съобщи Областната дирекция на МВР в Пловдив. Детето не е пострадало тежко, прегледано е в болница и е освободено за домашно лечение. Уточняват се обстоятелствата около инцидента на ул. \"Съединение\", сигнал за който е бил подаден към 18 ч. вчера. Алкохолната проба на 60-годишният шофьор е отрицателна. Образувано е досъдебно производство.", "date": "2018.02.16", "title": "Автобус БЛЪСНА дете на пешеходна пътека! "}
{"url": "http://www.bnews.bg/article/237171-barza_i_yarostna_balgarka_leti_po_autoban_v_italiya_5_patrulki_ya_gonyat", "text": "36-годишна българка накара пет патрулки на италианската пътна полиция да я гонят в разстояние на 80 км, докато шофирала мощен \"Ягуар XF\" по магистрала А4. В сряда вечерта автопатрул на полицията от Верона се опитал да спре водачката на луксозния бял седан, но тя не реагирала и продължила по магистралата с 200 км/ч., съобщи италианският в. „Кориере дел Венето”.  Три полицейски коли започнали преследване, след което към тях се присъединили още две от Басано дел Грапа. Гонката, която започнала от Верона, продължила през Падуа чак до Виченца. Полицаите гонили нашенката в продължение на 80 километра.  През цялото време българката настъпвала газта все повече, като направила серия от рискови маневри, включително обратен завой, помитайки мантинелите, за да избегне вече изградената полицейска блокада на магистралата. При последната маневра, шофьорката на ягуара ударила един от полицаите, който е транспортиран в травма на крака в болница.  „Забавлявах се”, обяснила с подигравателна усмивка българката, след като била задържана. Тя отказала да й бъдат направени тестове за алкохол и наркотици, заради което й била отнета шофьорската книжка. Според медиите колата е с български номера и е регистрирана на името на друг българин. Полицията е запорирала за 3 месеца автомобила, а срещу нашенката са заведени дела по няколко престъпления, като отделно й е връчена глоба за 20 хиляди евро.", "date": "2018.02.16", "title": "Бърза и яростна: Българка „лети“ по аутобан в Италия, 5 патрулки я гонят! "}
{"url": "http://www.bnews.bg/article/237142-valyo_toploto_nyama_pari_za_honorara_na_advokata_si", "text": "Валентин Димитров-Вальо Топлото се отказа от адвоката си, съобщава \"24 часа\". Топлото заяви в Софийски градски съд преди заседание по едно от делата срещу него, че не може да си позволи да плаща хонорара на адвоката си. Заседанието днес е по делото, по което Димитров отговаря за присвояване на близо 6 млн. лв. от столичната \"Топлофикация\". \"Отказвам се от адвокат Венцислав Дудоленски, тъй като от 2006 г. сметките ми и тези на жена ми са блокирани и нямам с какво да му платя. Моля да ми назначите служебен защитник\", заяви пред съда Димитров. По тази причина делото беше отложено за 30 март, за да не бъде нарушено правото на Димитров на защита. Отговорът на съдия Величка Цанова беше: \"Надявам се да не шиканирате умишлено процеса\". Припомняме, на 8 февруари Вальо Топлото излезе от затвора след изтърпяна 3-годишна присъда за корупция. Това е най-голямото дело срещу Вальо Топлото и е едно от двете висящи срещу него. През 2006 г. започна разследването, но след това документите бяха многократно връщани от съда на прокуратурата.  Обвинението на прокуратурата е, че пари от \"Топлофикация\" са източвани с купуването на арматурни елементи от фирма \"Шибър\" на завишени цени или на части, което ги е оскъпявало. Така е бил заобикалян и Закона за обществените поръчки. Подсъдими заедно с Вальо Топлото са и шефката на \"Шибър\" - Мая Стоилова и Лина Абланска.  ", "date": "2018.02.16", "title": "Вальо Топлото няма пари за хонорара на адвоката си"}
{"url": "http://www.bnews.bg/article/237154-ekshanat_e_palen_lyubo_penev_napusna_kongresa_mihaylov_i_drazhev_ostanaha", "text": "Скандал се развихри по време на заседанието на Конгреса на Българския футболен съюз в петък, на който трябва да бъде избрано ново ръководство на организацията. Един от кандидатите за президентския пост - бившият национален селекционер Любослав Пенев, се оттегли от надреварата. \"В уредени мачове не участвам\", заяви Пенев и напусна залата, в която заседават делегатите. Така за шефското място в БФС остават да се борят настоящият ръководител Борислав Михайлов и Ивайло Дражев. Страстите в сутрешните часове се нажежиха, след като Пенев и Дражев не бяха допуснати да присъстват на първата част от Конгреса. „Това е ненормална ситуация. Те са задължени да има демократичен избор”, коментира Пенев. Самото гласуване ще се проведе следобед. Делегатите на общо 546 клуба ще дадат своя вот за един от желаещите да оглавят БФС. \"Няма как по този начин да се провежда демократичен избор. Това е фарс и няма да участваме в уреден мач. Не се отказвам\", обяви Пенев пред медиите, след като напусна Конгреса. \"Абсолютен фарс и цирк. Видяхте какво се случи в началото. Оставиха две легенди с 200 мача за националните гарнитури на България да слушат химна отвън. Бъдете сигурни обаче, че тези избори сме ги спечелили\", допълни Николай Илиев.", "date": "2018.02.16", "title": "Екшънът е пълен: Любо Пенев напусна Конгреса! Михайлов и Дражев останаха… "}
{"url": "http://www.bnews.bg/article/237162-domashen_arest_za_gen_kircho_kirov", "text": "Военно-апелативният съд уважи протеста на прокурорите и постанови по-тежка мярка за неотклонение за бившия шеф на Националната разузнавателна служба Кирчо Киров Това съобщиха от пресцентъра на държавното обвинение. \r\nНа 22 януари Софийският военен съд наложи на генерал-лейтенант Киров присъда от 15 години лишаване от свобода и конфискация на половината от притежаваното му имущество, като по този начин завиши наказанието му - на първа инстанция той бе осъден на 10 г. затвор. \r\nМагистратите го признаха за виновен за това, че от 2007 до 2011 година, в съучастие със свой подчинен началник отдел е присвоил от бюджета на службата евро и щатски долари в особено големи размери, равняващи се на повече от 5,1 милиона лева. Случаят е квалифициран като особено тежък. \r\nПоради тежестта на извършеното престъпление и размера на наложеното наказание, със свое определение военно-апелативните съдии са преценили, че съществува опасност подсъдимият да се укрие и измениха мярката му за неотклонение от \"парична гаранция“ на \"домашен арест“, се казва в съобщението. \r\nСамият Кирчо Киров, който от самото начало на делото твърди, че е неоснователно обвинен и не е взел нито лев, коментира след последната присъда: \r\n\"Зная кои са поръчителите на действията срещу мен и техните политически ментори. Подготвил съм комплект документи с конкретни данни за това, което става\". \r\nМеждувременно той беше осъден и по друго обвинение - на 2 г. условно с 4-годишен изпитателен срок за разгласяване на държавна тайна. В телевизионно интервю от 2014 г. той разказа за подробности за случая в Иран, където българин беше задържан с и обвинен, че е превозвал в камиона си наркотици.", "date": "2018.02.16", "title": "Домашен арест за ген. Кирчо Киров"}
{"url": "http://www.bnews.bg/article/237146-vnesoha_isk_za_otnemane_na_3_6_mln_leva_sreshtu_edin_ot_kilarite", "text": "Комисията за противодействие на корупцията и за отнемане на незаконно придобитото имущество (КПКОНПИ) внесе във Великотърновския окръжен съд искане срещу член на групата на \"Килърите\" Георги Вълев. Предмет на иска са 41 недвижими имота, както и суми от продажба на имущество, придобито от престъпна дейност. Общата стойност е 3 611 170 лева. Георги Вълев е признат за виновен по делото „Килърите\" за това, че в периода 2000 - 2009 г., без съответно разрешение, е извършил банкови сделки и е получил неправомерно значителни доходи. Комисията е внесла искове за отнемане на имущество, придобито от престъпна дейност срещу още двама от „Килърите\" - Петър Стоянов (иск за 361 881 лева) и Янко Попов (иск на стойност 1 180 980 лева).", "date": "2018.02.16", "title": "Внесоха иск за отнемане на 3,6 млн. лева срещу един от \"Килърите\""}
{"url": "http://www.bnews.bg/article/237141-mis_silikon_viktoriya_petrova_se_poti_vav_fitnesa_sled_ogromen_gaf_snimka", "text": "Актуалната Мис Силикон Виктория Петрова прекарва поне един час дневно във фитнс залата. Красавицата е предприела тази стъпка, след като станала за резил не един от конкурсите, които организира. Когато Виктория тръгнала към сцената за неин ужас, супер тясната й рокля се сцепила точно на дупето. Миската прикрила бързо конфуза, като сменила тоалета си, но се зарекла, че ще свали всеки излишен грам от себе си. Силиконката е една от претендентките за титлата „Мис Силикон на десетилетието\". В надпреварата влизат всички миски от първото издание на конкурса, а в сайта на „Мис Силикон“ всеки може да даде гласа си за своята любимка.", "date": "2018.02.16", "title": "Мис Силикон Виктория Петрова се поти във фитнеса след огромен гаф (Снимка)\r\n"}
{"url": "http://www.bnews.bg/article/237144-rusiya_otseche_nato_ne_tarsi_satrudnichestvo_s_nas", "text": "НАТО не търси сътрудничество с нас, въпреки уверенията си, че няма за цел да се конфронтира и заявената готовност за недопускана ескалацията на напрежението.  Това заяви постоянният представител на Русия в НАТО Александър Грушко, цитиран от ТАСС.  Според него, Алиансът непрекъснато засилва позициите си по източния фланг. Това Москва възприема като враждебна политика.  Грушко е уверен, че страните-членки ще осъзнаят колко погрешна е тази политика, както и че в момента с политиката си Пактът изпуска големи възможности за съвместни действия.  Русия взима нужните мерки сигурността й да е на ниво.  Припомняме, че по-рано тази седмица генералният секретар на НАТО Йенс Столтенберг призова европейските страни членки на военния алианс и Канада да продължават да увеличават разходите за отбрана, след като алиансът разширява командния си щаб в отговор на по-агресивната Русия. ", "date": "2018.02.16", "title": "РУСИЯ ОТСЕЧЕ: НАТО не търси сътрудничество с нас"}
{"url": "http://www.bnews.bg/article/237147-obrat_v_naukata_malniite_shte_namaleyat_prez_tozi_vek", "text": "Мълниите щели да намалеят през този век. До такъв извод достигнаха шотландски учени напук на множеството прогнози, които твърдят точно обратното, съобщава „Лайф\". Мълнии възникват вследствие на триене на микроскопични частици лед в облаците и най-често се наблюдават в тропически и екваториални райони заради високата им влажност. Смяташе се, че покрай глобалното затопляне, активността им ще се увеличи и в умерените ширини. Изводът на шотландските учени обаче е точно обратния и до него се стигнало, след като те опитали да прогнозират честота на бъдещите мълнии изхождайки не от общите данни за височината на облаците в различни климатични пояси, а въз основа на микрофизически модели, изяснявайки как ще се промени взаимодействието между частиците лед в облаците. Те установили, че при намаляване на температурните разлики между отделните слоеве в тропосферата преместването на частици лед нагоре ще намалее. Затова дори във високи облаци, като тези над Екватора, честотата на мълниите ще намалее.", "date": "2018.02.16", "title": "ОБРАТ В НАУКАТА!  Мълниите ще намалеят през този век"}
{"url": "http://www.bnews.bg/article/237156-prima_balerinata_marta_petkova_v_noviya_klip_na_dueta_kris_i_velin_video", "text": "На 14-ти Февруари се състоя премиерата на новата песен „Две минути време“ на дуета „Крис и Велин“. Датата не е случайна, тъй като новото им произведение е вдъхновено от онова, което открай време поражда артистичния трепет на всеки творец, а именно любовта.  Трудно е да се определи дали баладата носи тъга, радост, болка, светлина, носталгия или надежда. Тя, досущ като влюбеното сърце, носи всичко това накуп!  Зарядът и емоционалността на песента са визуализирани в изящен видеоклип с режисьор Ованес Торосян и оператор Росен Савков. В клипа участва примабалерината на Софийска опера и балет, Марта Петкова. Във всеки един нейн жест, поглед и движение е разказана по една история. Съвършеността на аранжимента се дължат на Петър Алексиев и Алекс Нушев ( ANP MUSIC PRODUCTION ), а мелодичната музика и поетичен текст са дело на Крис Попов.  С прочувстеното си изпълнение, Крис и Велин ни подаряват „две минути време“ в света на любовта. Свят, който независимо дали ни натъжава или обнадеждава, със сигурност ни кара да се чувстваме живи.  ", "date": "2018.02.16", "title": "Прима балерината Марта Петкова в новия клип на дуета \"Крис и Велин\" (ВИДЕО)\r\n"}
{"url": "http://www.bnews.bg/article/237145-nov_vid_virus_se_razprostranyava_s_meyl_ot_agentsiyata_po_vpisvaniya", "text": "Нов вид вирус се разпространява с писмо от Агенцията по вписванията, съобщи bTV. \"Писмо с прикачен файл уж от Агенция по вписванията в електронните пощи е поредният нов вирус! Не отваряйте! Аз разговарях с местния офис на Агенцията - те не изпращат такива писма! Обърнете внимание на подателя!\", предупреждава мъжът, подал сигнал.", "date": "2018.02.16", "title": "Нов вид вирус се разпространява с мейл от Агенцията по вписвания"}
{"url": "http://www.bnews.bg/article/237139-lora_karadzhova_izdarzhala_bivshiya_si", "text": "\r\nПевицата Лора Караджова издържала бившия си съпруг и баща на дъщеря й - Валентин. Изпълнителката плащала сметките у дома и била глава на семейството. \r\nЗа това са категорични всички близки на музикалното семейство. Вальо не можел да се похвали с постоянни доходи, а амбиция за работа също му липсвала. \r\nЗатова и певицата цели 4 години всеотдайно се грижела за него, без да се оплаква. Докато не й писнало. \r\nМълвата носи, че именно заради тежкото бреме да бъде глава на семейството и да носи парите вкъщи, щерката на Данчо Караджов решила да се раздели с младежа. \r\n ", "date": "2018.02.16", "title": "Лора Караджова издържала бившия си"}
{"url": "http://www.bnews.bg/article/237149-45_godishnata_kameran_dias_e_bremenna", "text": "Радостна новина в Холивуд - красавицата Камерън Диас ще става майка за пръв път на 45 години. До тази бременност се стигна много трудно, пишат американските медии. Двамата със съпруга ѝ Бенджи Мадън дълги години опитваха, но все не се получаваше. Обмисляха дори варианта да наемат сурогатна майка, пише БЛИЦ. И изведнъж чудото се случило в началото на февруари. Двамата не искат да узнават пола на бебето, но смятат, че ще е момче. \r\n ", "date": "2018.02.16", "title": "45-годишната Камерън Диас е бременна"}
{"url": "http://www.bnews.bg/article/237153-edin_milion_detsa_v_evropa_zhiveyat_v", "text": "Проучванията показват, че около един милион деца в Европа живеят в институции, откъснати от семействата си, от общностите си, в условия, в които не мога да ползват основни права. Това каза Алекс Кристопулос, зам. изпълнителен директор на фондация \"Лумос\" по време на участието си в конференцията за бъдещето на Европейския социален фонд в София, съобщиха от пресцентъра на социалното министерство. \r\n  \r\nВсеки, който е отрасъл в институция, по някакъв начин е увреден или физически, или емоционално, или психически, е отбелязал Кристопулос . По думите му над 8 млн. деца по света живеят в подобни домове, в институции. Това уврежда техните възможности и потенциала им в чисто човешки план, е отбелязал зам. изпълнителният директор на фондация \"Лумос\" . \r\n  \r\nСпоред него деинституционализацията е дълъг процес, в който България е натрупала богат опит и може да подпомага другите държави в региона. \r\n  \r\nПреди 9 години Европейската комисия, заедно с България, впрегна ресурси на регионалния фонд и на Европейския социален фонд, за да преустанови практиката на институионализация и приоритизира грижата за децата с увреждания. \r\n  \r\nПрез последните  две години огромен брой институции бяха затворени, децата от тях бяха изведени и настанени в центрове от семеен тип, е отчел Кристопулос. \r\n  \r\nПо думите му задачата е изпълнена, но тези услуги трябва да бъдат развити, укрепени, за да могат децата да живеят в семейна среда. Българското правителство има много силна визия за деинституционализацията, е заявил още Кристопулос. \r\n  \r\nКато предизвикателство пред страните в ЕС той е посочил осигуряването на адекватни грижи за децата-мигранти. Не трябва да се създават паралелни системи, а да се укрепват националните институции, за да могат да осигурят подкрепа като за местните деца, смята Кристопулос.", "date": "2018.02.16", "title": "Един милион деца в Европа живеят в… "}
{"url": "http://www.bnews.bg/article/237143-politsai_strelyaha_po_bus_s_nepravosposoben_vodach_v_pleven", "text": "Гонка с участието на полицаи и бус с неправоспособен водач продължи от Пордим до Плевен тази сутрин. В крайна сметка се стигна и до употреба на стоп патрони, за да бъде прекратено преследването, съобщиха от МВР. Около 10:20 часа водачът на лекотоварния „Мерцедес” не спрял за проверка в района на Пордим. Започнало преследване, което приключило чак в района на болницата в Плевен. Наложило се полицейски служител да отправи предупредителни изстрели със стоп патрони. Водачът на буса е 51-годишен, неправоспособен. Работата по случая продължава.", "date": "2018.02.16", "title": "Полицаи стреляха по бус с неправоспособен водач в Плевен"}
{"url": "http://www.bnews.bg/article/237165-iznenada_ivana_se_omazhva", "text": "Фолкпевицата Ивана изненада феновете си с любовни фотоси в своя профил в Instagram. \"Честит празник! Независимо дали празнуваме девет седмици и половина , любов, която трае 3 години , или миг... като вечност “Обичам те” и “Наздраве” винаги са навреме и на място!\" - написа тя в социалната мрежа. По-интересното за почитателите обаче бе фотосът с пръстен, който доста прилича на годежен. Предвид празника на любовта, повечето от феновете на певицата заключиха, че тя вече е сгодена. Ивана по традиция пази личния си живот в тайна, но в медийните среди се шушука, че тя има връзка с бизнесмен, чието име не се споменава. \r\n ", "date": "2018.02.16", "title": "ИЗНЕНАДА! Ивана се омъжва"}
{"url": "http://www.bnews.bg/article/237152-nasko_sirakov_kaza_sbogom_na_bfs_vizhte_zashto", "text": "Легендата на \"Левски\" Наско Сираков вече не е член на Изпълкома на БФС, предаде bTV. Сираков напусна по-рано Конгреса за избор на президент на родната централа, като съобщи, че няма да участва в управлението на новото ръководство.  \"Повече няма с какво да бъда полезен. По време на миналия Изпълком съм направил повече от 100 предложения, които не бяха приети. Реших, че повече няма с какво да бъда полезен на БФС\", каза Сираков. \"Отстъпвам мястото си на други, по-млади хора. Не съм изморен от футбола, не е станало нищо, просто така реших\", добави той.", "date": "2018.02.16", "title": "Наско Сираков каза сбогом на БФС! Вижте защо… "}
{"url": "http://www.bnews.bg/article/237140-naprezhenieto_na_kongresa_na_bfs_raste_drazhev_pokani_penev_da_stane_vitseprezident_ako_specheli", "text": "Днес е важен ден за българския футбол! В хотел \"Маринела\" в София се провежда осмият редовен Конгрес на Българския футболен съюз. Кандидатите за президентския пост в Бояна са трима: настоящият президент Борислав Михайлов, бившият селекционер на България Любослав Пенев, както и Ивайло Дражев, бивш ръководител на Черноморец (Бургас). Един от тримата кандидати за президент на БФС - Ивайло Дражев, обяви, че възнамерява да покани конкурента си Любослав Пенев за вицепрезидент, ако бъде избран за шеф на футболната централа. \"Цели се да има комисия, която да брои така, както и е казано да брои. Това е незаконно. Има представител на германския футболен съюз - Гриндел. Разбрах, че са се прегръщали, целували. Най-добре да го вземат Боби Михайлов с фланелката, която са му подарили в техния съюз\", каза Дражев. \"С Любо се познаваме от много време. С него сме конкуренти, но делегатите трябва да изберат най-добрия. Ако ме изберат мен, то ще поканя Любо Пенев за вицепрезидент. Мислех да направя същото и с Борислав Михайлов, но се отказах като видях какъв страхливец е. На мен страхливци не ми трябват\", добави кандидатът за президент на БФС. Конгреса на живо можете да гледате ", "date": "2018.02.16", "title": "НАПРЕЖЕНИЕТО НА КОНГРЕСА на БФС расте! Дражев покани Пенев да стане вицепрезидент, ако спечели"}
{"url": "http://www.bnews.bg/article/237138-nina_dobrev_vodi_kucheto_na_yoga", "text": "Родената в България актриса Нина Добрев, която е натурализирана канадка, е неразделна с кучето си. Четириногото следва своята стопанка навсякъде, дори и в залата за йога. Докато Нина се чекне на земята, господин Маверик, както е името на кучето, се опитва да заеме позите на Добрев по време на тренировката. Нин Звездата от \"Дневниците на вампира\" е супер привързана към палето. Нина дори е направила страница на кучето в социалните мрежи, където има куп последователи.", "date": "2018.02.16", "title": "Нина Добрев води кучето на йога"}
{"url": "http://www.bnews.bg/article/237129-luda_fenka_nadra_kolata_na_dzhino_s_klyuch_snimki", "text": "Напориста фенка на любимата звездата на България Джино Бианкалана буквално издра колата му, опитвайки се да изрази любовните си трепети към негол \r\nМачото разкри, че вместо обичайните валентинки за празника на влюбените е получил сърце, нарисувано с ключ, и то на предния капак на автомобила си. \r\nТова не е първият път, в който Джино се сдобива трайно с драскотини по возилото си. Другите обаче далеч не са толкова романтични. Преди няколко дни той се оплака, че някой е надрал возилото му с пирон, пише „Телеграф“. \r\n ", "date": "2018.02.16", "title": "Луда фенка надра колата на Джино с ключ (Снимки) "}
{"url": "http://www.bnews.bg/article/237128-kongresat_na_bfs_zapochna_s_grandiozen_skandal_ekipat_na_penev_s_tezhki_zakani", "text": "Сериозен скандал се заформи в първите минути след началото на Конгреса на БФС. Двама от кандидатите за поста в Бояна - Любослав Пенев и Ивайло Дражев, не бяха допуснати до залата в столичния хотел \"Маринела\", където междувременно започна срещата на най-високо равнище, открита лично от настоящия президент Борислав Михайлов.  \r\nОт екипа Ел Голеадор изразиха дълбокото си разочарование от така стеклите се обстоятелства, обявиха събития за \"цирк\", а адвокат Радостин Василев дори заяви, че е възможно да не се явят на Конгреса: \"Сега в момента ще се избират комисиите и там не трябва да има очи на недоброжелатели. Обмисляме да не се явим на този конгрес.\" \r\n\"Спокоен съм, не съм ядосан\", заяви Пенев, който първоначално бе извикан в 10:30 часа, но впоследствие стана ясно, че трябва да се яви в 12:30. \"Ако е демократичен процесът, сме ги победили\", категоричен бе \"другарят\" на бившия национален селекционер в тежката битка Николай Илиев. Другият кандидат за поста в Бояна - Ивайло Дражев, също изрази бурно недоволството си, като обяви, че сега тепърва ще се избират комисиите, които ще броят гласовете, и двамата с Пенев са оставени умишлено извън залата, за да нямат представа какво точно се случва.  \r\n\"Охраната не е виновна за начина й на действие спрямо медиите и спрямо нас. На нея са й казали какво да прави. Все едно ще сваляме правителството на България. Пък и да го сваляме, като е по законов ред, какъв е проблемът? Нека ни кажат - ако няма да ни допускат, качваме се на колите и си тръгваме. Достатъчно интелигентни хора сме”, заяви Дражев, след което двамата \"отлъчени\" заминаха в неизвестна посока, като засега не е ясно дали ще се върнат обратно в хотела. ОЧАКВАЙТЕ ПОДРОБНОСТИ! ", "date": "2018.02.16", "title": "КОНГРЕСЪТ НА БФС започна с грандиозен скандал! Екипът на Пенев с тежки закани"}
{"url": "http://www.bnews.bg/article/237118-stotitsi_stari_koli_sa_izostaveni_po_sofiyskite_ulitsi", "text": "Стотици стари автомобили са изоставени от собствениците им по софийските улици. Същевременно има недостиг на паркоместа. В столичния район „Оборище” само на няколко улици има десетки коли, които не са ползвани от години. Някои са стари представители на руската автомобилна индустрия, други са със спукани гуми и очевидно не могат да се движат, но заемат паркоместа. А това е изпитание за шофьорите като Христо Трайков. „Имало е случаи, когато си кръжа така, чакам да излезе някой. И в същото време виждате автомобил, който стои така от години”, казва той.  От Столичния инспекторат отчитат, че само за миналата година са премахнали принудително около 100-ина изоставени автомобила. Собствениците им са предупредени със стикери да ги преместят. Ако не го направят, след 3 месеца вдигат колите и налагат глоби.  „От 300 до 1000 лева и зависи от това къде е изоставен този авномобил, дали не създава предпоставка за катастрофа, дали не е в градинка, където са унищожени зелените площи”, коментира инж. Полина Асенова от Столичния инспекторат.  За да бъде вдигнат старият автомобил, трябва да не е минавал технически преглед 3 години. Общината  търси възможности за облекчаване на  регламента, например намаляване на срока, който е необходим за стартиране на тази процедура.  Така няма да е необходимо да се чака дълго време, за да може колите, които не се ползват, да бъдат премахвани. От инспектората обясниха, че има собственици, които премахват залепените върху колите им стикери, но това няма да им спести глобите, ако са в нарушение.", "date": "2018.02.16", "title": "Стотици стари коли са изоставени по софийските улици"}
{"url": "http://www.bnews.bg/article/237134-pohotlivoto_starche_stoyan_aleksiev_zakasa_sas_zdraveto_pokray_palavata_si_lyubovnitsa", "text": "Д-р Генадиев от „Откраднат живот” - актьорът Стоян Алексиев, е започнал да вдига кръвно покрай младата си любовница. Очевидци докладваха, че той е забелязан да броди из коридорите на Народния театър „Иван Вазов” с апарат за кръвно и си го мерел почти на всеки кръгъл час, пише „Телеграф”. Темпото, с което живее младата му любовница, била една от причините. Той постоянно ходи с нея не само на постановките на Народния, но и по други театри. На въпросите на колеги обаче 66-годишният плейбой казвал, че апаратът за кръвно му е реквизит от сериала „Откраднат живот”, където играе ролята на д-р Генадиев. „Стоян си има проблеми с кръвното не от вчера. Въпреки че не е тежък на килограми, доста често вдига горната граница и по всяка вероятност това е на нервна почва”, довери служител на театъра. В момента сценичният ветеран се намирал в деликатно положение. От една страна, не искал да прекрати флирта с 44 години по-младата си муза – студентката Ивана Бобойчева. От друга – не искал да се развежда с дългогодишната си съпруга Надежда въпреки настояванията на любовницата. В театъра също са раздвоени. От една страна, едните казват: „Няма млади и стари – в любовта всички са равни. Говори се, че Ивана се е хванала със Стоян, за да използва връзките му, но това не е вярно. Двамата са много щастливи заедно и напук на всички предразсъдъци”. От друга страна, предимно актриси с богат жизнен опит, твърдят: „Тая го използва само заради връзките и да се уреди в столичен театър или на някоя друга хубава работа. Скоро ще му разбие сърцето, като се опитва да му разбие и семейството”. \r\n ", "date": "2018.02.16", "title": "Похотливото старче Стоян Алексиев, закъса със здравето покрай палавата си любовница"}
{"url": "http://www.bnews.bg/article/237120-uchenik_ot_dom_za_detsa_nameri_i_varna_chanta_s_pari_i_dokumenti", "text": "18-годишният ученик Величко Донков от Професионалната гимназия по механотехника и транспорт в Стара Загора е намерил чанта с пари и документи и ги е върнал на собственика. Младежът живее в дом за деца, лишени от родителска грижа, съобщава БиТиВи. След училище Величко работи в голяма търговска верига, където е намерил чантата.  Притежателят на чантата е бизнесмен. Забравил я, докато пазарувал в хипермаркета. \"Разбрах от него, че е бил в дом. Много съм впечатлен от момчето, това, което е направило, понеже в чантата ми имаше едни неща, които според мен много голям процент от хората, ако бяха видели какво има вътре и биха се замислили дали да я върнат...\", разказва бизнесменът Иван Енев. Класната му Яница Влаева изтъква, че това, което е Величко в момента, е благодарение изцяло само на себе си. \"През цялото време той е разчитал единствено на себе си и на възпитанието, което са му давали в дома за отглеждане на деца, лишени от родителска грижа\", категорична е класната. От 5-годишен той е в дом \"Мария Терезия\".", "date": "2018.02.16", "title": "Ученик от дом за деца намери и върна чанта с пари и документи"}
{"url": "http://www.bnews.bg/article/237122-streletsat_ot_florida_se_prizna_za_vinoven_video", "text": "Тийнейджърът, подсъдим за убийството на 17 души в гимназията във Флорида, е признал вината си. 19-годишният Никълъс Круз ще остане в ареста без право на освобождаване. Той признал, че е влязъл в училището и е започнал да стреля с полуавтоматична пушка. След нападението, оставил оръжието си и избягал. Срещу Круз са повдигнати 17 обвинения. Атаката в гимназията в Паркленд, Флорида е най-смъртоносната в САЩ от 2012 г. насам.  ", "date": "2018.02.16", "title": "Стрелецът от Флорида се призна за виновен (ВИДЕО)"}
{"url": "http://www.bnews.bg/article/237121-dzhenifar_anistan_i_dzhastin_teru_razdelyame_se", "text": "Актьорите Дженифър Анистън и Джъстин Теру обявиха, че се разделят след две години брак, предадоха Франс прес и ДПА. \"Решението бе взаимно и направено с любов в края на миналата година\", се казва в съвместно изявление на Анистън и Теру. \"Ние сме двама чудесни приятели, които решиха да се разделят като двойка, но искаме да продължим приятелството си\", се уточнява в съобщението, предава БТА. Анистън и Теру обявиха годежа си през август 2012 г. и се ожениха през август 2015 г. \r\nДженифър Анистън е най-известна с ролята на Рейчъл от сериала \"Приятели\". Джъстин Теру е играл във филми като \"Маями Вайс\" и \"Мълхоланд Драйв\" и бе звезда на сериала \"Останалите\" (The Leftovers).", "date": "2018.02.16", "title": " Дженифър Анистън и Джъстин Теру: Разделяме се!"}
{"url": "http://www.bnews.bg/article/237123-ankara_predupredi_za_uzhasni_posleditsi_turska_fregata_po_petite_na_gratski_voenni_korabi_namesi_se_i", "text": "Няма турски предизвикателства в Егейско море. Според militaire.gr турската фрегата „Барбарос“ е достигнала в близост до нос Кафиреас!, съобщава \"Български новини\".   Турската фрегата се намирала в централно Егейско море, като дискретно наблюдавала тренировката на Feathering, включваща гръцки фрегати. Когато фрегатите на ВМС, които са помолени да отстъпят, не се връщат във Военноморска база на остров Саламин, турската фрегата Barbaros ги последва от разстояние. Всъщност, докато турската фрегата приближи нос Кафиреас между Barbaros и гръцката фрегата Темистокъл, навлезе американският разрушител USS ​​Рос, който се опита да гарантира, че няма да възникне напрежение. Словесната война между Турция и Гърция обаче продължава с пълна сила. Съветник на турския президент Реджеп Ердоган заяви, че Гърция е „муха“ в сравнение със страната му, предадоха гръцките медии, цитирайки интервю на съветника пред телевизия ТРТ. Йигит Булут, един от най-приближените до Ердоган, коментира последния инцидент в Егейско море с участието на турски и гръцки кораб. „Гърция е муха, която се опитва да се изправи срещу гиганта Турция“, заяви съветникът на турския президент, добавяйки, че последиците за гърците ще са ужасни. В същото интервю Йигит Булут вижда конспирация и по отношение на евентуално нападение срещу Турция. Според него Съединените американски щати планират да натиснат Атина да нападне съседите си, докато турските въоръжени сили провеждат операция в Северна Сирия. Отговорът на Турция обаче ще е яростен, посочи Булут. Същият съветник на Ердоган заплаши наскоро гръцки политици и официални лица да не стъпват на островите Кардак (Имия), защото „краката им ще бъдат счупени“ от турците. През 1996 година Гърция и Турция бяха на ръба на война заради спорните острови. Напрежението между двете съседни страни остава високо.  ", "date": "2018.02.16", "title": "АНКАРА предупреди за \"ужасни последици\"!\r\nТурска фрегата по петите на гръцки военни кораби, намеси се и..."}
{"url": "http://www.bnews.bg/article/237119-istoriya_na_patriotarskoto_litsemerie", "text": " 15 февруари е ден на патриотарското лицемерие и продажност. Защо ли? Защото на този ден патриотарите най-сетне успяха да прокарат лобисткия си закон, чрез който ще унищожат една огромна част от земеделските земи на България. Радостта им бе голяма защото успяха да преборят дори ветото на президента, което бе наложено точно заради тези лобистки текстове. \r\nИсторията започна на 10.05.2017 г.,когато печално известния депутат  Йордан Апостолов внася ЗИД на закона за опазване на земеделските земи. Законът е променен от ГЕРБ през 2010 г. за да се спре лавинообразното  изграждане на ВЕИ паркове върху земеделска земя.Сега тези ВЕИ паркове \r\nни излизат доста солено защото плащаме от джобовете си скъпата еленергия, която сме задължени да изкупуваме. Народът се усети тогава и чрез серия от протести,ГЕРБ отказа да подкрепи законопректа на коалиционните си партньори. \r\nМеждувременно вносителя Йордан Апостолов е разобличен от Сметната палата за това, че не е декларирал имоти за милиони левове. Дали същия е прикрил явен  конфликт на интереси нека съдят отговорните институции, но ето този факт Апостолов е скрил от Сметната палата-\"право на строеж за построяване на люпилня за птици и изграждане на възобновяеми енергийни източници със застроена площ от 2000 кв.м.\".Апостолов е скрил и задължения за милиони левове от Сметната палата. Защо този депутат -патриотар е нарушил закона и защо е бързал да внесе този законопроект буквално дни след като е заработило 44-то Народно събрание ще се разбере някой ден? Обслужил ли е същия депутат своите лични корпоративни интереси, също ще се разбере някой ден? Днес е ясно едно, че интересите да се разреши безразборното засттрояване на земеделските земи явно са големи, защото спекулантите, \r\nкоито изкупиха през годините земеделски земи на безценица сега ще могат да ги продават на инвеститори на много по-високи цени. Тоест променяйки закона някои са се събудили милионери. Преглеждайки подадените декларации пред сметната палата на депутатитесе оказва, че тези милионери собственици на земеделски земи са именно в редиците \r\nна патриотарите. На един от тях описът на притежаваните земеделски земи е толкова  дълъг, че предпочитаме да приложим линк към декларацията му, за да се убедите сами. \r\n ", "date": "2018.02.16", "title": "История на патриотарското лицемерие!"}
{"url": "http://www.bnews.bg/article/237137-dvama_turski_piloti_zaginaha_pri_aviokatastrofa", "text": "Двама турски военни пилоти загинаха при тренировъчен полет в западната провинция Измир. От армията съобщиха, че са загубили връзка със самолета SF-260D 23 минути след излитането му от базата. Останките от машината и телата на двете жертви са открити от спасителните екипите на около 3 км от базата.", "date": "2018.02.16", "title": "ДВАМА турски пилоти загинаха при авиокатастрофа"}
{"url": "http://www.bnews.bg/article/237126-privarzhenitsite_na_sotsialdemokratite_masovo_podkrepyat_golyama_koalitsiya_s_merkel", "text": "Две трети от привържениците на Германската социалдемократическа партия (ГСДП) подкрепят сформиране на коалиционно правителство с консерваторите на канцлера Ангела Меркел. Това показва ново социологическо допитване, цитирано от \"Ройтерс\". Проучването, проведено от Kantar Emnid за медийната група \"Функе\", показва, че 66 процента от анкетираните искат \"голяма коалиция\", а само 30 на сто предпочитат нови избори, докато 78 процента от привържениците на консерваторите подкрепят коалицията. В гласуване по пощата, което започва на 20 февруари, 464 хил. членове на ГСДП ще бъдат помолени да одобрят 4-годишната правителствена програма, за която партийните лидери постигнаха договорка през миналата седмица. Резултатите от гласуването ще бъдат обявени на 4 март. Ако споразумението бъде отхвърлено, Германия най-вероятно ще проведе нови общи избори. Допитването също така показва, че 49 на сто от германците искат Меркел да управлява още 4 години като канцлер, докато 44 на сто искат тя да предаде щафетата преди това. Почти три четвърти от привържениците на консерваторите искат тя да изпълни пълен управленски мандат, докато 86 процента от поддръжниците на крайнодясната партия \"Алтернатива за Германия\" искат тя да се оттегли от властта колкото е възможно по-скоро.", "date": "2018.02.16", "title": "Привържениците на социалдемократите масово подкрепят голяма коалиция с Меркел"}
{"url": "http://www.bnews.bg/article/237127-milan_priklyuchi_ludogorets_s_klasa_i_kasmet", "text": "Лудогорец загуби тежко с 0:3 от Милан в първи мач от 1/6-финалите на турнира \"Лига Европа\", като този резултат предреши реванша след седмица в Милано. Кутроне откри резултата в 45-ата минута, Родригез удвои от дузпа в 63-ата минута, а Борини довърши разградчани с гол в продължението на мача.  \r\nРазликата в играта на двата тима не бе толкова голяма, но италианците спечелиха с този категоричен резултат заради по-голямата си класа и тактическа дисциплина като отбор, моментна глупост на Козмин Моци и късмет, който покри европейския гранд в доста от ключовите моменти. Веднъж и гредата спаси италианците след страхотен шут на Светослав Дяков, когато резултатът бе 1:0. \r\nНаставникът на българския шампион Димитър Димитров опита да изненада Милан с включването на новото попълнение Якуб Шверчок за сметка на Вандерсон. \r\nСрещата започна двуостро, като първата по-сериозна опасност бе пред италианската врата. В 5-ата минута Лукас Саша изведе отлично Мисиджан по лявото крило, но холандецът бе спрян с грубо нарушение от Абате, за което футболистът на Милан получи жълт картон. Лукоки стреля опасно от фаула, но в аут. \r\nЛудогорец продължи да е по-добрият отбор до 20-ата минута, в която и италианците застрашиха вратата на разградчани. Тогава играчите на Милан комбинираха добре в наказателното поле, последва опасен диагонален шут на Кутроне, който срещна крак на бранител от Лудогорец и излезе в корнер. В 31-ата минута Лудогорец като по чудо не откри резултата. Тогава Лукас Саша центрира отлично, Донарума се размина с топката, но и Шверчок стори същото, неуспявайки да я прати в празната врата. Три минути преди края на редовното време за първата част Бонавентура финтира Сисиньо и стреля опасно от 15 метра, но над напречната греда. \r\nТака се стигна до 45-ата минута, в която Милан поведе в резултата. Гостите разиграха след изпълнение на корнер, последва опасно центриране, което отбраната на българския тим проспа, Кутроне опита да играе с глава, но топката го удари в гърба и влетя в мрежата на Ренан. \r\nНа почивката наставникът на разградчани Димитър Димитров смени играещия много силно Шверчок с Вандерсон. Това не подобри нещата, тъй като основни единици като Марселиньо и Анисе продължиха да не се представят на ниво в средата на терена. А също така Мисиджан бе преместен от крилото на върха на атаката вместо Шверчок, с което Лудогорец загуби остротата на холандеца, който през първото полувреме играеше най-силно от футболистите и на двата отбора, но през вторите 45 минути се загуби напълно. \r\nВ началото на втората част Лудогорец взе инициативата и в 50-ата минута затрудни сериозно Милан. Тогава Вандерсон и Марселиньо комбинираха добре, разкъсвайки през центъра отбраната на гостите, но изстрелът на втория не се получи и Донарума спаси. \r\nВ 54-ата минута късметът отново бе на страната на Милан, когато Дяков нахлу през центъра и след страхотна бомба нацели десния страничен стълб.  \r\n[Лудогорец - Милан] +67 \r\nДевет минути след тази ситуация италианците вкараха втори гол. Той дойде след голяма грешка на Моци, който бутна Кутроне с ръка в гърба при безобидна ситуация и реферът отсъди дузпа. Тя бе реализирана от резервата Родригез. Попадението тотално разби играта на българския шампион и Милан спокойно отбиваше опитите за атаки до края на мача. Дори в даденото от рефера триминутно продължение росонерите вкараха трети гол. Кесие центрира отдясно, Андре Силва пропусна за Борини, който не остави шанс на Ренан след фалцов шут по земя, оформяйки крайното 3:0 за Милан.", "date": "2018.02.16", "title": "Милан приключи Лудогорец с класа и късмет"}
{"url": "http://www.bnews.bg/article/237124-zdravniyat_ministar_poiska_ostavkata_na_upravitelya_na_nzok", "text": "Министърът на здравеопазването Кирил Ананиев е поискал оставката на управителя на НЗОК проф. д-р Камен Плочев. Това обяви Ананиев днес в Народното събрание пред журналисти и уточни, че оставката е била поискана вчера. Причината за това е искането на Плочев за актуализация на бюджета, направено без знанието на министъра. Той настоял за това, защото българската Здравна каса дължала 200 млн. лева на чуждестранни здравни каси. Желанието на шефа на НЗОК за актуализация било изразено в писмо до парламента, без то да бъде съгласувано със здравния министър. Днес Ананиев обясни в парламента, че когато попитал Плочев какво е това писмо, шефът на НЗОК отговорил, че подписът му бил фалшифициран, а след това \"започнал да се гърчи\". Плочев скрил истината още един път, като казал, че това писмо му било дадено, без да гледа какво подписва. „През главата на Надзорния съвет, на министъра, на Министерски съвет иска актуализация на бюджета, което въобще не му е във функциите. Всички каси имат такива задължения. Ние сме провели разговори с основните каси, на които дължим пари“, ядосано обясни в парламента здравният министър.  \"Не мога да го уволня, избран е от парламента. Мога само да му поискам оставката\", каза здравният министър. Задължения от 200 млн. лева има, но за това са сключени споразумения за разсрочено плащане, обясни той. Проф. Плочев е на поста само от няколко месеца. Кандидатурата му бе одобрена от Народното събрание на 28 юли 2017 г., след като предишният ръководител на НЗОК – д-р Глинка Комитов, подаде оставка. Плочев е специалист по инфекциозни болести, дългогодишен ръководител на Клиниката по инфекциозни болести във ВМА. През декември, по искане на Плочев, с поста си се раздели подуправителят на НЗОК д-р Димитър Петров. Тогава той коментира, че в Касата настъпва „прогресиращ хаос“ и не желае да работи там.", "date": "2018.02.16", "title": "Здравният министър поиска оставката на управителя на НЗОК"}
{"url": "http://www.bnews.bg/article/237125-prebili_bashtata_na_maloumnata_pleymeytka_nora_nedkova_mashata_na_kostov_v_zlatni_pyasatsi_do_smart_miskata_s_kupena_korona_poluchava_10_bona_mesechno_ot_tatko_si_senzatsionni_razkritiya", "text": "През есента на 2002 година Недков е пребит жестоко от трима въоръжени похитители. След като бил закаран край с. Приселци бащата на плеймейтката бива жестоко пребит с метални тръби. Намират го в безпомощно състояние случайни минувачи. Недков се възстановява три месеца от побоя, след които остава със счупена ръка, крак и седем потрошени ребра. Тогава Недков минава за лично протеже на Иван Костов, като туристическият бос участва в продажбата на десетки хотели и апетитни активи на „Златни пясъци“. \r\nСлед жестокия побой Недков поставя охрана на Нора, сестра й и по-малкия им брат. Година и половина след това подава оставка като изпълнителен директор на дружеството. Факт е, че до ден днешен той пилее пачки, за да осигури лъскав живот на домочадието си. Именно той е главен виновник за нейното неадекватно поведение и задоволява от най-ранна детска възраст всяка нейна прищявка. Слуховете,ч е й е купил титлата Мис Плеймейт, може би са верни, тъй като той не пести за нея. Всеки месец й отпускал 10 000 лева, но и те не стигат на дъщеря му. . Намекна го няколко пъти гримьорът Кулагин в „Черешката на тортата“, пише „Уикенд“. Младата простакеса, чиито природни дадености не са от най-добрите често е сравнявана с травестит в социалните мрежи. \r\n ", "date": "2018.02.16", "title": "Пребили бащата на малоумната плеймейтка Нора Недкова машата на Костов в Златни пясъци до смърт! Миската с купена корона, получава 10 бона месечно от татко си (Сензационни разкрития)\r\n"}
{"url": "http://www.bnews.bg/article/237135-ogromna_tragediya_spoletya_bliznachkite_aleks_i_vladi", "text": "Майката на близначките Алекс и Влади е издъхнала внезапно миналия ден. Става дума за тяхната доведена майка, която обичали повече от биологичната си родителка. Преди време се говореше, че жената, която ги е родила, е от ромски произход и ги е изоставила, за да отиде да работи в Гърция. За баща им Михаил пък се мълвеше, че е взел за втора жена своята племенница. Въпреки това Алекс и Влади я харесали и станали още по-близки с нея, когато научили, че тя страда от бъбречна недостатъчност. След дълги години на хемодиализа, и уж успешна трансплантация през 2009 година, сега мащехата им е починала, предава lifeonline.bg.", "date": "2018.02.16", "title": "Огромна трагедия сполетя близначките Алекс и Влади"}
{"url": "http://www.bnews.bg/article/237117-vizhte_kakvo_vreme_ni_ochakva_prez_posledniya_raboten_den_na_sedmitsata", "text": "През следващото денонощие над равнинната част на страната ще се задържи предимно облачно, на места мъгливо. Над планинските райони облачността ще намалее, през деня до предимно слънчево време. Минималните температури ще са между минус 4° и 1°, малко по-високи по Черноморието. Дневните температури слабо ще се повишат, максималните ще са между 6° и 11°. В София минимална температура около минус 3°, максимална около 6°. Атмосферното налягане е по-високо от средното за февруари, ще продължи да се повишава. Над планините ще е предимно слънчево. Ще духа слаб до умерен вятър от запад-югозапад. Максималната температура на височина 1200 метра ще е около 4°, на 2000 метра – около минус 3°. По Черноморието облачността ще е предимно значителна, с разкъсвания и намаления в следобедните часове. Ще духа слаб вятър от север-североизток. Максималните температури ще са 6-9°, температурата на морската вода е 5-7°. Вълнението на морето ще е 2-3 бала.", "date": "2018.02.16", "title": "Вижте какво време ни очаква през последния работен ден на седмицата! "}
{"url": "http://www.bnews.bg/article/237132-sapruzi_balgari_sa_otkriti_ubiti_v_doma_im_v_yuar", "text": "Българинът Анжело Димов, обвиняем по дело за измама с кредитни карти, и съпругата му Незабравка Пеева са намерени убити в дома им в Кейптаун, ЮАР. 50-годишният Анжело и 47-годишната Неси (Незабравка) са открити с огнестрелни рани в главите в къщата им в южното предградие Бергвилет, съобщи полицията в Кейптаун, цитирана от местни издания. Според следователите, лаптопите и телефоните на съпрузите са били откраднати, а кучето им също е било застреляно. Телата са били открити, след като никой не взел 6-годишната дъщеря на Анжело и Неси от училище в понеделник. Никой от съседите на българското семейство не е чул нищо. \r\nАдвокатът на Анжело Димов по делото за измама с кредитни карти - Уилям Буут е заявил, че ще се погрижи за детето. 47-годишната Незабравка пък се е занимавала с производство на празнични торти за рождени дни и сватби. Преди да срещне Анжело, жената работела в ресторант. Семеен приятел заяви пред HeraldLIVE, че бизнесът на Пеева е бил успешен и тя не е знаела с какво се занимава нейният мъж. В двора на къщата на убитите съпрузи е имало малка постройка, в която е живеел 27-годишният син на Анжело Димов от първия му брак, но той бил тежко ранен при мотоциклетна катастрофа през декември и е отпътувал за България, за да се възстановява. Полицията в Кейптаун работи по всички възможни версии, включително двойното убийство да е заради действия на Анжело от криминален характер.  ", "date": "2018.02.16", "title": "Съпрузи българи са открити убити в дома им в ЮАР"}
{"url": "http://www.bnews.bg/article/237136-balgarin_predlozhi_brak_na_priyatelkata_si_na_borda_na_samolet_snimki", "text": "Българин предложи брак на приятелката си по време на полет от София до Барселона на 14 февруари, съобщиха от авиокомпанията. Специалната изненада е организирана със съдействието на екипажа. След излитането на самолета в пътническия салон зазвучава тематична любовна песен. В този емоционален момент няколко представители на екипажа се насочват към една от пътничките, за да й покажат надпис с важния въпрос: „Ще се омъжиш ли“. След това зад тях се появявява и приятелят й, коленичил с табела с надпис „за мен“ в едната ръка и годежен пръстен – в другата. Развълнувана до сълзи, бъдещата булка казва заветното „да“. Отговорът й е посрещнат с бурни аплодисменти от останалите пътници. От авиокомпанията подариха ваучер за пътуване на двойката на стойност 214 евро. „Щастливи сме, че точно на Свети Валентин полетът ни София – Барселона се превърна в посланик на любовта”, заяви Габор Васархели, Мениджър корпоративни комуникации в авиокомпанията.", "date": "2018.02.16", "title": "Българин предложи брак на приятелката си на борда на самолет(СНИМКИ)"}
{"url": "http://www.bnews.bg/article/237130-miskata_s_golemiya_nos_se_skri_ot_rezila_v_ispaniya", "text": "“Мис България 2017” Тамара Кочорапова е заживяла с гаджето си Стивън Роуз в Испания, твърдят близки до пишман моделката. \r\nОт няколко години насам синът на дизайнерката Катя Роуз учи там, но вече окончателно е взел решение да се премести и да заживее с половинката си Барселона.   \r\n  \r\nТамара бе една от най-коментираните миски през последните месеци. Самата тя обиколи де що има предавания, за да обяснява колко е достойна и как ще променя света, но въпреки че тръгна с голямата кошница, бързо подви опашка и реши да заживее далеч от медийната суета.  \r\n  \r\n “За какво й беше изобщо да печели тази титла. Трябваше да си остане продавачка в бутика на свекървата й Катя Роуз и да не се бута където не й е мястото”, споделят мнението си потребители в социалната мрежа. \r\n ", "date": "2018.02.16", "title": "Миската с големия нос се скри от резила в Испания"}
{"url": "http://www.bnews.bg/article/237131-makedoniya_se_opitva_da_zameni_natsionalizma_s_vizionerskiya_patriotizam", "text": "Външният министър на Македония Никола Димитров е в София, където днес ще проведе поредния кръг от преговорите с Гърция за името на югозападната ни съседка. В интервю за Нова телевизия той посочи, че с гръцкия си колега Никос Кодзиас искат да решат проблема, \"което е едно добро начало, но разбира се, имаме и различия как точно трябва да се реши този проблем.\" \"Ние сме много обременени от историята си. Ние сме много горди народи. Всички на Балканите. Важно е да покажем на останалата част от Европа, че и тук, на Балканите, можем да се държим европейски. Битката е между силите на бъдещето и силите на миналото\", изтъкна той. \"Искам моят народ да бъде с изправена глава, когато решим нещо и си стиснем ръцете\", подчерта Никола Димитров. \"В момента национализмът е слаб в Македония и се опитваме да го заменим с нещо, което наричаме \"визионерски патриотизъм\" - къде искаме да сме след 10, след 15 години. И затова сме много благодарни на българското председателство, защото в тежка ситуация за Европа - и покрай Брекзит, и покрай мигрантската криза, българското председателство успя да постави Западните Балкани отново в дневния ред. За нас е много важно Македония да хване този влак. Много дълго чакахме на гарата, важно е и за нас, важно е и за стабилността в региона да се качим\", посочи още македонският първи дипломат.  По думите му, затова в Македония са започнали да правят приятелства и да решават проблеми.", "date": "2018.02.16", "title": "Македония се опитва да замени национализма с визионерския патриотизъм"}
