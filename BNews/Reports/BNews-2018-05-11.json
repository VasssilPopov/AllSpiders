{"url": "http://www.bnews.bg/article/241829-darzhavata_shte_plashta_40_000_lv_na_lekar_zaradi_tsv_tsvetanov", "text": "\n Лекарят Михаил Милатович от Горна Оряховица е осъдил прокуратурата да му изплати обезщетение от 40 000 лева заради скандалния случай от 2010 г., когато той и негови колеги бяха обявени за убийци на новородено, показа проверка на „Лекс“. \r\n\r\n Милатович е завел дело срещу прокуратурата по Закона за отговорността на държавата и общините за вреди (ЗОДОВ), а преди три месеца съдия Катерина Енчева от Софийския градски съд (СГС) е уважила изцяло иска му от 40 000 лева. Съдът посочва, че срещу него е било образувано дело, което след това е прекратено, без да му е повдигано обвинение, а публичното огласяване на записи от специални разузнавателни средства е мултиплицирало вредите, който лекарят е претърпял. Решението на СГС не е окончателно и вече е обжалвано от прокуратурата пред Софийския апелативен съд. \r\n\r\n Разследването срещу лекарите Стефан Лазаров, Катя Гецова, Михаил Милатович и шефа на АГ-отделението в Горна Оряховица д-р Димитър Сотиров започна, след като на 28 ноември 2010 г. 17-годишна жена от Лясковец абортира в 22-рата гестационна седмица. Лекарите първо помислили, че плодът е мъртвороден, но след това се заблудили, че може да е жив заради епизодични движения, които по-късно деветорна експертиза определи като имитация на жизнена дейност, защото още след израждането, плодът е бил в състояние на висока мозъчна смърт. Това заблуждение у лекарите обаче доведе до няколко изключително цинични разговора между тях, в които участва и Милатович, който беше запомнен с репликата „туй отиде при Андрей Баташов“ (разговорът се провежда скоро след смъртта на известния актьор). Разговорите бяха записани със СРС-та във връзка с друго дело, оповестени след това от прокуратурата и прочетени от тогавашния вътрешен министър Цветан Цветанов, който от парламентарната трибуна обяви, че „едно живо бебе е умишлено умъртвено и не му е даден шанс„. Доктор Милатович пък беше показно арестуван пред колегите си. \r\n\r\n Активността на Цветанов по темата тогава беше свързана с обвинения към него и към МВР, че незаконно е бил подслушван шефът на болницата д-р Кожухаров, функционер на СДС и негов политически опонент. \r\n\r\n По-малко от месец след публичните обвинения, петорна експертиза показа, че лекарите нямат вина и бебето е било родено мъртво, но прокуратурата назначи нова експертиза с 9 вещи лица за по-пълно заключение. То се проточи година и половина, а от лятото на 2012 г. до пролетта на 2013 г. се чакаше само подпис на един от експертите и в крайна сметка заключението беше същото, а разследването беше прекратено. \r\n\r\n От решението на СГС става ясно, че в хода на делото показания са дали двама свидетели, близки на д-р Милатович, които обясняват колко тежко се е отразил скандалът върху него и най-вече на кариерата му. В нея настъпил тотален обрат – жените вече не искали да раждат при лекаря, избягвали го и го наричали убиец. Колегите на Милатович също променили мнението си за него и на един симпозиум му казали, че няма място сред тях. Една от свидетелките присъствала и на случай, когато пациентка на доктора се нахвърлила срещу него с думите „видяхме Ви колко струвате“ и „ще се оплача на медиите“. Дори и след прекратяването на разследването, Милатович не успял да върне огромна част от пациентите си. \r\n\r\n В решението на СГС се отделя специално внимание на разгласяването на информацията от делото, като се посочва, че само по себе си то не е част от хипотезата на незаконно обвинение, за което прокуратурата носи отговорност. Съдът обаче отчита този факт „с оглед мултиплицирането на вредите при разгласяването на факти, свързани с ищеца и неговото участие в случая“. В решението пише, че в резултат на медийните кампании, даденият нарочен брифинг и разрешението Цветанов да разгласява данни от СРС е спомогнало информацията да стигне до много хора, които при други обстоятелства не биха узнали за воденото разследване и не биха направили връзка между Милатович и него. \r\n\r\n „По този начин негативното отражение на разследването върху обичайния живот на ищеца се е увеличило многократно и е довело до настъпване на вреди, които не би следвало да настъпят от разследване в досъдебно производство до повдигането на обвинение, като отлив на пациенти, негативна обществена оценка, уронване на професионалния авторитет на ищеца. Обичайно водено срещу определено лице разследване става достояние само на най-близкия кръг от хора около уличеното лице. В случая този кръг от хора е бил разширен, поради начина на водене на разследването – показно арестуване, разгласяване на информация, а оттам са се умножили и видът, и размерът на настъпилите вреди“, се казва в решението на съда. \r\n\r\n В него съдия Енчева пояснява, че особено важно обстоятелство за определяне на размера на обезщетението е негативното повлияване на професионалната кариера на Милатович. \r\n\r\n „Доказва се, че ищецът е бил изцяло отдаден на кариерата си, която била „срината“ от наказателното производство, а в обществото в града, където работи, ищецът бил наричан с определения като „убиец на детето във фризера“, „доктора от фризера“ и други подобни епитети… Съдът също така взема предвид факта, че години след прекратяване на наказателното производство, формираното негативно общественото мнение спрямо ищеца не се е променило, а пациентите на ищеца така и не са повярвали в неговия професионализъм“, пише още в решението на СГС. \r\n\r\n След като разследването беше прекратено, Цветанов се извини за четените СРС-та. След това пък прокуратурата беше сезирана, че министърът е извършил престъпление, защото е използвал информация от специални разузнавателни средства извън целите на наказателното производство (чл. 145а от НК), но досъдебно производство така и не беше образувано. \r\n\r\n Случаят в Горна Оряховица беше свързан и с друго известно дело – срещу бившия шеф на антимафиотите във Велико Търново Орлин Тодоров. Той беше осъден условно и не обжалва присъдата си именно за изнасяне на информация от СРС по случая с мъртвороденото бебе. Тодоров беше разказал на бизнесмена Петър Христов (бел. ред. разстрелян в началото на тази година в София) за информацията, събрана при подслушването на директора на болницата в Горна Оряховица Миролюб Кожухаров. Тодоров споделил за случая и с журналист и така за пръв път била публикувана статия със заглавие „Бебе във фризера“. \r\n \n\t\t\t\t\t\t", "date": "2018.05.11", "title": "Държавата ще плаща 40 000 лв. на лекар заради Цв. Цветанов!"}
{"url": "http://www.bnews.bg/article/241812-koyna_ruseva_opasno_blizka_s_dimitar_banenkin", "text": "\n Опасно близки са станали в последно време актьорите Койна Русева и Димитър Баненкин от хитовия сериал \"Скъпи наследници\". Освен че са неразделни по светски събития, двамата отбелязаха заедно рождения ден на русокосата фурия в Царево! Отправили се към морето още на 1 май и прекарали дните, тичайки боси по плажа. На снимките от идиличната почивка се вижда как Баненкин и Койна се наслаждават на коктейли в холивудска прегръдка и изглеждат допълващи се взаимно - като в захаросан филм. \r\n\r\n Феновете им вече са в екзалтация! Надяват се любимите им герои от сериала да станат нещо повече от приятели. Това обаче е малко вероятно, тъй като сърцето на синеоката Койна отдавна е заето от съпруга й и трите им деца. Което не й пречи да нарича галено Баненкин \"мило\", а той да й се обяснява публично в любов. Пък било то и приятелска. \r\n\r\n Приближени до Баненкин загатват и че пътуването до Царево за рождения ден на Койна е по негова идея. Той решава да я изненада, водейки я на едно от своите специални места. Освен приятелските изненади в тесен кръг Койна успява да отбележи и първа баня за това лято - заедно с близката си приятелка и актриса от \"Скъпи наследници\" Искра Донова, която също е част от звездния антураж на рожденичката. \r\n \n\t\t\t\t\t\t", "date": "2018.05.11", "title": "Койна Русева опасно близка с Димитър Баненкин  "}
{"url": "http://www.bnews.bg/article/241827-losho_im_se_pishe_institutsiite_se_nadigat_sreshtu_velosipedistite_vizhte_kakvo_gotvyat", "text": "\n Инцидентът в столичния Южен парк, при който колоездач прегази дете на година и осем месеца,  провокира реакции на институциите. \r\n\r\n Районният прокурор разпореди полицията да започне проверка и на бул. „Витоша”, където карането на велосипеди е забранено. \r\n\r\n В същото време от Столичната община обявиха, че обмислят и регулация за движението на велосипедистите в Южния парк, за да не се случват подобни инциденти. \r\n\r\n Вече има изготвени проекти за велотрасета. Една от идеите е да се обособят част от крайните алеи в парка само за колоездачи, а други само за пешеходци.  \r\n\r\n Обсъждат се и частични забрани за конкретни дни. \r\n \n\t\t\t\t\t\t", "date": "2018.05.11", "title": "Лошо им се пише: Институциите се надигат срещу велосипедистите! Вижте какво готвят… "}
{"url": "http://www.bnews.bg/article/241801-biybar_izbuhna_blyaskavite_znamenitosti_vi_zabluzhdavat_che_zhivotat_im_e_perfekten", "text": "\n Джъстин Бийбър разкритикува \"бляскавите\" знаменитости, които заблуждават своите фенове, че животът им е перфектен. 24-годишният изпълнител публикува в Instagram снимка на бележка, написана на телефона му, в която настоява феновете да не бъдат подмамвани от известните хора. \r\n\r\n Много от тях, според него, залъгват обществеността, че животът им е по-добър от този на почитателите им. Певецът не разкри какво го е подтикнало да направи тези коментари, но мнозина разтълкуваха гнева му като реакция на блясъка на Met Gala – ежегодно събитие за набиране на средства за Музея на изкуството \"Метрополитън\" в Ню Йорк. \r\n\r\n Тази година то се състоя в понеделник и за пореден път звездите зашеметиха публиката не само с изискани тоалети, а и с това, че основна тема на събитието беше католицизмът и някои от костюмите доста буквално интерпретираха тази тема. Риана например се беше костюмирала като папа, като не беше пропуснала и папската тиара на главата, а Кейти Пери се беше обзавела с огромни ангелски крила, пише avtora.com. Две от бившите гаджета на Джъстин – Хайли Балдуин и Селена Гомес – присъстваха на събитието, като 21-годишната Хайли споделя снимки в социалните медии през цялата нощ. Тийн идолът Джъстин Бийбър е известен с дълбоките си религиозни убеждения. След като преди известно време връзката му със Селена Гомес вече беше приключила, той ù подаде ръка в труден за нея момент и близък до изпълнителите източник разкри, че Джъстин се опитвал да помогне на Селена да възвърне вярата си и двамата са ходили заедно на църква. \r\n  \r\n \n\t\t\t\t\t\t", "date": "2018.05.11", "title": "Бийбър избухна: \"Бляскавите\" знаменитости ви заблуждават, че животът им е перфектен"}
{"url": "http://www.bnews.bg/article/241813-mayki_na_desi_slava_vratka_matska_sled_matska", "text": "\n В истински Дон Жуан се е превърнал големият син на певицата ДесиСлава Майки. Момчето е плод от връзката на фолкаджийката с българина Михаил, който живее в САЩ. \r\n\r\n Двамата от десетилетия не са заедно, а преди време изпълнителката призна, че той й посягал. Тя сама отгледа вече почти 17-годишното момче, което до преди година бе доста пухкаво. Днес обаче наследникът на ДесиСлава демонстрира перфектно тяло, с каквото може да се похвали и новата му любима Соня Цветанова. Горещата брюнетка, която е носителка на титлата Best Summer Model 2017 не крие връзката си с Майки. Двамата качиха снима в социалните мрежи прегърнати, гарнирана с безчет сърчица. Преди да оповести любовта си със Соня, Майки бе забъркан в афера с Александра Колева, „Лейди България” и дъщерята на Орхан Мурад Сузанита. \r\n \n\t\t\t\t\t\t", "date": "2018.05.11", "title": "Майки на Деси Слава врътка мацка след мацка"}
{"url": "http://www.bnews.bg/article/241826-shokirashto_kuche_prostrelya_stopanina_si", "text": "\n Мъж бе прострелян от собственото си куче. Домашният любимец задействал пистолета, настъпвайки спусъка, предава \"Индипендънт\". \r\n\r\n 51-годишният Ричърд Рем от САЩ е обяснил на полицията, че е играел с кучето си на дивана, когато се разиграва случката, при която е уцелен в крака. \r\n\r\n Мъжът е приет в болница, но освободен още същия ден. \r\n\r\n \"Очевидно е засегнал предпазителя. Един от пръстите му беше право на спусъка. Кучето ми ме застреля\", казва мъжът. \r\n\r\n Рем добави, че кучето се държало като голям човек и дори заплакало, знаейки, че е направило нещо нередно. \r\n \n\t\t\t\t\t\t", "date": "2018.05.11", "title": "Шокиращо: Куче простреля стопанина си!"}
{"url": "http://www.bnews.bg/article/241825-horata_v_balgariya_zhiveyat_nay", "text": "\n Очакваната средна продължителност на предстоящия живот общо за населението на страната, изчислена за периода 2015 - 2017 г., е 74.8 години, като спрямо предходния период (2014 - 2016 г.) тя се увеличава с 0.1 години. \r\n\r\n България заедно с Латвия и Литва (74.9 години) е сред страните с най-ниска средна продължителност на живота на населението в Европейския съюз, а с най-висока са Испания (83.5) и Италия (83.4 години), съобщиха от НСИ. \r\n\r\n Различната смъртност при мъжете и жените, както и сред населението в градовете и селата, определят и различната средна продължителност на живота при тези категории население. \r\n\r\n Средната продължителност на живота при мъжете е 71.3 години, докато при жените е със 7.1 години по-висока - 78.4 години. \r\n\r\n   \r\n\r\n За периода между 2007 и 2017 г. увеличението при мъжете е с 2.0 години, а при жените - с 2.1 години. \r\n\r\n Средната продължителност на живота на населението в градовете е с 2.8 години по-висока (75.6 години) отколкото на населението в селата (72.8 години). \r\n\r\n Спрямо 2007 г. за населението в градовете увеличението е с 2.6 години, а за населението в селата е с 1.3 години. \r\n\r\n За лицата, достигнали възраст 65 навършени години, очакваната продължителност на живота е 16.1 години, като за мъжете и жените тя е съответно 14.1 и 17.7 години. За периодa 2007 - 2017 г. очакваната продължителност на живота на лицата, навършили 65 години, се е увеличила с 1.3 години (1.0 за мъжете и 1.5 за жените). \r\n\r\n Очакваната продължителност на живота варира от 72.9 години в областите Враца и Монтана до 76.4 години в областите София (столица) и Кърджали, като общо в осем области тя е над средната за страната. \r\n\r\n Жените живеят по-дълго от мъжете във всички области на страната, но най-голяма е разликата между двата пола в област Кюстендил (8.0 години), а най-малка - в област Шумен (5.9 години). \r\n \n\t\t\t\t\t\t", "date": "2018.05.11", "title": "Хората в България живеят най…"}
{"url": "http://www.bnews.bg/article/241816-obyaviha_nominatsiite_na_bg_radio", "text": "\n \"Бг радио\" - медията, която вече седемнайсет години традиционно подкрепя и популяризира родната поп и рок музика, представи номинациите на слушателите си за Годишни Музикални Награди 2018 и обяви старта на гласуването за тазгодишните победители на звездно парти в София. Специален гост DJ на партито беше DJ Деси от Future Shock и Sentimental Swingers.  \r\n\r\n Два месеца повече от 16 000 слушателя на най-българското радио в ефира номинираха любимите си изпълнители на сайта на медиата. Церемонията тази година ще се проведе на 16 юни, събота, в Благоевград. \r\n\r\n Ето и всички номинации: \r\n\r\n \"БГ песен\" \r\n\r\n 1. \"Няма такава жена\" - 100 Кила \r\n\r\n 2. \"Мафия\" - Скандау \r\n\r\n 3. \"Недей\" - DARA \r\n\r\n 4. \"Гълъбо\" - Миро \r\n\r\n 5. \"Герои\" - Криско и Pavell & Venci Venc' \r\n\r\n   \r\n\r\n \"БГ текст\" \r\n\r\n 1. \"Недей\" - DARA, текст: Павел Николов и Дарина Йотова \r\n\r\n 2. \"Гълъбо\" - Миро, текст: Вида Пиронкова \r\n\r\n 3. \"Няма такава жена\" - 100 Кила, текст: Явор Янакиев \r\n\r\n 4. \"Може би аз, може би ти\" - текст: Владимир Ампов - Графа \r\n\r\n 5. \"Герои\" - Криско и Pavell & Venci Venc', текст: Кристиан Талев, Павел Николов, Венцислав Чанов,Димчо Емилов \r\n\r\n   \r\n\r\n \"БГ албум\" \r\n\r\n 1. \"Знам - най-доброто от Любо Киров\" - Любо Киров \r\n\r\n 2. \"Longest album\" - Deep Zone Project \r\n\r\n 3. \"Дух\" - Дичо \r\n\r\n 4. \"Златен Ритон\" - Ритон \r\n\r\n 5. \"Небесен\" - Ангел Ковачев \r\n\r\n   \r\n\r\n \"БГ изпълнител\" \r\n\r\n 1. Графа \r\n\r\n 2. Криско \r\n\r\n 3. 100 Кила \r\n\r\n 4. Миро \r\n\r\n 5. Любо Киров \r\n\r\n   \r\n\r\n \"БГ изпълнителка\" \r\n\r\n 1. DARA \r\n\r\n 2. TITA \r\n\r\n 3. Михаела Филева \r\n\r\n 4. Михаела Маринова \r\n\r\n 5. Поли Генова \r\n\r\n   \r\n\r\n \"БГ дует/трио\" \r\n\r\n 1. Криско и Pavell & Venci Venc' \r\n\r\n 2. Pavell & Venci Venc' \r\n\r\n 3. Алекс и Влади \r\n\r\n 4. Pavell & Venci Venc' и Михаела Филева \r\n\r\n 5. Авеню \r\n\r\n   \r\n\r\n \"БГ група\" \r\n\r\n 1. Б.Т.Р. \r\n\r\n 2. Скандау \r\n\r\n 3. Deep Zone Project \r\n\r\n 4. Остава \r\n\r\n 5. Стефан Вълдобрев и Обичайните заподозрени \r\n\r\n   \r\n\r\n \"БГ дебют\" \r\n\r\n 1. Papi Hans \r\n\r\n 2. Кристиан Грънчаров \r\n\r\n 3. Радко Петков \r\n\r\n 4. Митко Петров \r\n\r\n 5. Мила Роберт \r\n\r\n   \r\n\r\n \"БГ видеоклип\" \r\n\r\n 1. \"Недей\" - DARA, реж.Люси Иларионов \r\n\r\n 2. \"Гълъбо\" - Миро, реж. Васил Стефанов и Стефка Николова \r\n\r\n 3. \"Антилопа\" - TITA, реж. Кирил Киров - Кико \r\n\r\n 4. \"Мафия\" - Скандау, реж. Люси Иларионов \r\n\r\n 5. \"Любов\" - Pavell & Venci Venc' и Михаела Филева, реж. Михаела Филева, Павел Николов, Венцислав Чанов \r\n\r\n За пета поредна година ще бъде връчена и специалната награда \"Ана Мария Тонкова\" за \"БГ вдъхновение\". Наградата е символ за изключителен принос и пример за всеотдайност към българската музика. Тази година наградата ще получи легендарната рок група АХАТ. Бандата направи успешно турне през 2017 и тази година чества 30 години от създаването на безкомпромисния си албум \"Походът\", в който са \"Черната овца\", \"Земя на слепци\", \"Дървото\". Специална почетна награда ще има и за композитора, написал едни от най-красивите български песни - Тончо Русев. \r\n\r\n От днес до 15 юни на сайта на \"БГ радио\" се провежда и вторият етап от гласуването за \"Годишните музикални награди\" 2018, което ще определи победителите във всяка една от деветте категории. И тази година финалистите ще бъдат избрани изцяло и единствено от слушателите на радиото. \r\n \n\t\t\t\t\t\t", "date": "2018.05.11", "title": "Обявиха номинациите на БГ радио"}
{"url": "http://www.bnews.bg/article/241823-zashto_kulata_v_piza_e_naklonena", "text": "\n Ново изследване разкри тайната на кулата в Пиза, предаде Би Би Си. Екип от британски учени обясни защо сградата в централния италиански град не е паднала, въпреки многото земетресения и други бедствия. \"Ние взехме предвид всичко – височината (58 метра), материалите и техниките, използвани при строежа и ремонтните дейности на най-известната кула в света, изследвахме почвата и движенията на земните пластове от края на ХII век до ден днешен. Ние установихме две неща. \r\n\r\n Първо, кулата се е наклонила заради земетресение. \r\n\r\n Второ, тя не пада заради меката почва, върху която се намира. Тя омекотява влиянието на външните фактори, или казано по друг начин, действа като възглавница\", заяви професор Джордж Браун, ръководител на екипа. \r\n\r\n Изграждането на кулата е започнато през 1173 г. и е завършено почти два века по-късно. Съоръжението е било затваряно за посетители няколко пъти за реконструкции. \r\n \n\t\t\t\t\t\t", "date": "2018.05.11", "title": "Защо кулата в Пиза е наклонена? "}
{"url": "http://www.bnews.bg/article/241828-deputatite_se_podigraha_s_naroda_pak_imitirat_deynost_za_smetka_na_obednyalata_natsiya_koy_stoi_zad_ginka_li_vse_taya", "text": "\n Временната парламентарна комисия за проверка на покупката на активите на ЧЕЗ в България от \"Инерком\" не успя да открие кой стои зад Гинка Върбакова.  , който предстои да бъде гласуван в пленарна зала. \r\n\r\n В доклада се посочва, че „Инерком“ не отговаря на нито един критерий за инвеститор на електроразпределително дружество, заложени в Стратегията за приватизация, които предпазват от възможността да се допускат малки или неопитни кандидати. \r\n\r\n Сред критериите са кандидат-инвеститорът да има капитал не по-малко от 700 млн. евро, обемът на продадената от него електроенергия за предходната година да е минимум 7000 Гвч, трябва да има средносрочен или дългосрочен кредитен рейтинг „инвестиционен“ - „BBB-” според Стандарт енд Поорс или негов еквивалент, а ако няма такъв, трябва да представи безусловна банкова гаранция, че кредитоспособността му съответства на такъв рейтинг. Кандидат-инвеститорът трябва да има и дял от поне 5% в либерализиран електроенергиен пазар. \r\n\r\n Проверки на прокуратурата показват, че срещу Гинка Върбакова и мъжа ѝ Славчо Върбаков в момента не се водят дела, но имената им се споменават в множество преписки, образувани от различни поделения на прокуратурата по сигнали за престъпления от общ характер, които засягат пряко или косвено тяхната дейност. \r\n\r\n Комисията не успя и да получи информация за източника на финансиране на сделката. \r\n\r\n В доклада се посочва, че са отправени запитвания до Българска банка за развитие, Първа инвестиционна банка и УниКредит Булбанк. \r\n\r\n След това комисията изпраща запитване и до БНБ за участието на български банки във финансирането на сделката. БНБ отговаря, че е извършила проучване на намеренията на български банки за финансиране на сделката и не са открити нарушения на нормативните правила, а информацията, която БНБ придобива, е професионална тайна. \r\n\r\n Заключение на комисията е, че въпреки всички опити и събраната надлежно информация, не е успяла да установи източника на финансиране на сделката и им е отказано съдействие от банките, към които са изпращани запитвания, което „поставя редици конституционни въпроси за самото място и роля на Народното събрание“. \r\n\r\n „Въпреки конфиденциалността на тези частно-правни взаимоотношения, общественият интерес би следвало да налага пълна прозрачност по този въпрос. Без яснота откъде е финансирането и как е обезпечено не можем да бъдем сигурни кой ще бъде крайният собственик на този обществено важен актив. Запитаните банки не отричат, а се оправдават и извиняват с „професионална тайна“. От това може да се направи извод, че информацията за ангажирането им в процеса за закупуване на активите на ЧЕЗ от „Инерком България“ е вярна. Странната потайност за това предизвиква само съмнения и спекулации. Без отговора на тези въпроси не можем да бъдем сигурни кой ще бъде действителния купувач на активите на ЧЕЗ в България“, се посочва в доклада. \r\n\r\n „Международната практика показва, че обикновено банките, предоставящи финансиране за сделки от такъв мащаб, са горди с това, че участват в сделките, и не се притесняват да го оповестят“, допълват от комисията. \r\n\r\n В доклада е описано още, че е отправена покана към премиера Бойко Борисов за изслушване от комисията. Борисов отказал да се яви лично, а в писмен отговор посочил, че не може да коментира детайли по сделката, защото изявленията му „биха могли да окажат влияние на арбитражното дело на ЧЕЗ срещу България“. \r\n\r\n Така на изслушването се явява финансовият министър Владислав Горанов. \r\n\r\n Именно пред комисията Горанов обяви, че държавата няма намерение да участва в сделката за ЧЕЗ, след като на 1 март Борисов прие в Министерския съвет Гинка Върбакова и поиска  държавата да поеме контрола над електроразпределителното дружество, а дни по-късно Върбакова замина за Чехия за преговори в тази посока. Той подчерта, че подобно участие на държавата е нецелесъобразно, а позицията за неучастие на държавата е била съгласувана с премиера Бойко Борисов. \r\n\r\n Горанов подчерта, че държавата има достатъчно механизми на законодателно равнище и от регулаторна гледна точка и не е необходимо държавата да участва по какъвто и да е начин в тази сделка. \r\n\r\n В доклада се посочва още, че на въпрос на комисията Борисов е отговорил, че не са водени разговори с представители на чешкото правителство или на ЧЕЗ за обратно изкупуване на активите им в България, но в същото време от ЧЕЗ са обявили, че от 2013 г. насам, във всички правителства оттогава, са се водили разговори с представители на държавата за продажба на дружествата на ЧЕЗ в България, но държавата не е проявила интерес към сделката. \r\n \n\t\t\t\t\t\t", "date": "2018.05.11", "title": "Депутатите се подиграха с НАРОДА! Пак имитират дейност за сметка на обеднялата нация! Кой стои зад Гинка ли? Все тая..."}
{"url": "http://www.bnews.bg/article/241824-manolova_se_zae_i_s_problemite_na_zhitelite_v_satovcha", "text": "\n Омбудсманът Мая Манолова днес посети Община Сатовча, където на място се срещна с кмета д-р Арбен Мименов и повече от 200 жители, които я сезираха за проблеми, свързани с облекчаване режима за добив на скално-облицовъчни материали в района. \r\n\r\n \"Липсата на поминък оставя хората без перспектива. Облекчаването на процедурата за получаване на разрешително за добиване на скално-облицовъчни материали ще помогне на всички в региона за по-добър живот, както за тях, така и за семействата им\", категорична бе Манолова. \r\n\r\n Тя информира хората, че преди срещата си с тях е разговаряла с председателя на парламентарната комисия по енергетика Делян Добрев и с министъра на енергетиката Теменужка Петкова. Те са съгласни да участват в сформиране на работна група, която да изработи промени в Закона за подземните богатства, които да направят процедурата по-бърза, по-евтина и достъпна за хората от региона, които искат да се препитават с добив на скално-облицовъчни материали. \r\n\r\n \"Аз поемам ангажимент, че ако през следващите 3 месеца не се сформира работната група, ние в институцията на омбудсмана ще се заемем и ще подготвим промените. Като омбудсман, аз стоя зад справедливи каузи и се ангажирам с тяхното решаване\", завърши Манолова. \r\n\r\n След срещата, екипът на омбудсмана остана на място, в сградата на общината, където сформира импровизирана приемна, на която хората да потърсят съдействие и подкрепа по други проблеми. \r\n \n\t\t\t\t\t\t", "date": "2018.05.11", "title": "Манолова се зае и с проблемите на жителите в Сатовча "}
{"url": "http://www.bnews.bg/article/241809-sofi_marinova_krashtava_vnuchkata_si_sofiya_loren_petrova", "text": "\n Софи Маринова заръча на Лоренцо да кръсти първородната си дъщеря София Лорен. \r\nТака малката щяла да носи името на баба си и на световно известната филмова актриса. Най-много Софка искала да има внучка и поръчала на Лоренцо да я запише София Лорен Петрова. \r\nСпоред Софка, Лоренцо си падал по какички. В момента имал стабилна връзка с момиче, което му е кака само с една година. Маринова спонсорирала подаръка, който синът й направил на любимата си за седмия месец от връзката им. Той поискал от майка си 100 лева за герданче със сърце и после дори й върнал рестото. \r\nСофи се хвалила пред колежки, че момичето било като сърничка. Момичето искало от Лоренцо поне 5-6 деца. „Нищо чудно той да се ожени преди мен, а може и заедно да вдигнем сватба“, казва Софи Маринова, цитирана от \"Телеграф\". \r\n  \r\n \n\t\t\t\t\t\t", "date": "2018.05.11", "title": "Софи Маринова кръщава внучката си София Лорен Петрова"}
{"url": "http://www.bnews.bg/article/241822-fandakova_se_bie_v_gardite_stroim_gradini_a_za_hilyadi_detsa_pak_nyama_myasto", "text": "\n Хиляди деца остават извън детските градини и яслите в столицата и тази година. Това стана ясно след първото класиране. Над 5000 деца ще останат извън яслите. \r\n\r\n Недостиг на места в градините няма, но на първо класиране не всички ще успеят да запишат децата си в най-предпочетената от тях градина. \r\n\r\n Най-трудно е да влезе детето в детско заведение е в районите „Триадица”, „Красно село”, „Лозенец” и „Витоша”. \r\n\r\n Тази година по искане на родителските организации е бил намален и броят на децата в яслените групи, което допълнително е натоварило системата. \r\n\r\n „От 25 на 20 деца, което формира допълнителен недостиг от около 1000 – 1500 места, което не е добре, защото тези деца убеден съм родителите биха се съгласили да бъдат отглеждани и в групи по 25 деца”, обясни зам.-кметът Тодор Чобанов. \r\n \n\t\t\t\t\t\t", "date": "2018.05.11", "title": "Фандъкова се бие в гърдите: Строим градини… а за хиляди деца пак няма място?!"}
{"url": "http://www.bnews.bg/article/241806-ochevidets_d_r_emilova_lazhe_che_se_lekuva_samo_s_glad", "text": "\n Д-р Емилова, която изгради цяла империя на базата на лечебното според нея гладуване, лъже, че не взима хапчета. \r\nДиетоложката бе разкрита от случайна жена, която се озовала с нея в аптека. „Пред мен е висока женска фигура с къса бяла подстрижка. Наоколо не я познаха - д-р Людмила Емилова. Купува си лекарства за 80 лева. „За вас ли са\"? - пита фармацевтката. „Да, за мен\", е краткият отговор. \r\nНе че нещо, ама си спомням нейни интервюта, в които се кълне, че не пие никакви илачи, след като го е ударила на плодове и диета”, възмущава се Петя В. \r\n  \r\n \n\t\t\t\t\t\t", "date": "2018.05.11", "title": "Очевидец: Д-р Емилова лъже, че се лекува само с глад "}
{"url": "http://www.bnews.bg/article/241814-eto_ya_istoriyata_kak_barekov_e_edinstveniyat_balgarin_koyto_zaedno_s_monika_makovey_startira_protsedura_za_izklyuchvane_na_erdogan_i_partiyata_mu_ot_aekr", "text": "\n Николай Бареков доказа пред Европа лидерските си качества и година преди края на първия си мандат като евродепутат успя да затвори устите на противниците.  \r\n\r\n Опитът на фейк медии да обезличат Бареков и успехите на партията му претърпяха пълен провал. Както писа медията ни, ББЦ-Презареди България от 8 юни ще бъде единствен и официален български член на единствената в света Консервативна политическа общност. \r\n\r\n Това разкри Бареков през профила си във Фейсбук, а новината след това беше потвърдена и официално. Така се оказва, че първият българин, член на Алианса застава редом до доказали се консерватори в Европа. \r\n\r\n Припомняме, че още преди да бъде официално признато включването на ББЦ-Презареди България към Алианса, Бареков беше пряк участник в редица важни гласувания. Самият той беше сред водещите лидери в Европа, които поискаха АКРЕ да изключи партията на Ердоган заради нарушаването на фундаменталните човешки права в Турция. \r\n\r\n Българският евродепутат от Групата на Европейските консерватори и реформисти Николай Бареков заедно с румънската си колега Моника Маковей и немски колеги консерватори инициираха подписка за замразяване членството в Алианса на европейските консерватори и реформисти (АЕКР) на бившата политическа формация на Реджеп Ердоган „Партия на справедливостта и развитието“, заради системно нарушаване на човешките права в Турция, писа още през 2016г. Новини.бг. \r\nТова стана по време на провела се днес (б.р. - по онова време) конференция в чешката столица Прага, организирана от най-големия трансатлантически консервативен Алианс в света (АЕКР), в чието ръководство в качеството си на индивидуален член е българският евродепутат. Консервативната асоциация обединява републиканската партия в САЩ и консервативните партии на Великобритания, Австралия, Канада и Полша. \r\nБроени минути след като Бареков представи официално в Прага членството на „България без цензура“ в Алианса на европейските консерватори и реформисти, българският евродепутат в качеството си на индивидуален член на Алинса и член на неговия Изпълнителен съвет заедно с немските си колеги консерватори – проф. Ханс Хенкел, зам.-председател на ЕКР, проф. Бернд Лукке, проф. Бернд Колмел и румънският евродепутат Моника Маковей, известна със своята позиция срещу корупцията на Балканите, внесоха писмена декларация до Асамблеята на АЕКР за стартиране на процедура за незабавно замразяване на членството на турската ПСР. \r\n\r\n Причината, която изтъкнатите европейски консерватори посочиха, е системното нарушаване на човешките права в Р Турция и отстъпването от принципите на демокрацията и върховенството на закона. \r\n\r\n До тази процедура се стигна именно след инициатива от страна на Бареков, а очакванията са тя да приключи успешно. \r\n \n\t\t\t\t\t\t", "date": "2018.05.11", "title": "Ето я историята как Бареков е единственият българин, който заедно с Моника Маковей стартира процедура за изключване на Ердоган и партията му от АЕКР"}
{"url": "http://www.bnews.bg/article/241815-uzhas_tokov_udar_ubi_dete_na_8_godini", "text": "\n Токов удар е причинил смъртта на 8-годишно момченце от с. Български извор. \r\n\r\n Това съобщиха от МВР. Сигнал за инцидента в РУ- Тетевен е постъпил около 21.45 часа вчера. \r\n\r\n По данни родителите детето е влязло да се мие в банята. По първоначална информация, хващайки дръжките на смесителя, монтиран върху бойлера, момчето е било поразено от електрически ток. \r\n\r\n Бойлерът е бил комбиниран на твърдо гориво и електрическо захранване. По случая е образувано досъдебно производство и работата продължава. Назначени са технически експертизи. \r\n \n\t\t\t\t\t\t", "date": "2018.05.11", "title": "УЖАС: Токов удар уби дете на 8 години! "}
{"url": "http://www.bnews.bg/article/241796-galena_izgrya_v_novo_porno_foto_18", "text": "\n Топ пайнерката Галена най-накрая пусна свой проект, чието видео е нискобюджетно, но пък доста провокативно \r\n\r\n Певицата съблазнително и страстно се опипва върху два големи плюшени мечока и при първа възможност или си разкрачва краката, или вири яката си дупара. \r\n\r\n Именно заради тези сцени фолк меломаните, които очевидно я недолюбват, нарекоха клипът й „порното на Галена в нова версия, снимано некачествено, което тийнейджърите наричат класа“. \r\n\r\n  Всъщност проектът „Give me Love” на Галена ще бъде доста показателен за самата нея, за да се увери лично дали има смисъл да налива 6-цифрени суми във видеата към песните си или и тази схема, която прилага за пръв път от много време, също върши добра работа. \r\n\r\n  Шумът не е никак малък покрай парчето, което навъртя близо 423 000 гледания за 2 дни. Снимката вижте  \r\n \n\t\t\t\t\t\t", "date": "2018.05.11", "title": "Галена изгря в ново порно (ФОТО 18+)"}
{"url": "http://www.bnews.bg/article/241798-emanuela_iznasili_elvisa_za_brak", "text": "\n Търпението на Емануела се изчерпа и тя реши да поиска ръката на половинката си Мартин Николов – Елвиса. Вероятно притеснена, че и този път бракът ще й се размине Емануела поиска ръката на гаджето си. След редица опити да си хване \"златна рибка\", днес застаряващата Емануела е готова на всичко. \r\n\r\n “Преди една година срещнах един човек, който много обичам. Той преди малко ми каза, че това са мъжки работи, и трябва той да ми предложи… обаче, мисля, че аз трябва да ти предложа – обърна се към своя любим Мартин Николов – Елвиса Емануела, прекъсвайки участието си в столичен чалга клуб – Така че, би ли се оженил за мен и ще ме обичаш ли до края на живота ми?”, попита звездата на Пайнер своя любим, и той призна, че трябва да приеме, а щастлива певицата запя\": \r\n\r\n „В такова красиво чудовище, аз ли влюбих се… както си искаш имай ме…“, което всъщност е текста от песента й „Съкровище“, предава свидетел от сайта LifeOnline.bg. \r\n\r\n Така Емануела за пореден път стана за резил и стигна до там, че сама да предложи сърцето си на своя избраник. \r\n\r\n Сеирът се случи пред очите на стотици фенове на певицата на живо по време на нейно участие в Студентски град. \r\n \n\t\t\t\t\t\t", "date": "2018.05.11", "title": "Емануела изнасили Елвиса за брак"}
{"url": "http://www.bnews.bg/article/241810-velosipedistat_ot_yuzhniya_park_ostava_v_aresta_roditelite_se_zakaniha_shte_go", "text": "\n 24-годишният Борислав Миланов, който блъсна с колело дете на година и осем месеца в Южния парк в София, остава за 72 часа в ареста. Той е обвинен в нанасяне на телесна повреда по непредпазливост. \r\n\r\n Миланов се предаде днес сам в столичното 4-то РПУ, след като родителите на детето разпространиха вчера негова снимка. \r\n\r\n Пред разследващите обяснил, че е избягал от мястото на инцидента, защото се почувствал застрашен. \r\n\r\n Майката на малката Теа, която беше прегазена в Южния парк, дойде в полицията, за да разпознае беглеца. След удара Борислав не се извинил и не казал, че съжалява. А заплахи срещу него не е имало, твърди Боряна. \r\n\r\n Борислав Миланов има три присъди за последните три години, съобщиха от прокуратурата. \r\n\r\n Родителите на Теа са категорични, че ще го съдят. След удара кракът на детето е счупен на няколко места и тя ще остане в болница още два дни. \r\n \n\t\t\t\t\t\t", "date": "2018.05.11", "title": "Велосипедистът от Южния парк остава в ареста! Родителите се заканиха: Ще го… "}
{"url": "http://www.bnews.bg/article/241805-sled_zagubata_na_finala_za_kupata_na_balgariya_levski_izgoni", "text": "\n Защитникът на Левски Афонсо Фигейредо е пред раздяла със \"сините\" и ще се прибере във френския Рен. \r\n\r\n Афонсо има лека контузия, заради която не може да се представи по най-добрия начин при столичани. \r\n\r\n Португалецът демонстрира силна игра единствено срещу ЦСКА в първия полуфинал за Купата на България, завършил при успех с 2:0 за \"сините\". \r\n \n\t\t\t\t\t\t", "date": "2018.05.11", "title": "След загубата на финала за Купата на България: Левски изгони…"}
{"url": "http://www.bnews.bg/article/241802-vazhno_razkritie_ot_zam_kmeta_na_lovech_toy_prizna_che", "text": "\n Все още няма задържан за нападението над заместник-кмета на Ловеч Цветан Георгиев. Според Георгиев, нападението срещу него е свързано с работата му и той е бил заплашван индиректно. \r\n\"Ключалката на автомобила беше пълна със силикон. Опитах се да го махна и ме нападнаха. Не мога да кажа дали ме удариха с метални, или дървени прътове. Беше ми счупен крака, допълзях до входа и там излязоха съседи. Спаси ме това, че не загубих съзнание\", разказа Георгиев пред НТ. \r\n \n\t\t\t\t\t\t", "date": "2018.05.11", "title": "Важно разкритие от зам.-кмета на Ловеч! Той призна, че… "}
{"url": "http://www.bnews.bg/article/241803-zamestnichkata_na_desi_ivancheva_vkarala_glupovatata_kmetitsa_v_prestapnite_shemi", "text": "\n Зам.-кметицата на „Младост” Биляна Петрова, която беше показно арестувана заедно с шефката си Десислава Иванчева, е била специалист в писането на европроекти. Това обясниха пред „Уикенд” отлично запознати с биографията й. \r\nНейна фирма, която и сега продължава да работи успешно, от години изготвяла проектите, с които получава евросубсидии известната компания „Пършевица” на бизнесмена Димитър Зоров. Биляна Петрова натрупала опит в изготвянето на документите, докато работела в Министерство на земеделието. Дълги години там посветила точно на еврофинансирането и покрай това натрупала и клиенти за проспериращата си частна фирма. Прякорът и в Министерство на земеделието бил Лапачката. В тази държавна служба направила първите си стъпки в корупционните сфери. \r\nПреди да се посвети на печелившия бизнес, в който се въртят големите пари през последните години, Биляна Петрова работила в козметичната компания. Иначе тя е завършила международни икономически отношения, а след това специализирала в Румъния. \r\nСпоред източниците на седмичника, двете с Десислава Иванчева са близки не само от протестите за зеления „Младост”, но и защото апартаментите им били в съседство в квартала. Покрай периода, в която работела в козметична фирма, тя се сближила с Иванчева. \r\nБратът на Бояна Петрова – Елин Христов е високопоставен служител в Световната здравна организация на ООН в Женева. Неговата съпруга Светла пък е одитор с висок международен ранг. Дълги години семейството работило в структурите на Евросъюза в Брюксел. След това Елин Христов спечелил конкурс в Световната здравна организация и се пренесли край Женевското езеро. \r\nБлизките на Петрова били силно притеснени от ареста й. Те били дълбоко убедени, че тя е невинна. „Изкарва достатъчно пари дори само от консултантския си бизнес, защо й е да се замесва в нечисти афери и да преживява целия този резил” – коментирали в семейството.Според други обаче, именно Биляна Петрова е мозъка на рекетьорските схеми в „Младост”, в които е въвлекла и глуповатата Десислава Иванчева. \r\n \n\t\t\t\t\t\t", "date": "2018.05.11", "title": "Заместничката на Деси Иванчева вкарала глуповатата кметица в престъпните схеми"}
{"url": "http://www.bnews.bg/article/241818-mvr_izdirva_vazrastna_zhena_vizhdali_li_ste_ya", "text": "\n Столичното Шесто РУ издирва Станка Тончева Андреев /67 г./ от Ямбол, съобщиха от пресцентъра на МВР. Жената за последно била забелязана около 16 часа 10 май пред УМБАЛСМ „Пирогов“. \r\n\r\n 67 – годишната жена е висока около 160 см, с кафяви очи и прошарена коса. Била е облечена с кафяво сако, червена фанела, кафеникава пола и носела кафява кожена дамска чанта. \r\n\r\n Умоляват се всички, който могат да дадат информация за издирваната, да се обадят на тел.112, 02/9821760, тел. 02/9821755, тел.02/9821791 или в най близкото поделение на МВР. \r\n  \r\n \n\t\t\t\t\t\t", "date": "2018.05.11", "title": "МВР издирва възрастна жена! Виждали ли сте я?  "}
{"url": "http://www.bnews.bg/article/241800-dzhoni_dep_se_sbi_s_menidzhar", "text": "\n Джони Деп все по-често започва да си изпуска нервите не само у дома, но и на обществени места. Най-високо платеният актьор в света нападна мениджъра на локация по време на снимките на престъпния детектив LAbyrinth, съобщава New York Post. \r\n\r\n Инцидентът е станал по време на снимки по улиците в центъра на Лос Анджелис. Деп, който пил през целия ден, се опитал сам да режисира сцена. Когато разрешението за снимките в центъра изтекло, мениджъра по локацията заявил на Деп, че трябва да приключват. \r\n\r\n Холивудската звезда се ядосал и се опитал да го удари. “Той стоеше много близо до него и извика: “Кой си ти? Нямаш права да направиш това!”, разказва източника. След като го дръпнали настрана от мъжа, пияният Джони не се спрял и изкрещял “удари ме ако смееш, ето ти 100 000 долара”. Напоследък актьорът има доста неприятности. След като се разведе с бившата си съпруга Амбър Хърд, той бе съден от бившите си мениджъри, твърдейки, че са го обрали. Днес Деп има проблеми и с бивши охранители, които казват, че ги е третирал като детегледачки и не им плащал редовно. “Избърсвахме му белия прах от под носа, за хората да не разберат, че се дрогира”, казват телохранителите. \r\n \n\t\t\t\t\t\t", "date": "2018.05.11", "title": "Джони Деп се сби с мениджър"}
{"url": "http://www.bnews.bg/article/241721-modelkata_aida_se_razgoni", "text": "\n Миналата през куп футболни легла Аида Яспика отново привлече вниманието на медиите в Италия. Венецуелският модел бе изловена от папараци да се натиска с новото си гадже Матео. \r\nДвамата си размениха ласки на плажа в Маями пред погледите на останалите плажуващи. Те се отдадоха на тях на шезлонг, а край него притичваха деца. \r\nАида и Матео Кавали, който е личният й счетоводител, са заедно от около четири месеца. Доскоро Яспика твърдеше, че е рано да се говори за любов, но случващото се в Маями е повече от красноречиво. \r\n\r\n Аида е известна във футболните среди. През леглото й са минали редица световноизвестни играчи. Сред тях личат имената на Месут Йозил, Адриан Муту, Мохамед Сисоко и др. \r\n\r\n Именно пламенната моделка стана причина Йозил да се раздели с бившата си годеница Манди Капристо. Халфът на \"Арсенал\" кръшкаше на певицата с Яспика, докато играеше в \"Реал\" (Мадрид). \r\n\r\n   \r\n \n\t\t\t\t\t\t", "date": "2018.05.11", "title": "Моделката Аида се разгони"}
{"url": "http://www.bnews.bg/article/241808-poredna_tragediya_mlada_zhena_zagina_sled", "text": "\n Войната по пътищата у нас взе поредната си жертва. Момиче на 23 години е загинало при тежък пътен инцидент на пътя Пловдив – Пазарджик. \r\n\r\n Малко след 7 ч. тази сутрин жената е излязла от пътя и се е ударила в дърво. \r\n\r\n Автомобилът ѝ е смачкан до неузнаваемост. Наложило се е пожарникари да режат част от ламарините на колата, за да извадят тялото на жертвата. \r\n\r\n По първоначални данни леката кола се е движила с висока скорост, а водачката е загубила контрол и е загинала на място след удара в дървото. \r\n \n\t\t\t\t\t\t", "date": "2018.05.11", "title": "Поредна трагедия! Млада жена загина след… "}
{"url": "http://www.bnews.bg/article/241788-80_spasiteli_i_helikopteri_izdirvat_boyan_petrov", "text": "\n Президентът Румен Радев се срещна с посланика на КНР Джан Хайджоу във връзка с операцията по издирване на българския алпинист Боян Петров \r\n\r\n Президентът Румен Радев проведе среща на „Дондуков“ 2 с посланика на Китайската народна република у нас Джан Хайджоу. \r\n\r\n Посланик Хайджоу запозна държавния глава с хода на спасителната операция за откриване на изчезналия български алпинист Боян Петров.  В нея от китайска страна участват 80 спасители, както и хеликоптери. \r\n\r\n   \r\n \n\t\t\t\t\t\t", "date": "2018.05.11", "title": "80 спасители и хеликоптери издирват Боян Петров"}
{"url": "http://www.bnews.bg/article/241789-obrazovatelniyat_ministar_prehvarli_vsichki_otgovornosti_varhu_uchitelite_detsata_da_ne_sa_agresivni_i_da_stanat_dobri_grazhdani", "text": "\n Увеличението на заплатите на учителите да се изтегли от 1 октомври 2018 г. настояват от Синдиката на българските учители (СБУ). Мотивът им е, че тази година ще се пенсионират 4 200 преподаватели. Младите хора трябва да се мотивират да влязат в образователната система и да заместят по подобаващ начин пенсиониралите се учители. \r\n\r\n Това обяви Янка Такева, председател на СБУ на официалната церемония за избор на учител №1 в Националния конкурс \"Учител на годината\", която се провежда в столичен хотел. 27 учители са номинирани в десет направления. \r\n\r\n Такева призова правителството, че още от октомври месец тази година трябва да се отпуснат около 93 милиона лева предвидените в бюджета за 2019 г. Там са заложени 362 милиона лева. \"Смятам, че министърът на финансите Владислав Горанов и премиерът Бойко Борисов ще се съгласят\", надява се Такева. \r\n\r\n Увеличението не трябва да бъде по-малко от 18%, очаква председателят на Синдиката на българските учители. \r\n\r\n На въпрос какви качества трябва да притежава един съвременен преподавател, Такева заяви, че на днешното събитие присъстват 74 учители и всеки един от тях трябва да притежава качества като иновативен преподавател, който да умее да използва съвременните информационни технологии в своята работа. Същевременно той трябва да има собствен методически опит, да бъде комуникативен, грижовен и да бъде човек, който има иновативна политика, която да е приложена в образователната система. \r\n\r\n На официалната церемония по награждаването на учителите присъства и просветният министър Красимир Вълчев. \"Учителите са тези хора, на които ние разчитаме най-много за това да учат и възпитат децата ни, да премахнат агресията и да ги направят добри граждани\", каза министърът. \r\n\r\n На въпрос има ли някакво предварително увеличение на заплатите на преподавателите около празниците, просветният министър изтъкна, че в Наредбата за нормиране и заплащане на труда, се регламентира увеличението на заплатата на учителя три пъти годишно. \"Надяваме се, че тази година в резултат на промените процентът върху увеличението на заплатите ще бъде по-малък\", подчерта той и допълни, че ще е около 6%. \r\n\r\n Вълчев информира, че средната заплата на учителите в момента е 1 080 лв. за педагогическия персонал. Средната основна заплата е малко над 800 лева, в която има допълнителни възнаграждения. \"Имаме високи заплати в някои училища, където брутната заплата е 1 500 лв. за ръководните длъжности, докато за останалите е малко по-ниска\", обясни той, предаде News.bg. \r\n \n\t\t\t\t\t\t", "date": "2018.05.11", "title": "Образователният министър прехвърли всички отговорности върху учителите: Децата да не са агресивни и да станат добри граждани!"}
{"url": "http://www.bnews.bg/article/241790-sluzhitelite_ot_shumenskiya_ekarisazh_na_bunt_sreshtu_babh", "text": "\n Служителите от шуменския екарисаж излязоха на протест пред местната дирекция по безопасност на храните. Причината – спряната дейност на дружеството, което отговаря за обезвреждането на животинските тела и хранителните отпадъци за територията на 18 области от страната. \r\n\r\n Протестиращите поискаха от държавата да разплати дължимите към тях суми. От екарисажа обжалват заповедите за спиране на работата им, но заявиха, че протестите им ще продължат и поискаха оставката на директора на шуменската дирекция по безопасност на храните. \r\n\r\n „От около два месеца тя действа срещу екарисажа с бухалка, в кавички, на два пъти ни затваря предприятието с неоснователни доводи и причини – защото в едно помещение са намерили инспекторите три паяжини, а в друго са намерили олющена мазилка”, заяви управителят д-р Мирослав Александров. \r\n\r\n Директорът на ОДБХ-Шумен д-р Катя Райкинска обаче е на друго мнение: „Нарушенията са от ветеринарна гледна точка и аз като ветеринарен лекар, който е положил Хипократова клетва още в първи курс са изключително груби и изключително опасни за здравето на животните и хората”. \r\n \n\t\t\t\t\t\t", "date": "2018.05.11", "title": "Служителите от шуменския екарисаж на бунт срещу БАБХ"}
{"url": "http://www.bnews.bg/article/241794-trus_razlyulya_provadiya", "text": "\n \r\nЗеметресение с магнитуд 3,2 по скалата на Рихтер е регистрирано на територията на България близо до Провадия, информира Европейският сеизмологичен център. \r\n\r\n Земният трус е усетен в 10,26 ч. с епицентър на 3 км югоизточно от Провадия и на 38 км западно от Варна, с дълбочина 3 км. Огнището е на дълбочина 3 км. Засега няма данни за материални щети. \r\n\r\n Неотдавна, на 8 март, малко след полунощ в Провадия имаше земетресение със сила 3,5 по скалата Рихтер. \r\n  \r\n \n\t\t\t\t\t\t", "date": "2018.05.11", "title": "Трус разлюля Провадия!"}
{"url": "http://www.bnews.bg/article/241785-lili_ivanova_bila_lyubovnitsa_na_gundi", "text": "\n Лили Иванова е минала като любовен тайфун – за кратко, но с пълната си сила, през живота на легендарния Георги Аспарухов – Гунди. През 60-те години прохождащата на сцената певица завъртяла главата на феномена от „Левски”, призна пред „Таблоид” източник от храма на Мелпомена, пряк свидетел на аферата с половин век давност. \r\n  \r\nЗаварката станала през 1965 г, когато и двамата са имали сериозни връзки – певицата вече е официално омъжена за втори път – за джаз композитора и пианист Иван Пеев. Любимецът на „сините” пък семеен с волейболистката Величка Маркова, с която сключва граждански брак през 1963 г. Лили и Гунди се срещат на снимачната площадка на първата българска реклама, която хвали достойнствата на емблематичната за ранния соц оранжада „Тексим”. \r\nТекстът на клипа гласи: „Само „Тексим” ни разхлажда, само „Тексим” против жажда” на фона на музика, написана от Петър Ступел. Името на безалкохолното идва от легендарното предприятие на Георги Найденов, „първият капиталист на България”, който довежда и гиганта в индустрията „Кока-кола”.На кадрите от първия рекламен клип бъдещата прима, тогава все още очакваща своя звезден миг, пее римувания слоган на оранжадата, докато край нея любимците на България – футболистът Георги Аспарухов и комикът Георги Парцалев, жадно преглъщат разхладителната напитка. \r\n„Гаджосаха се покрай снимките. Веднага се харесаха. Знаехме, че имат връзка, но двата се криеха, за да не огорчат половинките си. Беше някакво животинско привличане, на което те не устояха. Цялата история приключи след половин година, някъде в началото на 1966 г. Лили реши, че няма смисъл да продължава да изневерява на великия джазмен Иван Пеев, на когото се врече във вярност само месеци по-рано – на 15 март 1965-а. Смяташе Гунди за много привлекателен, но спортист, а тя си падаше по мачовци от арт среди”, описа драмата източник на Таблоид. \r\nГодината, в която се запознава с дивата от Кубрат, е наистина знаменателна за Гунди, защото тогава се ражда синът му Андрей. Централният нападател, обявен за най-великия български футболист на XX век, става заслужил майстор на спорта и носител на сребърен „Народен орден на труда“ пак през 1965-а. \r\n  \r\n \n\t\t\t\t\t\t", "date": "2018.05.11", "title": "Лили Иванова била любовница на Гунди "}
{"url": "http://www.bnews.bg/article/241807-izvanredno_100_choveka_shte_tarsyat_boyan_petrov_vizhte_kakav_slozhen_plan_za_deystvie_zapochva", "text": "\n Около 100 души от китайска страна са мобилизирани в издирвателната и спасителна операция на Боян Петров, заяви посланикът на Китай у нас Джан Хайджоу. \r\n\r\n Групата е съставена от опитни алпинисти, медици и хора, които ще отговарят за логистиката. Към базов лагер 1 вече се изкачват 12 алпиниста. Предвижда се седем от тях да продължат към базов лагер 2. \r\n\r\n В екипа ще вземат участие алпинисти с много изкачвания на Шиша Пангма. \r\n\r\n На място е изградена и хеликоптерна площадка, но времето не позволява да се извършват полети в момента. При първа възможност машините ще облетят района около базовите лагери. \r\n\r\n Прогнозата за времето показва, че утре отново ще бъде облачно, ще вали сняг и вятърът ще бъде по-силен, но на 13 май ще има прозорец от по-хубаво време. Очаква се тогава спасителните екипи да тръгнат от лагер 3 нагоре към върха. \r\n \n\t\t\t\t\t\t", "date": "2018.05.11", "title": "Извънредно: 100 човека ще търсят Боян Петров! Вижте какъв сложен план за действие започва… "}
{"url": "http://www.bnews.bg/article/241793-strashna_gledka_dve_pomleni_koli_pri_tezhka_katastrofa_v_sofiya_na_okolovrastnoto", "text": "\n Около 12.15 часа е подаден сигнал за тежко пътнотранспортно произшествие между два леки автомобила в района Околовръстен път и бул. \"Цар Борис III\". \r\n\r\n Според МВР трима са пострадалите двама мъже и 19-годишна жена. Те са откарани в различни болници, като по първоначална информация не са в тежко състояние. \r\n\r\n Една от версиите е, че инцидентът е бил предизвикан от млад шофьор на около 23 години. Младежът е излизал от столичния булевард \"Цар Борис трети\" и на кръстовището с околовръстния път е ударил друг движещ се автомобил. \r\n\r\n Трафикът  се регулира от екипи на Пътна полиция. Тепърва ще се установяват причините за пътния инцидент. \r\n \n\t\t\t\t\t\t", "date": "2018.05.11", "title": "Страшна гледка: Две помлени коли при тежка катастрофа в София на Околовръстното!"}
{"url": "http://www.bnews.bg/article/241777-lihvari_vzemat_apartamenta_na_rachkov_vodeshtiyat_lekuva_nervite_si_s_alkohol", "text": "\n \r\nГолеми ядове и неволи бере Димитър Рачков в последно време. Лихвари тормозят актьора, след като брат му Петър отново се проявил с криминални изцепки. Близки до семейството на актьора споделят, че освен с крупни суми, той е изгорял и с цял апартамент. \r\nБратът на шоузвездата бил сериозно задлъжнял на бургаски лихвари. Само месечните му лихви възлизат на близо 8 000 лева, а главницата на заема била 100 бона. Тъй като актьорът не успял да погаси всички задължения, въпреки че претопил част от тях, се наложило да се раздели и с едно от семейните жилища, обитавано от брат му Петър. \r\n\r\n Освен дълговете, водещият на „Като две капки вода” плащал и хонорарите на мастити адвокати, които се борят да изчистят тъмното досие на брат му. За последно Митко се бръкнал надълбоко преди по-малко от месец, когато му станало ясно, че роднината му е бил арестуван след акция в дома си в бургаския квартал „Възраждане”. \r\n\r\n При претърсването разследващите иззели общо 6 съмнителни обекта, сред които и голям буркан с прах. Въпреки твърденията му, че това са сушени билки и хранителни добавки, изследванията показали, че става дума за метамфетамин. И в момента той е пуснат от ареста, но от Окръжна прокуратура умували дали да му повдигнат обвинение само за притежание на наркотици или и за разпространение. \r\n\r\n В рамките на последната година това е третата криминална проява на Петър Рачков, който по-рано бе хванат в подвижна нарколаборатория. А после бе изловен и да кара без шофьорска книжка. За второто провините бургазлията се размина само с минимална глоба, тъй като съдът го призна за социално слаб. Истината обаче е, че благодарение на известния си брат, Петър отървал затвора. \r\nДимитър Рачков пък много тежко преживял разочарованието от брат си. Той още преживява раздялата с Мария Игнатова, а хора от екипа на „Капките” разкриват, че Митко често лекувал нервите си и лошото настроение с алкохол и често можел да бъде засечен да се черпи с мъжка компания из чалготеките в Студентски град. \r\n  \r\n \n\t\t\t\t\t\t", "date": "2018.05.11", "title": "Лихвари вземат апартамента на Рачков, водещият лекува нервите си с алкохол "}
{"url": "http://www.bnews.bg/article/241795-ekskluzivno_kitayskiyat_poslanik_s_izvanreden_brifing_za_operatsiyata_po_izdirvaneto_na_boyan_petrov", "text": "\n Китайският посланик в България Джан Хайджоу ще даде извънредна пресконференция от 15 ч. във връзка с операцията по издирването на изчезналия в Хималаите български алпинист Боян Петров, предаде Канал 3. \r\n\r\n Припомняме, че по-рано днес  по повод спасителната операция. Посланик Хайджоу запозна държавния глава с хода й. \r\n\r\n Посланик Хайджоу запозна държавния глава с хода на спасителната операция за откриване на изчезналия български алпинист Боян Петров.  В нея от китайска страна участват 80 спасители, както и хеликоптери. \r\n \n\t\t\t\t\t\t", "date": "2018.05.11", "title": "ЕКСКЛУЗИВНО: Китайският посланик с ИЗВЪНРЕДЕН брифинг за операцията по издирването на Боян Петров!"}
{"url": "http://www.bnews.bg/article/241760-poreden_trus_za_nzok_dashterite_na_vtorata_pochinala_patsientka_zapochvat_delo_sreshtu_lazhite_na_kasata", "text": "\n Дъщерите на пациентка,  завеждат дело срещу Здравната каса за изнасяне на невярна информация по случая. Това обяви Пенка Георгиева от Пациентски организации „Заедно с теб”. \r\n\r\n За новия случай с възрастната жена от София се разбра вчера. Тя трябвало да доплати 10 000 лева за поставянето на клапата. \r\n\r\n От Здравната каса в свое становище обясниха, че изборът да се чака за операция е на дъщерята на починалата жена. \r\n\r\n Ето и цялото обяснение по случая на пациентските организации:  \r\n\r\n Във връзка със смъртта на г-жа Теохарова, загинала докато чака одобрение от НЗОК за медицинско изделие за аортна стеноза, съм упълномощена от дъщерите ѝ да ви съобщя, че завеждат дело срещу НЗОК за изнасяне на невярна информация в медиите от пресцентъра на НЗОК. \r\n\r\n Дъщерите са подписали нужните документи за искане за въпросното медицинско изделие за транскатетърно протезиране в края на януари и по никакъв начин не са се отказвали от искането си за тази медицинска дейност и това медицинско изделие. \r\n\r\n Дъщерите през тези над 3 месеца, в които все още нямат отговор от НЗОК за одобрение, са се свързвали постоянно с лекуващия лекар и са чакали отговор. \r\n\r\n Никой от НЗОК не се е свързал с тях все още. \r\n\r\n Дъщерите завеждат делото в памет на майка си, г-жа Теохарова, която последните дни, преди да загине постоянно е питала кога ще влиза в болница да ѝ направят нужната интервенция, а те не са смеели да ѝ кажат, че приемът ѝ в болницата се бави поради проблеми с получаването на одобрение на необходимото за интервенцията медицинско изделие. И докато дъщерите ѝ чакат одобрение от НЗОК, майка им не успява да го дочака. \r\n\r\n В тази връзка очакваме оповестяването на официален документ от НЗОК, кой да доказва твърдението в прессъобщението, че дъщерите са се отказали от медицинското изделие. \r\n\r\n Пациентите са в невъзможност да доплащат променените цени на медицински изделия от 1.04.2018 г., а болниците са във финансова невъзможност и риск от фалит, ако те поемат разликите. \r\n\r\n Министерство на здравеопазването и НЗОК ни вкараха в омагьосан кръг, както нас пациентите, така и болниците. \r\n\r\n Нашите пациенти задават отново въпроса към институциите вярно ли е твърдението на бившия подуправител на НЗОК д-р Димитър Петров, че г-жа Жени Начева е подправила документите на Комисията на НЗОК с цените на някои медицински изделия, и е внесла в Надзорния съвет незаконно подправени цени, тъй като това създава високо напрежение сред пациентите? \r\n\r\n Настояваме, ако не е вярно, институциите да излязат с опровержение. \r\n\r\n Очакваме официални отговори. \r\n\r\n С уважение: Пенка Георгиева \r\nПациентски организации „Заедно с теб” \r\nАсоциация за репродуктивно здраве, бременност и грижи за децата „Усмихни се” \r\nАлианс на трансплантираните и оперираните АТО „Бъдеще за всички” \r\nАсоциация на пациентите със сърдечно-съдови заболявания \r\n \n\t\t\t\t\t\t", "date": "2018.05.11", "title": "Пореден трус за НЗОК: Дъщерите на втората починала пациентка започват дело срещу лъжите на Касата!"}
{"url": "http://www.bnews.bg/article/241778-tri_chasa_operirat_prebitiya_zam_kmet_na_lovech_politsiyata_razsledva_revnost_kato_prichina_za_napadenieto", "text": "\n Две тежки паралелни операции е претърпял вчера в плевенската болница зам.-кметът на Ловеч Цветан Георгиев. Той беше нападнат пред дома си с брадва от неизвестен мъж. \r\n\r\n Наложило се е в продължение на 3 часа да се правят интервенции едновременно на глава и крайник заради изключително сериозните наранявания, обясни пред камерата на bTV кметът на града Корнелия Маринова. Тя е говорила с него късно снощи. \r\n\r\n \"Съмненията ни навеждат към горския сектор и дейностите и нередностите, които сме установили\", посочи тя. Става дума за два сигнала до прокуратурата, като проверката по единия от тях продължава. Сигналите се подготвят от специалисти, зам.-кметът съгласува с подписа си, а градоначалникът официализира, обясни процедурата Маринова. \r\n\r\n По думите й Георгиев е видял нападателя си, но той е бил с маска. Корнелия Маринова беше категорична, че сигналите за нередности няма да спрат. Нейният колега ще се върне на работа вероятно след месец - месец и половина. \r\n\r\n Полицията работи по всички версии за нападението, включително и ревност. \r\n \n\t\t\t\t\t\t", "date": "2018.05.11", "title": "Три часа оперират пребития зам.-кмет на Ловеч, полицията разследва ревност като причина за нападението!"}
{"url": "http://www.bnews.bg/article/241780-koy_e_tozi_naglets_barovets_parkira_na_ulitsata_i_otide_da_vecherya", "text": "\n \r\nБаровец паркира лъскавото си возило по средата на улицата и… отиде да вечеря. Това е пореден пример за безумието по БГ пътищата. Възмутени пловдивчани снимаха Мерцедес, който е заключен насред пътното платно пред заведение в Кършияка. \r\n„Как е възможно да се паркира по този начин пред ресторантите”, пита се жената, видяла наглата среднощна случка. И коментира, че подобни гледки вече са ежедневие, а шофьорите в Пловдив стават все по-безочливи, съобщава trafficnews. \r\n  \r\n \n\t\t\t\t\t\t", "date": "2018.05.11", "title": "КОЙ Е ТОЗИ НАГЛЕЦ? Баровец паркира на улицата и отиде да вечеря!"}
{"url": "http://www.bnews.bg/article/241699-elen_koleva_pak_se_razgoni", "text": "\n Невероятна провокация направи Елен Колева в социалните мрежи. Съвсем в синхрон с вечния рефрен „Дали тя закъсня, или времето бързаше”, звездата се пусна с уникално дръзки снимки в интернет. Исторически мераци удрят хубавата Елен, а тя въобще не си дава труд, за да скрие този факт. Звездата от „Забранена любов” е в абсолютно еротично настроение в последните дни, пише „България днес”. \r\n\r\n Тя мина като валяк през коравия бизнесмен Сашо Найденов, а после и през нежния поет Калин Терзийски.Елен сама се предложи с палещ кадър в социалните мрежи. Споменът е от близкото минало и определено не скрива почти нищо от тялото на изкусителката. На фотоса, драматичната актриса е в оскъдна рокля, под която прозира заоблено, стегнато и заголено барабанче. \r\n \n\t\t\t\t\t\t", "date": "2018.05.11", "title": "Елен Колева пак се разгони"}
{"url": "http://www.bnews.bg/article/241791-politsaite_se_legitimirat_s_iztekli_sluzhebni_karti_mvr_zakonni_sa", "text": "\n Униформените пътни полицаи в страната правят проверки с изтекли служебни карти. Това става ясно от сигнал на Михаил Душев, който в профила си във Фейсбук публикува видео. От кадрите става ясно, че полицаите, които го спират за проверка на пътя, удостоверяват самоличността си със служебни карти, изтекли през 2016 година. \r\n\r\n Душев е записал проверката с мобилния си телефон. Мъжът чете текст от Закона за движение по пътищата, според който пътният полицай е длъжен да се легитимира. В чл. 170 ал. 5 от ЗзДП е посочено, че \"служителят, осъществяващ контрол, представя на спрения за проверка участник в пътното движение полицейски знак или служебна карта. Когато е необходимо, той може да покани спрения водач да излезе от превозното средство\". \r\nОказва се, че удостоверенията, които и двамата полицаи показват на спрения за проверка шофьор, са изтекли през 2016 година. Михаил Душев пита униформените защо се легитимират с невалидни документи, на което не получава отговор. Вместо това униформените му предлагат да го заведат до районното управление, където да получи отговор от прекия им началник.   \r\n\r\n „Аз не съм длъжен да ви обясня защо съм с такъв стикер. Може да се обърнете към Дирекцията, не към нас. Има началник на районното управление, на когото можете да зададете въпросите си”, заявява единият от униформените полицаи. \r\n\r\n В същото време полицаите държат да проверят водача, който обаче показва документите си за самоличност през стъклото на автомобила. \r\nВидео завършва с това, че Душев се обажда на 112. Предложението е прието \"радушно\" и от двамата полицаи. От кадрите не става ясно как приключва случаят. OFFNews опита да се свърже с автора на видеото, но към момента на публикуване на материала той не върна отговор. \r\nВ същото време от МВР поясниха, че са запознати с проблема с изтеклите служебни карти. От пресцентъра на ведомството заявиха за OFFNews, че тези удостоверения са с удължен срок на действие по силата на подзаконов нормативен акт - инструкция на министъра на вътрешните работи от март тази година. \r\n\r\n \"Съгласно „Инструкция № 8121з-282 от 15 март 2018 Г. за определяне вида, условията и реда на издаване и ползване на служебните карти в Министерството на вътрешните работи”, параграф 2 „Поставените върху служебните карти контролни холограмни стикери за 2016 г. могат да се ползват до 30.06.2018 година”, посочиха от МВР. \r\n\r\n Според бившият вътрешен министър Емануил Йорданов изтеклите карти не правят полицаите нелегитимни: \r\n\r\n Въпреки, че холограмата на служебните карти е от 2016 година, полицаите са напълно легитимни, тъй като те стават служители на МВР след наредена заповед за назначаване. Тази карта е с цел идентифициране пред гражданите. Въпросът е защо е създаден този нормативен акт, вместо да бъдат подменени стикерите и кой го е написал, тъй като той води до объркване на гражданите и нарушаване на комуникацията между органите на реда и обществото, заяви за OFFNews той.  \r\n\r\n Как да очакваме гражданите да спазват закона когато органите на властта не го спазват?!, коментира от своя страна Атанас Атанасов от Демократична България коментира в профила си във Фейсбук.  \r\n \n\t\t\t\t\t\t", "date": "2018.05.11", "title": "Полицаите се легитимират с изтекли служебни карти, МВР: Законни са!"}
{"url": "http://www.bnews.bg/article/241781-mvr_izleze_v_otpuska_v_balgariya_nyama_tsentraliziran_pazar_na_droga", "text": "\n В България няма централизиран пазар на дрога, няма монопол на лидери като от миналото, каза вътрешният министър Валентин Радев по време на парламентарния контрол, цитиран от БТА. \r\n\r\n Валентин Радев в отговор на актуален въпрос на Диана Саватева от ГЕРБ за наркотиците и тяхното разпространение сред децата и младежите. \r\nНа пазара на дрога най-много се продава канабис, стимуланти - амфетамини и метаамфетамини, както и екстази, посочи той. \r\nНай-често продажбите стават на големи концерти и в нощни заведения. На пазара обаче се появяват нови видове синтетична дрога. През 2016 година са регистрирани 60 нови вида. \r\nГоляма част от пазара е изнесен вече в интернет. \r\n\r\n Радев цитира статистика, според която 14 на сто от всички престъпления, свързани с дрога, са извършени от тийнейджъри на възраст 14-18 години. Най-често дилърите на дрога са на възраст от 18 до 30 г., съобщи вътрешният министър. \r\n\r\n Саватева се поинтересува специално за синтетиката. Метафорично казано, те изпържват мозъка и рушат личността, коментира бившата журналистка от Бургас, позовавайки се на становището на психиатри и психолози. \r\n\r\n Именно Бургас е сред водачите в класацията у нас по разпространение на дизайнерска дрога, разкри министърът и обобщи, че само за година са били регистрирани 60 нови психоактивни вещества. Валентин Радев призна, че е по-трудно за МВР да следи дизайнерската дрога. \r\n\r\n Проблемът е, че се продават през интернет, призна вътрешният министър и добави, че все пак това било \"във фокуса на нашето внимание\". Иначе МВР си партнирало добре в наркобитката с Митниците и МОН, предаде Канал 3. \r\n\r\n \r\n  \r\n \n\t\t\t\t\t\t", "date": "2018.05.11", "title": "МВР излезе в отпуска: В България няма централизиран пазар на дрога"}
{"url": "http://www.bnews.bg/article/241792-reshetki_za_desetoklasnika_opital_da_ubie_gard_vav_varna_sauchastnikat_mu_oshte_se_izdirva", "text": "\n Варненският окръжен съд потвърди постоянната мярка за неотклонение „Задържане под стража“ на десетокласника Кристиян Т. от Варна, срещу когото се води наказателно дело за опит за умишлено убийство по хулигански подбуди, извършено в съучастие. Издирването на съучастника на ученика продължава, съобщиха от държавното обвинение. \r\n\r\n Тежкото умишлено престъпление е било извършено на 28 януари 2018 г. около 2 часа след полунощ пред дискотека „Гетсби“ в района на спирка „Акациите“ във Варна. Пострадалият е 36-годишният охранител на заведението Армен А., на когото двамата съучастници нанесли порезно-прободни рани в крака и гърдите. \r\n\r\n До разправата с охранителя се стигнало, след като младежите били изведени извън дискотеката заради поведението им. Пред „Гетсби“ навършилият 16 години Кристиян държал бодигарда, докато съучастникът му нанасял около 15 удара с нож в краката и гърдите на 36-годишния пострадал. Един от ударите попаднал в сърдечната област на Армен А., който бил спасен благодарение на бързите действия на медиците. \r\n\r\n В съдебната зала защитата на ученика поиска определянето на по-лека мярка за неотклонение. Представителят на Окръжната прокуратура във Варна обаче се противопостави и припомни, че Кристиян има предишни криминални регистрации. \r\n\r\n Наказателният кодекс предвижда за опит за умишлено убийство по хулигански подбуди най-тежкото наказание – лишаване от свобода от 15 до 20 години, доживотен затвор или доживотен затвор без замяна. Непълнолетните извършители на това деяние се наказват с лишаване от свобода от 5 до 12 години, когато са навършили 16 години.  \r\n\r\n Определението на Варненския окръжен съд, с което бе потвърдена първоначално наложената мярка за неотклонение „Задържане под стража“ на непълнолетния Кристиян Т., подлежи на обжалване пред Апелативния съд. \r\n \n\t\t\t\t\t\t", "date": "2018.05.11", "title": "Решетки за десетокласника, опитал да убие гард във Варна, съучастникът му още се издирва"}
{"url": "http://www.bnews.bg/article/241786-makron_bukvalno_zashlevi_boyko_evropa_e_otvorena_no_neyniyat_izbor_ne_e_na_nay_malkite_stapki_v_poslednata_minuta", "text": "\n   \r\n\r\n Френският президент Емануел Макрон на два пъти се обърна поименно към българския премиер в своя реч пред елита на ЕС в Германия. Вчера той бе удостоен с годишната награда Карл Велики за своята визия за нова Европа, а гост на церемонията бе и Бойко Борисов. \r\n\r\n Но вече не вярвам в Европа, която може постоянно да чака 28-те днес, от утре 27-те да се споразумеят за абсолютно всичко\", каза Еманюел Макрон. \r\n\r\n И добави: \r\n\r\n \"Трябва да кажем - защото винаги е така, откакто сме се появили - че някои хора имат силата на душата, характера, волята да се движат напред, ако правилата са ясни. Вратите са отворени, така че всеки, в деня, в който го иска и може, може да се присъедини към тях.  \r\n\r\n Повод за думите му е визията за т.нар. Европа на две скорости и стратегията в следващия финансов период ЕС да обвърже фондовете си с реалното му изпълнение и върховенството на закона в държавите членки. \r\n\r\n Бившият ни посланик в Москва Илиян Василев разтълкува казаното от Макрон така: \r\n\r\n Или че заслугите му за Западните Балкани са търгуем актив срещу приемане без реформи.\" \r\n\r\n В речта си Еманюел Макрон призова още германския канцлер Ангела Меркел да преосмисли как германската мания към бюджетна дисциплина се отразява на европейския проект. \" , каза той. \r\n\r\n Френският държавен глава апелира Европа да се обедини в днешния все по-сложен свят и пред едностранните действия на САЩ по въпроси като климата и иранското ядрено споразумение. \r\n\r\n Макрон косвено разкритикува склонността на американския президент Доналд Тръмп да решава вместо европейците. \"Ако приемем други велики сили, включително съюзници и наши приятели от най-тежките моменти в историята ни, да се поставят в положение да вземат решения вместо нас за дипломацията или сигурността ни, принуждавайки ни понякога да поемаме големи рискове, значи вече не сме независими\", отбеляза той, предаде OFFNews. \r\n\r\n Междувременно в парламента пред журналисти вътрешният министър Валентин Радев издаде как Бойко решава проблемите в държавата: \r\n \n\t\t\t\t\t\t", "date": "2018.05.11", "title": "Макрон буквално зашлеви Бойко: Европа е отворена. Но нейният избор не е на най-малките стъпки в последната минута!"}
{"url": "http://www.bnews.bg/article/241783-kade_sme_nie_polskite_deputati_si_otryazaha_zaplatite_s_20", "text": "\n Полският парламент гласува вчера безпрецедентно намаляване с 20% на заплатите на депутатите, за да потуши скандал, породен от щедри бонуси, които консервативното правителство си отпусна, съобщи Франс прес. \r\n\r\n Законопроектът, който засяга както 460-те членове на долната камара (Сейм), така и сенаторите, бе одобрен от 240 депутати от консервативното мнозинство. Двама гласуваха против и петима се въздържаха, а депутатите от опозицията бойкотираха вота и скандираха \"крадци\". \r\n\r\n Мерките бяха обявени миналия месец от лидера на управляващата партия \"Право и справедливост\" Ярослав Качински. Това стана, след като медии разкриха, че министрите от \"Право и справедливост\" са получили премии, възлизащи на от 15 до 19 хиляди евро. \r\n\r\n Тези суми изглеждат големи за страна, където средната месечна заплата е около 1000 евро. Заплатата на полски депутат е около 2350 евро. \r\n \n\t\t\t\t\t\t", "date": "2018.05.11", "title": "Къде сме ние? Полските депутати си отрязаха заплатите с 20%!"}
{"url": "http://www.bnews.bg/article/241758-karl_lagerfeld_merkel_me_otvrashtava_shte_se_otkazha_ot_germansko_grazhdanstvo", "text": "\n \r\nСветовният моделиер Карл Лагерфелд е готов да се откаже от германско гражданство. Ще го направи в знак на протест заради лошата политика на Меркел. Това звездата заявава в последното си интервю, съобщава Vistanews. \r\nМоделиерът аргументира крайното си решение с неадекватната политика на Меркел по отношение на мигрантите. Легерфелд и до днес не може да си обясни, как така Меркел е отворила широко вратите за милиони мигранти, които създават все повече проблеми на всички германци.                                                               Франция, която всички знаем като държава, която винаги е защитавала човешките права, се съгласи да приеме на територията си само 30 хиляди бежанци. У нас се случва някакво безумие, - недоумява моделиерът, който често е изразявал открито гражданската си позиция. \r\nМеркел предизвика у мен чувство на отвращение, - не крие чувствата си Лагерфелд. Затова той е взел решение да се откаже от германското си гражданство. \r\nЛагерфелд не критикува Ангела Меркел за първи път. Преди време той сравни нейното поведение с това на Хитлер. \r\n  \r\n \n\t\t\t\t\t\t", "date": "2018.05.11", "title": "Карл Лагерфелд: Меркел ме отвращава! Ще се откажа от германско гражданство!"}
{"url": "http://www.bnews.bg/article/241757-oblasten_upravitel_i_protezhe_na_vitsepremiera_simeonov_neotkrivaema_za_sada", "text": "\n Областеният управител на Стара Загора Гергана Микова, която се прочу и с прозвището \"голямата нужда\", поради факта, че се е сдобила по престъпен начин с общинско жилище като крайно нуждаеща се,  отново се прочу. Протежето на вицепремиера Симеонов този път се оказа неоткриваема за съда! Месеци наред старозагорския съдия не може да започне дело № 945 от 2018 г., тъй като Микова, която е ответник по делото, е неоткриваема. \r\n\r\n Призовкарите на Районен съд -Стара Загора са се хванали за главите и се питат ходи ли на работа областният управител, тъй като и на работното ѝ място не е открита. Стигнало се дори до куриоза председателя на общински съвет Стара Загора да получи призовката вместо Микова, за да не се шиканира делото, но съдът постановил, че същият не е упълномощен да приема призовката от името на Микова и започнало ново издирване на областния управител Гергана Микова. \r\n\r\n Вероятно протежето на WC министъра получава вещи указания от неговите адвокати как да заобикаля закона, за да не застане на подсъдимата скамейка. \r\nСтарозагорски граждани са готови да окажат съдействие на съда по издирването на Микова, за да може г-жа \"голяма нужда\" да  усети законността, която е призвана по Конституция да брани, върху своята глава. \r\n \n\t\t\t\t\t\t", "date": "2018.05.11", "title": "Областен управител и протеже на вицепремиера Симеонов, неоткриваема за съда!"}
{"url": "http://www.bnews.bg/article/241714-emiliya_s_romantichna_vakantsiya_v_rim", "text": "\n Годеникът на Емилия – Жорж Башур, я изненада с романтична ваканция в Рим. \r\n\r\n Двамата се насладиха на няколко прекрасни дни във Вечния град, известен с великолепната си архитектура. Влюбените споделиха фотоси от най-емблематичните забележителности в италианската столица, а феновете на попфолк дивата споделиха, че не са я виждали по-широко усмихната, писа „Телеграф“. \r\n\r\n Заредени с пролетно настроение, двамата се върнаха в България, като причина за обратния полет били професионалните ангажименти на блондинката. \r\n \n\t\t\t\t\t\t", "date": "2018.05.11", "title": "Емилия с романтична ваканция в Рим"}
{"url": "http://www.bnews.bg/article/241772-ot_poslednite_minuti_helikopterite_spryaha_tarseneto_na_boyan_petrov", "text": "\n Лоши новини за изгубения на хималайския връх Шиша Пангма български алпинист Боян Петров. Трите спасителни хеликоптера, на които толкова много се разчиташе, засега не могат да се включат в спасителната операция. \r\n\r\n Машините са се качили на 5000 метра височина, т.е. на нивото на базовия лагер, но са преустановили изкачването заради силен вятър. Реалната им цел е височина около и над 7000 метра, където са лагер 2 и лагер 3, непретърсени все още от екипите, които действат по земя. \r\n\r\n Очакванията са по-късно днес вятърът да утихне и опитите хеликоптерите да продължат търсенето. \r\n\r\n Припомняме, че според прогнозите спасителите има два дни - днес и утре, за да намерят Петров, тъй като времето ще се влоши и ще има опасност за самите тях, съобщи БЛИЦ. \r\n \n\t\t\t\t\t\t", "date": "2018.05.11", "title": "От последните минути: Хеликоптерите спряха търсенето на Боян Петров!"}
{"url": "http://www.bnews.bg/article/241759-vatreshen_chovek_e_pomognal_na_sluzhitelite_ot_zdravnata_kasa_v_plovdiv_da_tochat_milioni", "text": "\n \r\nНад 1,1 милиона лева са източени от Здравната каса в Пловдив. Това обявиха от прокуратурата. Двама души на ръководни позиции бяха арестувани с подкуп от 50 000 лева. В престъпната схема са участвали собственик на верига аптеки и социално слаб мъж, на чието име са се водили фиктивни аптеки. Мозъкът на схемата, според прокуратурата, е бизнесменът Николай Александров. \r\n\r\n „На този етап не е установено дали има замесени лица на централно ниво. Обвиняемите длъжностни лица са се възползвали от несъвършенства в софтуера”, заяви в „Здравей, България окръжният прокурор на Пловдив Румен Попов. Ще бъдат предприети мерки за това дали се е случвало и по отношение на други пациенти. Има такива данни, но не става въпрос за такива суми, поясни прокурорът. \r\n\r\n „Някои от лекарствата струват между 25 и 35 000 лева. Двама пациенти за месец са 70 000 лева. Сумата от 89 000 лева беше по рецепти само от четирима души”, каза още Румен Попов. \"Случващото е изключително нагло на фона на постоянното обясняване, че няма пари и затова няма лекарства. Очевидно схемата е добре измислена, смазана и работеща. Абсолютно е възможно тя да се случва и на други места. Надявам се прокуратурата да стигне докрай. На централно ниво Здравната каса има софтуери, инвестират се милиони и такива неща би трябвало да се засичат”, коментира Станимир Хасърджиев от Националната пациентска организация. \r\n\r\n Голямата загадка е как така се дублират имена. Това показва, че всичко е тръгнало вътре от Здравната каса. Няма как външен човек да знае, че съществува такава пробойна в системата”, заяви от своя страна Николай Костов, собственик на верига аптеки.   \r\n\r\n „Това е много сериозен сигнал за пробив в контролната система на Здравната каса. Не е възможно това да е станол без помощ от страна на вътрешен човек. Най-вероятно и по другите регионални каси се случва подобно нещо. Аз отдавна предвиждах подобна схема, като си мислех, че е възможно да има фиктивни пациенти. По системата могат да е раздават подкупи и да се създават съвсем истински клиенти, които всъщност не са болни”, допълни Костов. \"Над 15 претърсвания и изземвания са извършени в сряда. Сумите, които са открити при Деспотов са в пъти по-високи от подкупа, с който е хванат. Деспотов демонстрира още преди ареста много висок стандарт на живот, който тотално не отговаря на заплатата, която е получавал\", завърши Костов. \r\n  \r\n \n\t\t\t\t\t\t", "date": "2018.05.11", "title": "Вътрешен човек е помогнал на служителите от Здравната каса в Пловдив да точат милиони"}
{"url": "http://www.bnews.bg/article/241719-ivayla_bakalova_se_pohvali_s_godezhen_prasten_za_60_bona", "text": "\n Ивайла Бакалова вече е започнала подготовка за сватбата си. Миската, която засега предпочита да не дава много гласност на щастието си в любовта, е предприела най-важната стъпка за всяка бъдеща булка – издирването на рокля. Ивайла вече обиколила бутици в Лондон и Дубай, и се спряла на няколко идеи за тоалета си. Още обаче се колебаела дали да не възложи изпълнението на тоалета си на роден дизайнер и с това да спести някой и друг лев.  \r\n\r\n Пресметливостта на бъдещата младоженка никак не е изненадваща. Ивайла винаги се е опитвала да живее удобно, но не и в разсипничество. Миската е израснала в тежки времена и знае стойността на парите. За това и много мразела, ако живее на кредити и в дългове. „Имам един хубав живот, но в никакъв случай не мога да заявя, че харча милиони”, шегувала се е не веднъж с положението си красавицата.  \r\n\r\n Навярно за това и пословичната стиснатост на бъдещия й мъж - ресторантьора Веселин Денков, известен с прякора Веско Брадата, не я дразни особено много. Бизнесменът се слави сред родния хайлайф като истински сметкаджия, което не рядко става причина за шеги по негов адрес. Бакалова обаче имала съвсем различни виждания за поведението на любимия си мъж, който не отговаряли на обвиненията на останалите. Според нея той просто не обичал да парадира както други със средствата си, а да ги използва разумно.  \r\n\r\n Разбира се, че мъжът, с когото ще създаде семейство, може да си позволи да я глези, не е тайна за никого. Само пръстенът, който блести на ръката на Бакалова като знак на любовта му към нея, е за 30 хиляди евро. Бижуто е италианска изработка и е от един голям брилянт, опасан от десетки малки камъни. Понеже било доста пищно и миската се притеснявала, че може нещо да му се случи, когато го носи в България, почти никой у нас не го е виждал. На снимките си в социалните мрежи пък тя се опитвала да го прикрива, за да запази новината за щастието в любовния си живот колкото се може повече време, пише Уикенд.  \r\n\r\n   \r\n \n\t\t\t\t\t\t", "date": "2018.05.11", "title": "Ивайла Бакалова се похвали с годежен пръстен за 60 бона "}
{"url": "http://www.bnews.bg/article/241756-zhestok_udar_23_godishna_shofyorka_zagina_na_myasto_na_pazardzhishko_shose", "text": "\n 23-годишна шофьорка е загинала на място в страшната катастрофа на Пазарджишко шосе. Инцидентът е станал около 7.10 часа тази сутрин, в района на 8 километър на Пазарджишко шосе. \r\n\r\n Лек автомобил форд се блъснал в дърво. Младата жена е починала на място. Пътят не е затворен, движението се извършва нормално. В момента пожарникари режат ламарините на автомобила. \r\n\r\n \r\n\r\n   \r\n \n\t\t\t\t\t\t", "date": "2018.05.11", "title": "ЖЕСТОК УДАР: 23-годишна шофьорка загина на място на Пазарджишко шосе!"}
{"url": "http://www.bnews.bg/article/241776-novi_podsadimi_prokuraturata_obvini_dvama_kvestori_na_ktb_za_umishlena_bezstopanstvenost_dashterite_na_ivan_kostov_svarzani_s_vaprosnite_dogovori", "text": "\n На 10 май 2018г., Софийска градска прокуратура (СГП) привлече към наказателна отговорност двама квестори на КТБ за умишлена безстопанственост в особено големи размери, представляваща особено тежък случай- престъпление по чл. 219, ал. 4, вр. ал. 3, вр. ал. 1, вр. чл. 20, ал. 2, вр. ал. 1, вр. чл. 26, ал. 1 от НК. \r\n\r\n Станислав Л. и Елена К. са обвинени, затова, че в периода 20.08.2014г. до 06.11.2014 г. в гр.София, действайки в качеството на длъжностни лица по смисъла на чл. 93, т. 1, б. Б от НК – квестори при „Корпоративна търговска банка“ АД, в съучастие, умишлено, при условията на продължавано престъпление, не са положили достатъчно грижи за стопанисването и запазването на повереното им имущество, и от това последвали значителни щети в размер на 1 070 383,83 лв. за Фонд за гарантиране на влоговете в банките (ФГВБ). \r\n\r\n  Двамата обвиняеми умишлено са разпоредили осчетоводяване на предсрочното прекратяване на 9 броя договори за индивидуални срочни депозити с привилегирован текущ годишен лихвен процент, вследствие на което депозитите били прехвърлени за изплащане към Фонд за гарантиране на влоговете в банките (ФГВБ). \r\n\r\n Тези им действия са в нарушение на чл. 5, ал. 1 от Закон за гарантиране на влоговете в банките, според който „Не се изплащат гарантираните размери на влоговете в банката на: 1. Лицата, на които са били предоставени привилегировани лихвени условия в отклонение от обявените от банката условия, които тя е длъжна да прилага към своите вложители“. \r\n\r\n Спрямо двата обвиняеми е взета мярка за неотклонение „подписка“. \r\n\r\n Ако бъдат признати за виновни Станислав Л. и Елена К. могат да получат наказание лишаване от свобода от 3 до 12 години, като съдът може да постанови и лишаване от право да заемат определена обществена или държавна длъжност и право да упражняват определена професия или дейност. \r\n\r\n Според ПИК, мнозинството от въпросните договори са свързани с фирми на Иван Костов и дъщерите му. Припомняме, че разследване разкри преди време семейството на бившия премиер има няколко депозита за общо около 1 млн. лева в КТБ. Фирма на дъщерята на Костов – Мина Костова, пък е получавала редовни (месечни) плащания от една от разследваните от прокуратурата фирми „пощенски кутии” на Цветан Василев, кредитирана от Корпоративна търговска банка (КТБ). Какви точно услуги дружеството на Мина Костова предоставя, не е ясно. \r\n\r\n В консултантския договор предмет на услугите са „... изготвяне на анализи и прогнози на управленските и законодателни промени и на икономическите рискове и кризи в страната...”. Припомняме също, че Костов сам призна, че е имал депозит с преференциален лихвен процент в Корпоративна търговска банка. Той потвърди, че след поставянето на банката под специален надзор е развалил договора и е оставил парите на обикновен влог, по стандартните лихвени условия на банката. Така парите му са попаднали в графата \"гарантирани влогове от държавата\" и му е позволило да си ги получи обратно от Фонда за гарантиране на влоговете в банките. По закон парите на влог по договор с преференциални условия не са гарантирани от държавата и не се възстановяват при фалит на банката. \r\n\r\n   \r\n \n\t\t\t\t\t\t", "date": "2018.05.11", "title": "Нови подсъдими: Прокуратурата обвини двама квестори на КТБ за умишлена безстопанственост! Дъщерите на Иван Костов свързани с въпросните договори!"}
{"url": "http://www.bnews.bg/article/241797-barekov_fabrikata_za_falshivi_novini_nay_setne_prizna_bbts_prezaredi_balgariya_shte_bade_edinstven_i_ofitsialen_balgarski_chlen_na_edinstvenata_v_sveta_konservativna_politicheska_obshtnost", "text": "\n Евродепутатът Николай Бареков постави всички, които го атакуваха на колене.  След поредицата фалшиви новини, които бълваха в последните дни, дори и тези, които паднаха най-ниско, бяха заставени да признаят реалните факти -  ББЦ - Презареди България от 8 юни ще бъде единствен и официален български член на единствената в света Консервативна политическа общност. \r\n\r\n Ето какво написа Бареков във Фейсбук: \r\n\r\n По повод поредните “изригвания” от ФФН(Фабриката за фалшиви новини): Доволен съм, че най-сетне Клуб Зет призна и официално, че според Алианса на Консерваторите: ББЦ - Презареди България от 8 юни ще бъде единствен и официален български член на единствената в света Консервативна политическа общност. В лично качество съм първият българин, член на Алианса, при това три години по-рано от колегата Джамбазки. Като такъв още през 2016 година септември в Прага стартирах резолюция с колегите евродепутати от Германия и Дания за изключването на партията на Ердоган от АКРЕ заради нарушаването на фундаменталните човешки права в Турция. Подписът тогава на Джамбазки нямаше как да стои на тази резолюция. Както българският народ знае, ВМРО нямаше да има и евродепутат без Бареков и ББЦ, защото никога самостоятелно не е взимала повече от 1 процент на парламентарни избори. Еднодневките в българската политика си личат по тяхната безпринципност и продажничество, флагман на които са така наречените Патреоти. ББЦ е символ на принципността, морала и съпротивата срещу бруталното за народа статукво. Което подобаващо оцениха нашите колеги консерватори от Европа, САЩ и света. \r\n \n\t\t\t\t\t\t", "date": "2018.05.11", "title": "БАРЕКОВ: Фабриката за фалшиви новини най-сетне призна - ББЦ-Презареди България ще бъде единствен и официален български член на единствената в света Консервативна политическа общност!"}
{"url": "http://www.bnews.bg/article/241773-nevizhdan_konsensus_vsichki_deputati_zastanaha_zad_prevozvachite", "text": "\n Парламентът се обяви срещу мобилните пакети на ЕК, които грозят с фалит българските превозвачи и поставят на карта препитанието на 190 хил. души. Нито един депутат не гласува \"против\", а 140 депутати застанаха зад превозвачите и срещу рестрикциите, заложени в подготвяния мобилен пакет от ЕС, който бе иницииран от Франция. \r\n\r\n Това стана с приемането на проекторешение на Народното събрание, внесено с подписите на лидерите на всички парламентарни групи. В документа пише, че доброто функциониране на европейския пазар не следва да е обвързано с рестриктивни правила, които не отчитат спецификите на транспортния сектор и ограничават свободното движение на стоки и хора. \r\n\r\n От различните парламентарни групи благодариха на колегите си за постигнатия консенсус в защита на българския национален интерес. \r\n\r\n \"Българското правителство час по-скоро да се събере и да вземе това важно за превозвачите решение\", призова Георги Свиленски от БСП. Той предупреди още отсега да се вземаподобна единна позиция и за втория мобилен пакет, който пък ще засегне автобусните превозвачи.   \"И да се знае, че България не приема този тип намеса. Благодаря, че подписаха всички това проекторешение\", каза членът на транспортната комисия и изреди имената на лидерите на ГЕРБ, БСП, ДПС и зам.-председателите на ПГ на ОП и ВОЛЯ. \r\n\r\n С проекторешението парламентът възлага на МС да обсъди законодателния пакет за мобилност на ЕК и да приеме недвусмислена позиция в подкрепа на исканията на българските превозвачи и в защита на техните и тези на българските граждани права и интереси, предаде Канал 3. \r\n \n\t\t\t\t\t\t", "date": "2018.05.11", "title": "НЕВИЖДАН КОНСЕНСУС: Всички депутати застанаха зад превозвачите!"}
{"url": "http://www.bnews.bg/article/241774-pozorno_natirenata_ani_tsolova_se_oshishka_i_sbabichosa_ot_depresiya", "text": "\n Вече втори сезон Ани Цолова е извън ефира, а това й се отразява. За малко повече от половин година водещата е качила цели 10 килограма и това си личи. Веднага след отстраняването й от сутрешния блок на Нова, бе оповестено, че Ани Цолова ще стартира със собствен проект в ефира. Вече втори тв сезон това не се случва, а водещата е качила над 10 килограма от депресията, в която е изпаднала. \r\nЕдинствената й поява по време на периодите на изолация бе на концерт, организиран от „Америка за България” в родния й Плевен. Публиката се шокирала от окръглената фигура на Цолова, както и от острите бръчки по лицето й. \r\nДепресията на водещата е толкова сериозна, че тя почти не излиза от дома си в „Драгалевци”. Единствено води и посреща сина си от училище и не се среща нито с приятели, нито с колеги от Нова телевизия. \r\nЦолова била толкова депресирана, че дори не почерпила за рождения си ден–традиция, която досега никога не нарушавала. Не събрала и най-близките си приятели през годините–Миролюба Бенатова, Десислава Стоянова и Дарина Сарелска. \r\nИ въпреки че виртуалните й приятели не пропуснаха да й честитят празника, Ани не им благодарила в края на деня, както постъпваше в предходните години, въпреки че тогава бе ангажирана професионално. \r\nНеотдавна журналистката повика по спешност и майка си в София, като последната дори напуснала дългогодишното си работно място, за да се притече на помощ на дълбоко депресираната си щерка. \r\nДългогодишната учителка е била ценен кадър в училище в Плевен, но след напускането на дъщеря си, тя уведомила ръководството, че се оттегля и оттогава живее заедно с щерка си и семейството й. \r\n  \r\n \n\t\t\t\t\t\t", "date": "2018.05.11", "title": "Позорно натирената Ани Цолова се ошишка и сбабичоса от депресия"}
{"url": "http://www.bnews.bg/article/241754-medsestrite_na_protest_poveche_taka_ne_mozhem_da_rabotim_ako_nas_ni_nyama_nyama_zdraveopazvane", "text": "\n Ниското заплащане и ниската оценка за тежкия положен труд стават причина цели випуски медицински сестри да напускат България. В резултат у нас професията се практикува от все по-малко хора, които са и във все по-напреднала възраст. Затова медицинските сестри у нас излизат на протест на професионалния си празник. \r\n\r\n „Ние излизаме на протест, защото искаме да кажем на всички, че повече така не можем да работим. Искаме политическо съгласие за това да се остойностят нашите дейности, нашият труд да бъде достойно оценен, защото е високо квалифициран, труден, рисков, ако нас ни няма, няма да има и здравеопазване”, подчерта в студиото на „Тази сутрин” Петя Недкова от Българската асоциация на професионалистите по здравни грижи. \r\n\r\n В момента младите й колеги започнат със заплата, която е близка до минималната и е около 10 пъти по-ниска от тази в Германия. \r\n\r\n По думите й би трябвало медсестрите да са най-многобройното здравно съсловие, а броят им се приближава до този на лекарите. „Това съотношение не е полезно за никого – нито ние можем да извършваме качествено работата си, защото работим на 2-3 места, за да можем да крепим здравната система и бюджета си, нито е добре за пациентите,, които получават безопасни грижи, но те се движат на ръба”, подчерта Недкова. \r\n\r\n По думите й средната възраст на сестрите е 53 г., на акушерките – 51 г., на фелдшерите – 56 г., а рехабилитаторите и рентгеновите лаборанти са на средно 51 г. \r\n\r\n „Нашето образование е изравнено по европейска директива с останалите държави. Напускат страната не всички млади, но идеята им е да започнат такова обучение, за да упражняват професията извън нашата страна. В цяла Европа и изобщо по света нуждата от здравни грижи непрекъснато се засилва”, отбеляза Недкова. \r\n \n\t\t\t\t\t\t", "date": "2018.05.11", "title": "Медсестрите на протест: Повече така не можем да работим! Ако нас ни няма, няма здравеопазване!"}
{"url": "http://www.bnews.bg/article/241784-dalgiya_darzhi_mladata_si_metresa_pod_klyuch_v_barovsko_imenie", "text": "\n Жената до Слави Трифонов в последните три години е бившата спортна инструкторка Мартина Джорджевич \r\n\r\n 26-годишната блондинка от смесен брак и Дългия се запознали в популярен столичен фитнес. Само няколко месеца след първата среща, Мартина се нанесла в едно от баровските имения на Слави в кв. Бояна, което той обитава в момента. Иначе не е тайна, че Трифонов разполага с поне 5 луксозни имота само на територията на София. \r\n25 години по-младата изгора на Слави напуснала фитнеса по негово настояване. Сменила тотално средата си и живеела като птичка в златна клетка. Срещала се единствено с майка си на вечери и обеди в престижни ресторанти, а масрафът се поемал изцяло от Дългия. Саможертвата обаче си струвала, защото скъпите подаръци не закъснели и съвсем не се свеждали само до джобни за харчене. \r\nМартина хвърчи с луксозна лимузина с номер подобен на една от колите на Слави. Половинката на водещия сподели снимки, от които се вижда в какъв лукс се къпят. Тя вече познавала родата на Слави, но най-много си допаднала със сестра му Петя. Преди броени дни блондинката показа скандален клип, на който се вози в един от джиповете на Трифонов, докато той шофира с опасна скорост и прави недопустими маневри на столичен булевард. Очевидно за да задържи интереса на младата си любовница Слави е готов да гази закона, на който уж толкова държи. \r\nГовори се, че Слави отмъкнал Мартина от своя колега – сценариста Светльо Митев. Мартина го използвала за трамплин да се докопа до Дългия., Началото на връзката им съвпадна с безшумното напускане на сценариста. Това не е първата афера на дългия с жена на колега. Сред екипа се шушука, че е имал авантюра със съпругата на Борис Солтарийски – Аделина, пише „Ретро“. \r\n \n\t\t\t\t\t\t", "date": "2018.05.11", "title": "Дългия държи младата си метреса под ключ в баровско имение"}
{"url": "http://www.bnews.bg/article/241775-krisko_s_10_etazhna_torta_za_chrd", "text": "\n Социалните медии бяха взривени от снимки и видеоклипове от рождения ден на Криско. Хитовата звезда даде старт на купоните по повод на своя 30-ти юбилей. За да отбележи подобаващо щастливото събитие, рапърът покани някои от най-близките си приятели в столичния Bedroom Premium Club, в който имаше участие. \r\n\r\n Звездната компания не спря да се забавлява цяла нощ, а атмосферата бе повече от еуфорична. Кулминацията на партито се оказа уникална торта на цели 10 етажа. Гостите на Криско коментираха, че въпросното бижу е истинско произведение на сладкарското изкуство. Очевидно това е първата, но не и последната изненада, която очаква певецът тези дни. \r\n \n\t\t\t\t\t\t", "date": "2018.05.11", "title": "Криско с 10-етажна торта за ЧРД\r\n"}
{"url": "http://www.bnews.bg/article/241787-politsiyata_izdirva_malkite_futbolni_huligani", "text": "\n МВР издирва родителите на малолетните футболни хулиганчета, на възраст под 10 г., които голи, с нашарени от надписи тела, включително свастика, и вдигната ръка за нацистки поздрав, потресоха обществото. Децата бяха видени и заснети на мача за Купата между Левски и Славия. \r\n\r\n \"Гледахме ги всички по телевизията. Лошото е, че са малки деца. Издирваме ги, издирваме родителите\", обясни в кулоарите на парламента вътрешният министър Валентин Радев. \r\n\r\n Той обаче призова медиите да не задават на МВР въпроси по проблеми, за които то не отговаря. \"Като говорим за футболно хулиганство, аз казвам МВР да излезе от стадионите, но задайте същия въпрос на футболната федерация, на клубовете - да кажат защо?! Това са техни хора, фенове, хора, които отиват и купуват билети\", негодува Радев. \r\n\r\n А после МВР били \"лошите, щото ги хващаме\".  Къде са всички останали преди да ме питате издирихте ли родителите? Къде са всички останали? Да принудим тези, които са отговорни, за което мен ме питате, те какво правят?\", изригна Валентин Радев. \r\n\r\n Преди МВР заради притеснителната гледка се самосезира и Държавната агенция за закрила на детето, която пък щеше да подава сигнал и до \"Социално подпомагане\", предаде Канал 3. \r\n \n\t\t\t\t\t\t", "date": "2018.05.11", "title": "Полицията издирва малките футболни хулигани "}
{"url": "http://www.bnews.bg/article/241782-udar_falshiv_ohranitel_pribira_blizo_polovin_milion_lv_ot_kufland_v_montana", "text": "\n Около 450 000 лв. от оборота на хипермаркет в Монтана бяха задигнати от нагъл престъпник тази сутрин, потвърждават от Кауфланд, който е ограбеният магазин. Не се знае още кой е предал парите на мнимия охранител, предаде БТВ. \r\n\r\n Тази сутрин мъжът, преоблечен като охранител, влязъл в обекта и поискал седмичния оборот. Касиерката му го дала и той спокойно напуснал обекта. \r\n\r\n Едва малко по-късно станало ясно, че магазинът всъщност е обран. \r\n\r\n Районът е отцепен, а МВР проверява записите на охранителните камери в магазина и около него. \r\n\r\n Според цитирани от вестника криминалисти ударът вероятно е старателно подготвян и с участието на още лица. \r\n\r\n Това е най-големият подобен обир в Монтана от години. \r\n \n\t\t\t\t\t\t", "date": "2018.05.11", "title": "Удар: Фалшив охранител прибира близо половин милион лв. от Куфланд в Монтана!"}
{"url": "http://www.bnews.bg/article/241755-novata_dalavera_na_toaletniya_ministar_hazartni_shemi_s_onlayn_zalaganiya", "text": "\n Неслучайно се оказва за пореден път, че WC министърът с гръмките си промени в Закона за хазарта, всъщност си реди поредната далавера, с която да лапа още повече пари.  \r\n\r\n Опитите му са да узакони схеми, които да му позволят лично той да печели: лотарийните билети да не се продават навсякъде, а само в лицензирани пунктове, казина и игрални зали. Като начало това изглежда като основната идея, която иска да прокара вицепремиерът Валери Симеонов чрез промени в Закона за хазарта. \r\n\r\n Според източници на Actualno.com обаче, Симеонов всъщност има и бизнес интерес що се отнася до един от секторите в хазарта – онлайн залаганията. Става въпрос за свързани с вицепремиера офшорни фирми т.е. компании, които не се отчитат пред българската хазна и са с предмет на дейност онлайн хазарт. Освен това, по информация на Actualno.com чрез телевизия СКАТ Симеонов вече е подал документи пред Комисията за регулиране на съобщенията (КРС) с цел да придобие контрол над национален мобилен оператор. \r\n\r\n Това би позволило да се затвори своеобразен кръг – широка аудитория и възможност пред нея да се рекламират онлайн залагания. А съветници на Симеонов са популярните от времето на управлението на Симеон Сакскобургготски Владимир Каролев, който е бил сътрудник на Държавна сигурност и Стефан Гамизов, твърдят нашите източници. Предвид все още неизяснените публично пълни параметри на бъдещото предложение на Симеонов за промяна на Закона за хазарта, остава неясно какво ще се случи с т.нар. социално отговорно поведение на хазартните компании. \r\n\r\n Сега, съгласно чл. 10а на Закона за хазарта, компаниите, които се занимават с хазарт в България, трябва да правят определени годишни вноски, които се превеждат в бюджета на Държавната комисия по хазарта и от там отиват в бюджета на Министерството на младежта и спорта. След това парите се разходват за проекти за младежки дейности – например за спортна активност и образование в областта на спорта. \r\n\r\n При положение, че Симеонов официално не говори за промяна на чл. 10а от Закона за хазарта, остава отворен въпросът предвид намалените финансови опции пред бизнеса дали няма да намалеят и постъпленията в хазната, отиващи за младежки дейности. Припомняме, че днес (10 май), Симеонов проведе разговори с парламентарните групи на ГЕРБ и БСП относно бъдещи промени в Закона за хазарта. Пред медиите вицепремиерът не коментира нищо конкретно за промените, а той проведе разговорите без да спазва йерархията в парламентарната група на \"Обединени патриоти\" и без председателят на групата Волен Сидеров да присъства на разговорите. \r\n\r\n При това положение остава неясно дали Симеонов въобще е обсъдил инициативата си първо с депутатите от собствената си група. Сидеров вече изрази недоволство, че коалиционните му партньори го прескачат специално в разговори с БСП, след като вицепремиерът и лидер на ВМРО Красимир Каракачанов тръгна да търси подкрепа от червените за модернизацията на армията. На факта, че хора от правителството идват при БСП с големи законодателни програми обърна внимание и лидерът на социалистите Корнелия Нинова в изявлението си пред медиите след днешната среща със Симеонов, като обяви поведението му и това на Каракачанов за \"странно\" – защото се търси \"бързо плаващо мнозинство\" т.е. не се залага на принципи. \"Нещо странно се случва\", заяви Нинова. Съмненията какво прави Симеонов и защо обаче не попречиха на лидера на БСП бързо да обърне палачинката и да декларира, че партията ѝ ще подкрепи тези \"палиативни промени\". Също подкрепа за Симеонов даде вторият човек в ГЕРБ Цветан Цветанов, който не каза нито дума защо лидерът на НФСБ иска срещи с ГЕРБ и с БСП по въпроса за хазарта като председател на партията си, а не като вицепремиер. Остава отворен въпросът дали зад кулисите Симеонов не е обещавал повече лично на Корнелия Нинова и Цветан Цветанов. \r\n  \r\n \n\t\t\t\t\t\t", "date": "2018.05.11", "title": "Новата ДАЛАВЕРА на тоалетния министър: Хазартни схеми с онлайн залагания!"}
{"url": "http://www.bnews.bg/article/241748-slanchevo_no_s_prevalyavaniya_na_mesta", "text": "\n \r\nАтмосферното налягане ще се повиши и ще бъде малко по-високо от средното за месеца. Днес сутринта ще бъде хладно. На отделни места, главно в Северна България, ще има условия за образуване на слана. По-късно през деня вятърът ще се ориентира от юг-югозапад и с него ще се затопли. През деня ще бъде предимно слънчево. В следобедните часове ще се развива купеста облачност, но ще се задържи почти без валежи. Минималните температури ще са предимно между 3° и 9°, а максималните ще са между 20° и 25°. \r\n\r\n \r\nТова съобщи за Агенция „Фокус” дежурният синоптик Мартин Славчев в Националния институт по метеорология и хидрология (НИМХ) към Българска академия на науките (БАН). \r\nНад Черноморието ще бъде предимно слънчево. След обяд вятърът ще се ориентира от юг-югозапад и ще се затопли. Максималните температури ще са между 16 и 19°. Вълнението на морето ще е 2-3 бала. Температурата на морската вода е около 16°. Над планините ще бъде предимно слънчево. След обяд ще се развива купеста облачност, но вероятността за валеж е малка. Ще духа умерен, след обяд и силен вятър от запад-северозапад. \r\n\r\n Максималната температура на височина 1200 метра ще е около 12°, на 2000 метра - около 6°. В петък ще продължи да се затопля. Ще преобладава слънчево време с временни увеличения на облачността, почти без валежи. Вятърът ще е предимно южен, в Дунавската равнина временно от изток-югоизток. В събота ще е най-топло, но с ориентиране на вятъра от запад-северозапад, главно в Северна България ще проникне хладен въздух, въздушната маса ще се лабилизира и на места ще има краткотрайни валежи и гръмотевици. В неделя с усилване на северозападния вятър температурите в страната ще се понижат. Облачността ще е променлива, вероятността за валежи е малка. \r\n  \r\n \n\t\t\t\t\t\t", "date": "2018.05.11", "title": "Слънчево, но с превалявания на места"}
{"url": "http://www.bnews.bg/article/241750-delyan_dobrev_imal_useshtane_za_ginka_i_sdelkata_s_chez_spored_nego", "text": "\n \r\n\"По една основна точка на проектодоклада на временната комисия за сделката за ЧЕЗ имаме резерви – последната точка, която задължава БНБ да предостави кореспонденцията с \"Инерком\". Има закони, които забраняват информацията да се предостави в този вид\". Това каза в сутрешния блок на БНТ депутатът от ГЕРБ и председател на Комисията по енергетика Делян Добрев. \r\n\r\n \"Комисията напълно оправда първоначалните ми очаквания – че тя няма с нищо да допринесе за получаване на повече информация за сделката. Комисията остана някак безрезултатна. За това има обективни причини. Всички дадоха информация, но просто информацията я знаехме отпреди това\", заяви Добрев. \r\n\r\n \"Банките не са поемали ангажимент да финансират сделката. Срокът е девет месеца, откогато са подписали договора с ЧЕЗ. Има още шест месеца, в които купувачът трябва да осигури финансирането. Моето усещане е, че тази сделка много трудно ще бъде финализирана с осигурено финансиране. По-скоро ще изтекат деветте месеца и купувачът няма да може да осигури финансиране. В такъв случай ЧЕЗ може да реши да стартира нова процедура\", допълни Делян Добрев. \r\n  \r\n \n\t\t\t\t\t\t", "date": "2018.05.11", "title": "Делян Добрев имал усещане за Гинка и сделката с ЧЕЗ, според него..."}
{"url": "http://www.bnews.bg/article/241751-zadarzhaha_velosipedista_vlachil_malkata_teya_dva_metra_v_yuzhniya_park", "text": "\n Велосипедистът, който блъсна и рани момиченце в столичен парк, се предаде в полицията. Младият мъж помел детето, след което избягал. Това е Борислав Миланов, на 24 години. \r\n\r\n В четвъртък вечерта той сам е отишъл в 4-то РПУ заедно с адвокат. \r\n\r\n \"Видях сблъсъка и как влачи детето, докато опитва да спре. Влачи го 2 метра\", разказа за \"Здравей, България\" Боряна Джоканова, майката на раненото 1-годишно дете.  \r\n\r\n \"Главата й е ударена, тялото е премазано. Счупени са костите на едното краче. Лекарите я прегледаха от горе до долу\", поясни тя. \r\n\r\n По думите й след сблъсъка колоездачът е спрял за момент: \"Ослуша се и когато разбра, че ситуацията е по-тежка, избяга\". \r\n\r\n В момента, в който Боряна вижда, че той тръгва да бяга, вади телефона и го снима.  \r\n\r\n   \r\n \n\t\t\t\t\t\t", "date": "2018.05.11", "title": "Задържаха велосипедиста, влачил малката Тея два метра в Южния парк!"}
{"url": "http://www.bnews.bg/article/241753-sasht_udari_ungariya_vizhte_kak", "text": "\n Вашингтон обмисля да лиши унгарците от правото да пътуват безвизово в САЩ, след като бе разкрита измама, позволила на лица с унгарски паспорти да влязат на американска територия под фалшива самоличност. Това съобщиха вчера унгарски и американски медии, цитирани от Франс прес и БТА. \r\n\r\n Пропуск в системата за издаване на паспорти в Унгария е довел до пробив в сигурността, заявиха американски представители, цитирани в статия, изготвена заедно от в. \"Вашингтон пост\" и унгарския уебсайт за разследваща журналистика \"Директ 36\". \r\n\r\n Над един милион души получиха унгарско гражданство след 2011 г., благодарение на процес по ускорена натурализация, въведен от националистическото правителство на Виктор Орбан. Повечето от тези хора са от унгарските малцинства в съседните на Унгария страни. \r\n\r\n Според документ на американското министерство на вътрешната сигурност \"около 700 неунгарци са получили чрез измама валидни унгарски паспорти\", приемайки чужда самоличност. 65 от тях са влезли в САЩ и са получили разрешение за тримесечен престой без виза, какъвто се дава на гражданите на 38 страни. \r\n\r\n Въпреки опитите на министерството да ги намери и експулсира, трийсетина от тях още не са били намерени. \r\n\r\n Министерството се бои, че престъпници, по-конкретно ислямистки терористи и руски шпиони, може да са си купили тези паспорти. \r\n\r\n Унгария е била предупредена, че може да бъде изключена от програмата за безвизово пътуване, ако не уреди този проблем. \r\n \n\t\t\t\t\t\t", "date": "2018.05.11", "title": "САЩ удари Унгария! Вижте как!"}
{"url": "http://www.bnews.bg/article/241715-ventsi_vents_tarsi_matsoranka_koyato_da_mu_rodi_dete", "text": "\n Дуетната половинка на рапъра Павел - Венци Венц, вече сериозно се замисля за създаване на потомство. \r\n\r\n Колоритният изпълнител се надява през лятото да му се отвори парашутът и да си намери сериозна приятелка. Още повече, че през топлия сезон ще се посвети на новото си бизнес начинание. \r\n\r\n Рапърът ще бъде партньор на Димитър Тодоранов на плажа пред \"Хасиенда\" в Лозенец, който цяло лято е фрашкан с горещи мацки - и нашенки, и чужденки. \r\n\r\n \"Аз съм на пазара и си чакам своята мацоранка. Скоро ще стана на 30 години и искам поне едно дете\", разправял Венци Венци пред авери. \r\n\r\n До юбилея му обаче желанието му да стане баща няма как да се изпълни, тъй като водещият на \"Гласът на България\" е роден на 2 юни. Но поне може на хоризонта да се появи потенциалната мама мацоранка... \r\n \n\t\t\t\t\t\t", "date": "2018.05.11", "title": "Венци Венц търси мацоранка, която да му роди дете"}
{"url": "http://www.bnews.bg/article/241749-tri_helikoptera_izletyaha_da_spasyat_boyan_petrov_zhena_mu_dava_finansov_bonus_na_ekipa", "text": "\n Днес метеорологичната обстановка най-после позволи старта на издирването на Петров по въздух. Три хеликоптера са излетели тази сутрин от Катманду, като в тях са двама шерпи с изключителен опит, които познават планината и маршрутите в детайли, за да насочват пилотите къде да облитат. \r\n\r\n Машините се намират в базовия лагер в подножието на върха и чакат утихване на вятъра, за да се насочат към лагери 2 и 3 (виж по-горе), където е надеждата да бъде открит българският алпинист. \r\nМеждувременно Деян Петков от екипа на Петров обясни, че алпинистът винаги спазва предварително зададен маршрут за изкачването на върховете и приоритетно ще бъде търсен именно по този път, за да се спести време. \r\n\r\n Спасителите носят със себе си инсулин и глюкоза,  за да могат да помогнат на Боян, когато го намерят. \r\n\r\n След два дни обаче времето отново ще се развали до такава степен, че спасителната операция трябва да бъде преустановена заради валежи и купеста облачност. \r\n\r\n Финансов бонус за намирането на изчезналия алпинист Боян Петров е обещала съпругата му Радослава Ненова на спасителния екип, който го издирва. \r\n\r\n Тя призна пред bTV, че е решила да даде бонусите, за да могат търсещите да имат по-сериозен стимул да го намерят, а не просто да вземат заложените в договора суми и подчерта, че няма да жали средства, за да намерят и спасят Петров. \r\n\r\n \"Има надежда. Тези хора са по-различни от градските, чувала съм за хора, които буквално са възкръснали след няколко дни. Боян също знае как да оцелее при подобни условия\", коментира Ненова.  \r\n\r\n Припомняме, че вчера известният български алпинист от Канада, познат като \"човекът-паяк\" Иван Кристоф дари 100,077,43 лв. му.  , пише в свой пост във Фейсбук Кристоф.  \r\n \n\t\t\t\t\t\t", "date": "2018.05.11", "title": "Три хеликоптера излетяха да спасят Боян Петров, жена му дава финансов бонус на екипа"}
{"url": "http://www.bnews.bg/article/241752-chestvame_svetite_bratya_kiril_i_metodiy", "text": "\n Още в най-ранното средновековие 11 май е определен за ден в памет на славянските първоучители, защото тяхното апостолско дело ги обединява в едно и те са равни по достойнство. Днес 11 май се чества като църковен празник на двамата братя, докато 24 май се отбелязва като Ден на българската просвета и култура и на славянската писменост. \r\n\r\n През 862 или 863 г. Константин-Кирил Философ създава първата славянска азбука - глаголицата. Тя предава удивително точно звуковите особености на българската реч и е пригодена към фонетичните особености на старобългарския език. С глаголицата се слага началото на голямото просветителско и книжовно дело на Кирил и Методий. Двамата братя превеждат от гръцки на старобългарски език някои от най-необходимите за богослужението книги: т. нар. Изборно евангелие, Хризостомовата (Златоустовата ) литургия, Служебник (молитви и четива за различните църковни служби), части от Псалтира и Требника. С това полагат основите на старобългарския литературен език. През 863 г. те отиват в Моравия и остават 3 години и половина по молба на моравския княз Ростислав, който иска да създаде славянска църква и така да се противопостави на германизацията. \r\n\r\n През 867 г. двамата братя отиват да защитят делото си пред папата в Рим. Папа Адриан II официално признава славянските книги, а в римската църква \"Св. Марина\" е отслужена литургия на славянски език. В Рим Кирил се разболява и умира на 14 февруари 869 г. Методий продължава своята проповедническа и просветна дейност сред западните славяни до смъртта си на 6 април 885 г. Кирило-Методиевото дело е съхранено и продължено от техните ученици - Климент, Наум, Сава, Горазд и Ангеларий. В края на 9-и век двамата братя са канонизирани от църквата за светци. \r\n\r\n   \r\n \n\t\t\t\t\t\t", "date": "2018.05.11", "title": "Честваме светите братя Кирил и Методий"}
