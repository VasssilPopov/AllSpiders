{"url": "http://www.bnews.bg/article/243505-dokoga_piyani_tsigani_napadnaha_i_biha_rabotnitsi_v_uchilishte_sled_tova_vazrastni_hora", "text": "\n Трима пияни роми са нападнали работници в СУ \"Св. св. Кирил и Методий\" в Угърчин, потвърдиха от областната дирекция на полицията в Ловеч. Знае се самоличността им и в момента се издирват. Нападателите са от Угърчин съответно на 23, 28 и 32 години. Инцидентът е станал около 13.00 часа. Нападателите са извадили нож и брадва срещу работниците, ремонтиращи външната ограда на училището. \r\n\r\n Те пък побягнали към сграда на училището, за да се скрият, но нападателите успели да счупят стъклопакета, но били удържани и в последствие избягали. От разхвърчалите се стъклата пострадали Тони Кочев и негов колега - те били прегледани и превързани в Спешна помощ.  \r\n\r\n Припомняме, че снощи отново се разигра страшен екшън с цигани.  ,  докато тренът е минавал през квартал \"Факултета\". От полицията в Ловеч съобщиха, че освен работниците в училището, ромите са нападнали и възрастен мъж в дома му, а след това и жена. От Центъра за спешна медицинска помощ в Ловеч информираха, че възрастните хора са и охлузни рани, предаде БЛИЦ. \r\n  \r\n \n\t\t\t\t\t\t", "date": "2018.06.11", "title": "Докога?! Пияни цигани нападнаха и биха работници в училище, след това възрастни хора!"}
{"url": "http://www.bnews.bg/article/243495-fanki_se_izgavri_s_6000_fenove_na_sting_vizhte_kak_gi_izmami", "text": "\n Myзиĸaнтът Димитъp Koвaчeв, пo-извecтeн ĸaтo Фънĸи, бe cгaщeн в жecтoĸa лъжa. Xopa, oпapeни oт Фънĸи paзĸpивaт, чe poĸaджиятa, ĸoйтo нe пpoпycĸa дa ce пoxвaли, чe e дoвeл peдицa cвeтoвни мyзиĸaнти дa cвиpят в Бългapия, cи e пoзвoлил дa cътвopи гpaндиoзнa лъжa. Фиpмaтa нa Фънĸи – „Coфия мюзиĸ eнтъpпpaйcиc“, e измaмилa фeнoвeтe нa Cтинг дa ĸyпят билeти зa двaтa мy ĸoнцepтa. Te щe ce пpoвeдaт нa 19 и 20 юни в Aнтичния тeaтъp в Πлoвдив. \r\n\r\n Cпopeд пpeдвapитeлнитe oбeщaния, мyзиĸaлнитe фeнoвe щeли дa имaт възмoжнocттa дa чyят нaй-гoлeмитe xитoвe нa Cтинг. Πo-ĸъcнo oбaчe ce oĸaзaлo, чe пoлoвинaтa oт вpeмeтo нa ĸoнцepтa, щe бъдe зaпълнeнo oт дpyг пeвeц. Cтaвa въпpoc зa Шaги. \r\n\r\n Билeтитe бяxa пycнaти в пpoдaжбa oщe пpeз дeĸeмвpи минaлaтa гoдинa и ce изчepпaxa зa paз вpeмe. Te бяxa paзгpaбeни ĸaтo тoпъл xляб, пpи вce, чe нaй-eвтинитe билeти въpвяxa пo 110 лeвa, a нaй-cĸъпитe – пo 190 лeвa. Caмo двe ceдмици пpeди cъбитиeтo oбaчe ce oĸaзa, чe мyзиĸaлнитe фeнoвe ca били излъгaни жecтoĸo. \r\n\r\n Bмecтo дa имaт възмoжнocттa дa чyят вcичĸи xитoвe нa Cтинг, ĸaĸтo e билo oбявeнo в нaчaлoтo, тe щe cлyшaт пapчeтa нa peгe изпълнитeля Шaги. Πpoмeнeнo e дopи и имeтo нa cъбитиeтo. Toвa ĸapa мнoзинa oт зaĸyпилитe вeчe билeти дa ce чyдят дaли изoбщo щe бъдaт дoпycнaти дo ĸoнцepтa. \r\n\r\n Myзиĸaлнитe фeнoвe нeдoyмявaт зaщo ca били излъгaни, вмecтo oщe в caмoтo нaчaлo дa бъдe oбявeнo, чe нa cцeнaтa щe излязaт двaмa изпълнитeли, пишe pik.bg. \r\n \n\t\t\t\t\t\t", "date": "2018.06.11", "title": "Фънки се изгаври с 6000 фенове на Стинг (Вижте как ги измами)"}
{"url": "http://www.bnews.bg/article/243503-martvoto_valnenie_otne_zhivota_na_12_godishno_dete", "text": "\n 12-годишно момче се е удавило на Северния плаж в Бургас, трагедията се разиграла около 16,30 ч. днес. От полицията потвърдиха, като засега не се уточнява от каква народност е детето. По непотвърдени данни момченцето е влязло да се къпе със свои приятели, но вълните са го дръпнали навътре. \r\n\r\n Тези дни по плажовете на Южното Черноморие има коварно мъртво вълнение, а флаговете са червени и забраняват къпането. Въпреки това обаче туристите масово не спазват забраната и непрекъснато рискуват живота си, негодуват спасители, съобщи Канал 3. \r\n \n\t\t\t\t\t\t", "date": "2018.06.11", "title": "Мъртвото вълнение отне живота на 12-годишно дете"}
{"url": "http://www.bnews.bg/article/243497-edna_krava_ni_proslavi_da_zhivee_kravata_penka", "text": "\n Кравата Пенка няма да бъде умъртвена. До края на седмицата тя ще бъде върната на собственика ѝ в кюстендилското село Мазарачево. Това съобщиха от Българската агенция за безопасност на храните.  \r\n\r\n Лабораторните анализи са установили, че кравата, пребивавала в Сърбия, е здрава. Резултатите за всички изследвани болести са отрицателни.  \r\n\r\n Животното придоби международна известност заради първоначалните планове на агенцията да го умъртви. Причината беше, че, лутайки се, кравата е пребивавала две седмици в Сърбия, която не е част от Европейския съюз.  \r\n\r\n Спасението на кравата Пенка донесе облекчение и в Европейската комисия, изразено от говорителя ѝ Маргаритис Схинас: \r\n\r\n \"Да живее кравата Пенка! Добре е, когато излизаш от ЕС и се връщаш обратно\".  \r\n \n\t\t\t\t\t\t", "date": "2018.06.11", "title": "Една крава ни прослави, да живее кравата Пенка!"}
{"url": "http://www.bnews.bg/article/243501-izvanredno_sotsialniyat_ministar_podade_ostavka_zaradi_detsata_s_uvrezhdaniya_wc_ministarat_prognozira_i_drugi_ostavki_ne_mu_puka_za_protestirashtite_mayki", "text": "\n Министър-председателят Бойко Борисов прие оставката на министъра на труда и социалната политика Бисер Петков. В разговор с премиера, министър Петков заяви, че подава оставка поради невъзможността да овладее създалото се напрежение във връзка с исканията на родителите с деца с увреждания. \r\n\r\n Това съобщиха от правителствената информационна служба. \r\n\r\n  на който сякаш му харесва повече да се прави на \"полицая от Сен Тропе\" имитирайки несполучливо гениалния Луи дьо Фюнес. \r\n\r\n В същото това време, докато тоалетният министър води войната на живота си с дискотеките по морските курорти, майките искат закон за личната помощ.  \r\n\r\n Докато той се пенеше в БТВ за баровете и шума по морето, и викаше \"Алооо!\" на водещата Цветанка Ризова, тя му съобщи новината за оставката. Той каза, че сега научава за това, но пророкува: \"Идва сезонът на оставките!\" \r\n\r\n Според него и други министри от този кабинет ще си подадат оставките, визирайки последния си враг - министърката на туризма Николина Ангелкова, но не посмя публично да изрече името й. \r\n\r\n И отново не каза нито дума за ресора си и проблемите на родителите на деца с увреждания, заради които Петков подаде оставка. Пяната му стигна само за курортите, където има келепир. Но и той не е застрахован от болестта \"подаване на оставка\". \r\n \n\t\t\t\t\t\t", "date": "2018.06.11", "title": "ИЗВЪНРЕДНО: Социалният министър подаде оставка заради децата с увреждания! WC министърът прогнозира и други оставки, не му пука за протестиращите майки!"}
{"url": "http://www.bnews.bg/article/243499-kray_semeystvoto_pogreba_vladimir_pelov_snimki", "text": "\n В тесен семеен кръг днес в 10:00 ч. бе погребан Владимир Пелов. Роднини и неколцина приятели на починалия го изпратиха в последния му земен път. Погребението се състоя в гробищния парк на Гурково, съобщава botevgrad.com. Родом от това село е бабата на Пелов по бащина линия. Оттам е и една от бабите на съпругата му.  \r\nТраурното събитие се охраняваше от 4-5 служители на полицията, предаде.  \r\nПрипомняме, че Владимир Пелов бе убит с 3 куршума при престрелка между него и Марио Панчев в центъра на Ботевград в късните часове на 5 юни 2018 г. При престрелката Панчев бе тежко ранен. Той бе настанен в критично състояние в „Пирогов” и издъхна броени дни след това - на 9 юни.  Марио Панчев ще бъде погребан утре, 12 юни. Поклонението е от 11 часа в черквата „Св. Вознесение Господне“ (старата църква), която той приживе често посещавал. Погребението е организирано от 13:30 часа в гробищния парк на Ботевград.  \r\n\r\n \r\n  \r\n \n\t\t\t\t\t\t", "date": "2018.06.11", "title": "Край, семейството погреба Владимир Пелов (СНИМКИ)"}
{"url": "http://www.bnews.bg/article/243498-grandiozno_nachinanie_sas_snoubord_na_shisha_pangma", "text": "\n Още един българин след алпиниста Боян Петров ще се отправи към връх Шиша Пангма в Хималаите. 36-годишният Владимир Павлов обаче ще направи опит да се спусне от върха със сноуборд, което би го превърнало в първия човек в света, който кара сноуборд от този връх. Павлов ще бъде и първият българин, който се спуска със сноуборд от над 8000 метра височина.  \r\n\r\n Той има повече от 20 години опит в планинарството и екстремния сноуборд и е сред пионерите в този спорт в България. През 2016 година изкачва и спуска със сноуборд най-високия връх на Близкия изток - Дамаванд (5671 м) в Иран, а миналата година направи първото българско сноуборд спускане от над 7000 метра - от връх Ленин в Киргизстан.  \r\n\r\n Голямата цел на Владимир Павлов сега е да изкачи осемхилядника Шиша Пангма без допълнителен кислород. Очаква да замине в края на август, през септември да се аклиматизира и да изкачи върха най-късно в началото на октомври. Ще се движи с комерсиална експедиция, в свръзка с въжета, но вероятно за спускането ще бъде сам. \r\n\r\n Освен традиционния багаж за изкачване от алпинист, Павлов ще носи и борд, който тежи над 5 килограма. Тъй като обувките му са за каране на сноуборд, се е наложило да ги приспособи, за да може и да катери с тях. Остава да намери и спонсори - около 17 хиляди евро - нещо проблематично след трагедията с алпиниста Боян Петров.  \r\n\r\n \"След трагедията с Боян този връх е доста деликатна тема за планинарските среди, а и за българското общество като цяло. Аз съм го избрал много преди това. Това е мой план, който съм обявил още миналата година. Дори с Боян сме го обсъждали. Той и снимки трябваше да донесе оттам - за съжаление няма никога да стигнат до мен...\", разказа Павлов в предаването \"Хоризонт до обед\" по БНР. Не се чувства разколебан след изчезването на Боян под Шиша Пангма: \"Те просто си казват: \"Ето, един голям алпинист си отиде. Ти къде си тръгнал с тази дъска?\", но моят подход няма много общо с този на Боян. Той атакува солово и се движи сам, а аз ще бъда постоянно в група\".   \r\n\r\n \"С годините човек иска все повече и повече, както във всеки друг аспект на живота. Но без да рискува, човек няма как да успее. Такива неща ти показват, че реално в света няма граници, а ние сами си ги поставяме\", посочи Владимир Павлов.  \r\n \n\t\t\t\t\t\t", "date": "2018.06.11", "title": "Грандиозно начинание: Със сноуборд на Шиша Пангма!"}
{"url": "http://www.bnews.bg/article/243472-suzanita_lasna_kato_aktrisa_ot_hard_porno", "text": "\n Сузанита продължава със скандалните изцепки. След като преди няколко дни щерката на Орхан Мурад пусна стори как фучи с 200 км/ч по магистралата, размахвайки пистолет, то днес тя стигна още по-далече. Сузи пусна стори в \"Инстаграм\" на което е надянала бандитска маска на главата си. Тя е само по розови прашки и крие гърдите си с ръце, пише Блиц. \r\n\r\n Зад нея пък е застанало полуголото й гадже, което опира пистолет в главата на любимата си. Над кадъра пък умишлено явно са сложени полицейски сирени.  Дали двамата си играят на полицаи и бандити не е ясно, но се надяваме от играчка да не стане плачка, особено, ако пищовът на двойката е истински. Въпреки че лицето на Сузанита не се вижда, за всички е ясно, че е тя заради татусите на бедрото и ръката й, които от другите снимки в профила на момичето съвсем лесно могат да бъдат видени. Снимките вижте \r\n \n\t\t\t\t\t\t", "date": "2018.06.11", "title": "Сузанита лъсна като актриса от хард порно "}
{"url": "http://www.bnews.bg/article/243500-shok_martviyat_pelov_vleze_v_kabineta_na_valentin_radev", "text": "\n Валентин Радев получи „Златен скункс“ от Боби Ваклинов, заради неадекватните действия на МВР по случая с издирването на двамата избягали затворници от Централния софийски затвор. \r\n\r\n Тази сутрин репортер на „Господари на ефира” посети кабинета на Министъра на вътрешните работи, за да му предаде статуетката, а вътре го очакваше цялото професионално ръководство на силовото министерство. \r\n\r\n Поводът, който предизвика подигравки по адрес на МВР е, че единият избягал затворник – Владимир Пелов, бе убит при престрелка в центъра на Ботевград, въпреки сигналите, че известно време се е укривал там. \r\n\r\n Ваклинов пристигна в кабинета на лидера на началника на силовото ведомство, държейки златен скункс, дегизиран като Пелов, който близо 2 месеца разиграваше униформените. \r\n\r\n \r\n  \r\n \n\t\t\t\t\t\t", "date": "2018.06.11", "title": "ШОК: Мъртвият Пелов влезе в кабинета на Валентин Радев!"}
{"url": "http://www.bnews.bg/article/243502-pochina_sazdatelyat_na_choko_i_boko", "text": "\n На 70-годишна възраст е починал големият български аниматор и режисьор Румен Петков, съобщиха негови близки. \r\n\r\n Познат е у нас като автор в сп. \"Дъга\" и създател на поредицата „Приключенията на Чоко и жабока Боко”, а в чужбина – като един от режисьорите на хитовите анимации от 90-те „Лабораторията на Декстър”, „Джони Браво”, „Крава и Пиле” и други. \r\n \n\t\t\t\t\t\t", "date": "2018.06.11", "title": "Почина създателят на Чоко и Боко"}
{"url": "http://www.bnews.bg/article/243504-nyama_takava_koalitsiya_toaletniyat_ministar_izvan_relsi_ne_mozhe_da_ponasya_angelkova_nareche_ya_mutresa", "text": "\n Вече започвам да подозирам умисъл, оставам с впечатлението, че министър Ангелкова защитава интересите на наследниците на мутренски групировки. Това заяви вицепремиерът Валери Симеонов в студиото на „Лице в лице” във връзка с конфликта си с туристическия министър заради заведенията по морето. \r\n\r\n „Кое дава право на министър Ангелкова да обикаля и да твърди, че всичко е наред?”, запита той. По думите му туристическият министър оспорва всичко, извършено от всички възможни органи. Той заяви, че с подписа на Ангелкова са получили разрешителните си знакови заведения нарушители от „Слънчев бряг\". \r\n\r\n „Вижте какви удостоверения издава госпожата със своя подпис! Дава правото на всички тези бардаци да се наричат „Нощни барове”, след като законът абсолютно го забранява. На плажа не може да имаш нощен бар, не може да имаш ресторант, не може да имаш дърводелска работилница”, гневно коментира вицепремиерът. \r\n\r\n  „Все пак законът се нарушава, ние нямаме право да разсъждаваме като някои министри: „Хайде да не обръщаме Слънчев бряг на пансион!”. Ало, има закон!”, подчерта националистът. \r\n\r\n Както BNews вече съобщи, тоалетното вице не му мигна окото, че социалният министър подаде оставка по теми, по които точно Симеонов е ресорен. \r\n\r\n , само заяви той. \r\n\r\n Според него и други министри от този кабинет ще си подадат оставките, визирайки последния си враг - министърката на туризма Николина Ангелкова, но не посмя публично да изрече името й. \r\n \n\t\t\t\t\t\t", "date": "2018.06.11", "title": "Няма такава коалиция: Тоалетният министър извън релси, не може да понася Ангелкова, нарече я мутреса"}
{"url": "http://www.bnews.bg/article/243506-pr_i_nastoyasht_zam_ministar_syada_v_kresloto_na_biser_petkov", "text": "\n Зам.-министърът на образованието Деница Сачева вероятно ще оглави Министерството на труда и социалната политика след оставката на Бисер Петков, научи bTV от свои източници. \r\n\r\n Социалният министър днес обяви, че се оттегля заради протестите на хората с увреждания и техните родители. \r\n\r\n Той мотивира решението си с невъзможност да овладее създалото се напрежение. \r\n\r\n Сачева е започнала кариерата си именно в Министерството на труда и социалната политика, работила е в НЗОК и здравното министерство. \r\n\r\n През 2016-2017 г. беше зам. социален министър. \r\n\r\n Завършила е пиар в СУ и здравен мениджмънт в Университет „Проф. д-р Асен Златаров” в Бургас. \r\n \n\t\t\t\t\t\t", "date": "2018.06.11", "title": "ПР и настоящ зам.-министър сяда в креслото на Бисер Петков"}
{"url": "http://www.bnews.bg/article/243465-sadyat_dzhastin_biybar_za_poboy", "text": "\n Любимецът на тийнейджърките Джъстин Бийбър ще отговаря в съда за причиняване на телесна повреда. Случката се разиграла през 2016 г., но „жертвата“ - Тобаяс Кенън, си търси правата чак сега. \r\n\r\n На финалните мачове на НБА преди 2 години Кенън е замерил певеца с крушка, след което е получил няколко юмрука и ритник в отговор. Според TMZ, мъжът е завел искова молба срещу канадската звезда в Лос Анджелис, като подробностите около делото засега се пазят в тайна. \r\nИзпълнителят на As Long As You Love Me е известен с буйния си нрав. Той избухна публично няколко пъти по време на последното си турне и обяви тотален бойкот на снимките с фенове, след което прекрати световната си обиколка. Предишните скандали около името му са побой над фотограф и глоба от 6400 долара за изрисуването със спрей стената на историческия хотел „Насионал“ в Рио де Жанейро. \r\nНаскоро обаче Бийбър изгря като герой в сбиване. Той нападна мъж, който души и насилва приятелката си на афтър партито на музикалния фестивал „Коачела“. Оказа се, че въпросният мъж е бил под влиянието на наркотици и е бил задържан от органите на реда. \r\n \n\t\t\t\t\t\t", "date": "2018.06.11", "title": "Съдят Джъстин Бийбър за побой"}
{"url": "http://www.bnews.bg/article/243509-ryanair_zaryazal_balgarite_v_berlin_zashtoto_patnitsite_prodalzhavat_da_ne_sa_dovolni_ot_kompaniyata", "text": "\n Полетът от Берлин за София на 10 юни е бил отменен заради гръмотевични бури в София, заявиха от Ryanair в отговор на запитване от „Дарик“. \r\n  \r\nЗасегнатите клиенти са били уведомени по имейл и чрез SMS и са били информирани за възможностите за пълна компенсация, безплатно пренасочване за следващия наличен полет или за алтернативен маршрут. \r\n  \r\nОсигурено е настаняване в хотел за пътниците, които са избрали да бъдат пренасочени към алтернативен полет. От нискотарифната компания се извиняват за отмяната заради лошото време, което е изцяло извън контрола й.  в късния следобед в неделя. Въпреки че правата им формално са спазени, те споделиха, че се чувстват ощетени, защото според тях имало вариант да се приберат през Румъния, но от Ryanair били готови да платят само полета до Букурещ. \r\n \n\t\t\t\t\t\t", "date": "2018.06.11", "title": "Ryanair зарязал българите в Берлин защото... Пътниците продължават да не са доволни от компанията"}
{"url": "http://www.bnews.bg/article/243488-malkoto_kote_na_bozhinov_pokaza_yaka_dupara_snimka", "text": "\n Актрисата Бояна Генова от „София ден и нощ”, която стана известна като „Малкото коте” на Валери Божинов, показа яка дупара, видя HotArena. Чаровницата зарадва феновете си с пищни задни части в социалната мрежа Инстаграм. \r\nБлондинката, която стана популярна, не толкова с актьорския си талант, колкото със скандалния чат между нея и Валери Божинов, пак сюрпризира почитателите си с горещи кадри, пише „България днес”. Риалити звездата се прочу с изтеклия в интернет разговор между нея и футболиста и не се спира пред нищо, за да увеличи славата си. \r\nСлед като Гери — Никол, която възпя култът към задните части, Бояна е поредната, която без свян снима и показва дупето си пред хората. И грам не се срамува от това! Снимката вижте  \r\n \n\t\t\t\t\t\t", "date": "2018.06.11", "title": "Малкото коте на Божинов показа яка дупара (Снимка)"}
{"url": "http://www.bnews.bg/article/243462-erol_obyavi_kraya_na_uikeda_sled_21_godini", "text": "\n В неделя фронтменът на група \"Уикеда\" съобщи във Фейсбук, че бандата повече няма да съществува в този си вид. \r\n\r\n \"Здравейте приятели, \r\n\r\n За голямо съжаление, от днес \"Уикеда\" прекратява активната си дейност. Причината е проста, просто нямаме какво повече да кажем, та решихме, че е по-честно и към вас и към нас да замълчим. Благодарим ви за подкрепата и всички хубави неща, които ни дадохте! \r\n\r\n Обичаме ви! Лека, успешна, доходна и безаварийна...\", написа музикантът в профила си в социалната мрежа. \r\n\r\n \"Уикеда\" има 5 издадени албума, последният от тях е от 2004 година. Участвали са в многобройни концерти и клубни изяви в България и други европейски страни, както и в САЩ. \r\n\r\n През годините от 1997 г., когато е създадена групата, в нея са свирили Ерол Ибрахимов (р. 1969) - вокал, бас, автор на текстове, Росен Григоров - китара, Владислав Зидаров - барабани, Михаил Йосифов - тромпет, Велислав Стоянов - тромбон, вокал, Тодор Бакърджиев - тромпет, Владимир Георгиев (Попа) - барабани, Ясен Обретенов - Яшата - синтезатор, Александър Борисов (Сашко) - цугтромбон, Сандо Валентинов - тромпет. \r\n \n\t\t\t\t\t\t", "date": "2018.06.11", "title": "Ерол обяви края на \"Уикеда\" след 21 години"}
{"url": "http://www.bnews.bg/article/243487-sadiya_izpalnitel_prodava_zala_universiada_a_titi_papazov", "text": "\n Заради дълг от 15,6 милиона лева частният съдия - изпълнител Стоян Якимов №844 в регистъра е пуснал на търг емблематичната за българския спорт зала \"Универсиада\". началната цена е 15 602 028,30 лева. \r\n\r\n Треньор на \"Левски Лукойл\" Константин Папазов е определен за пазител на имота. Според търговския регистър той е представител на \"Универсиада\" ЕАД, която е собственик на имота, съобщава \"24 часа\". \r\n \n\t\t\t\t\t\t", "date": "2018.06.11", "title": "Съдия-изпълнител продава зала \"Универсиада\", а Тити Папазов..."}
{"url": "http://www.bnews.bg/article/243494-6_sa_ranenite_v_rishkiya_prohod_ima_i_postradalo_bebe_zaginal_e", "text": "\n Шофьорът на буса, който бе пометен от ТИР в Ришкия проход, е загинал. Сред ранените пътници в буса, които са общо 6, има тежко ранен мъж. \r\n\r\n Пострадало е и бебе, но няма опасност за живота му, довериха осведомени. Ранените пътници са транспортирани в болницата в Шумен. Ришкият проход, където стана тежкия инцидент,  остава затворен. Задържан е украинският шофьор на тира, който е карал с 2,81 промила алкохол в кръвта. \r\n\r\n Припомняме, че Ришкият проход беше затворен за движение, след като ТИР затисна микробус „Мерцедес Вито“. Инцидентът станал към 14.10 ч. днес, съобщи Областната дирекция на МВР-Бургас. \r\n\r\n Това е поредна тежка катастрофа, причинена от украински водач на тир, само преди броени дни загина младо семейство от Бургас. Тежката катастрофа стана на АМ Тракия в района на Пловдив. Северина и мъжът й пътували към София за преглед ,тъй като красивата карнобатлийка била бременна в 7-я месец, съобщава \"24 часа\". \r\n \n\t\t\t\t\t\t", "date": "2018.06.11", "title": "6 са ранените в Ришкия проход, има и пострадало бебе, загинал е..."}
{"url": "http://www.bnews.bg/article/243471-grafa_edva_ne_zagina_sas_semeystvoto_si_v_katastrofa", "text": "\n Музикалният продуцент Владимир Ампов – Графа се е разминал на косъм с фатален инцидент миналата седмица.На път за семейната хасиенда в пернишкото село Дивотино поп певецът изтървал управлението на джипа си „Мерцедес“ и заорал в канавката, като едва не обърнал колата барабар с жена си и двете си хлапета Крис и Никол, писа „Таблоид“. \r\n\r\n Влади всъщност е прочут с липсата си на шофьорски умения и има повече катастрофи, отколкото хитови сингли. \r\n\r\n Този път нещата обаче наистина можели да свършат трагично. Автомобилът на Графа се подхлъзнал на разлята мазна течност на шосето, той не успял да го овладее и изхвърчал от пътя. За щастие, вместо да се преобърне, мерцедесът застанал с две гуми в канавката. Чест прави на певеца, че първата му работа била да извади децата си от колата. \r\n\r\n Чак когато ги завел на прилично разстояние, се заел да търси начин да оправи белята. Джипът му също останал невредим. Дори не се наложило да викат пътна помощ, тъй като две коли спрели да проверят какво се е случило и пътниците в тях с общи усилия избутали джипа от ямата. \r\n\r\n Половинката на Графа Мария му вдигнала скандал и съвсем насериозно заявила, че повече няма да позволи на децата да се возят при такъв калпав шофьор. Злите езици отдавна шушукат, че книжката на Влади е купена лично от баща му Кирил Ампов, след като синът му три поредни пъти се провалил на шофьорските изпити. Преди 6-7 години, когато за националното му турне „Лав консърт“ представител на „Мини Купър“ в България му предостави една от колите си с рекламна цел. Месец по-късно Ампов върнал возилото на фирмата в такова състояние, все едно е ходил да се бие с нея срещу Ислямска държава – очукана и сгъната от всички страни. \r\n \n\t\t\t\t\t\t", "date": "2018.06.11", "title": "Графа едва не загина със семейството си в катастрофа"}
{"url": "http://www.bnews.bg/article/243490-iran_na_stranata_na_kim_chen_un_za_tramp_narushava_dogovori_i_sporazumeniya", "text": "\n Иран обяви, че Северна Корея трябва да бъде предпазлива в преговорите с американския президент Доналд Тръмп след изтеглянето от историческото ядрено споразумение от 2015 г. между Техеран и световните сили, съобщава \"Асошиейтед прес\". \r\n\r\n Говорителят на иранското външно министерство Бахрам Гасеми коментира, че Северна Корея трябва да подходи към срещата с Тръмп утре (12 юни) със \"съзнание\". По думите му, Иран разглежда Тръмп и САЩ с \"голям песимизъм\", посочвайки, че те са известни с \"отказването от договорите и нарушаването на техните ангажименти\". \r\n\r\n Тръмп неотдавна изтегли САЩ от ядреното споразумение с Иран, което предишната администрация на Барак Обама сключи с Иран, Великобритания, Франция, Германия, Китай и Русия. Споразумението изисква Иран да ограничи обогатяването на уран в замяна на облекчаването на международните санкции. \r\n\r\n Тръмп обяви възстановяването на американските санкции, докато лидерите на Европейския съюз се опитват да съхранят споразумението. \r\n\r\n Президентът на САЩ ще се срещне със севернокорейския лидер Ким Чен-ун в Сингапур във вторник. \r\n \n\t\t\t\t\t\t", "date": "2018.06.11", "title": "Иран на страната на Ким Чен-ун за Тръмп: Нарушава договори и споразумения!"}
{"url": "http://www.bnews.bg/article/243480-katya_lertsa_shte_lezhi_v_zatvora_za_smartta_na_politsaya", "text": "\n Пловдивският апелативен съд потвърди ефективната присъда от 2 години и 4 месеца затвор, която окръжните магистрати постановиха за 40-годишната пловдивчанка Катя Лерца, която прегази и уби полицай в града под тепетата, съобщиха от съда. \r\n\r\n Магистратите я признаха за виновна за това, че на 13 май м.г. Лерца блъсна и уби на място 36-годишния пътен полицай Делян Палазов, докато охраняваше провеждащия се \"Народен събор\", организиран от община Пловдив и кметството на район \"Тракия\". \r\n\r\n Палазов дал знак да спре лек автомобил, но движилият се зад него с висока скорост джип \"Киа\", управляван от Катя Лерца, направил рязка маневра и го блъснал. Полицаят загина на място. \r\n\r\n По закон за това престъпление предвиденото наказание е от 2 до 6 години затвор. При съкратен процес, какъвто поиска подсъдимата, обаче присъдата се намалява с една трета. \r\n \n\t\t\t\t\t\t", "date": "2018.06.11", "title": "Катя Лерца ще лежи в затвора за смъртта на полицая"}
{"url": "http://www.bnews.bg/article/243481-sindikatite_vnasyat_zhalba_sreshtu_balgariya", "text": "\n Три синдиката ще внесат колективна жалба до Съвета на Европа срещу България. КНСБ, КТ \"Подкрепа\" и Европейската конфедерация на профсъюзите смятат, че е нарушено правото на колективно договаряне на държавните служители. Това обяви президентът на КНСБ Пламен Димитров при представянето на годишния доклад на синдиката за нарушаване на трудовите права. \r\n\r\n „Хората започват да си търсят правата все по-активно. Това е нашата силна амбиция - да продължаваме да го правим, така че всеки един да негодува, когато му нарушават правата и да търси с кого да ги защити. Ако синдикатите не могат, ако няма синдикатите, има контролни органи, има други възможности, но нетърпимостта към нарушението на правата е другата ни цел“.  \r\n\r\n Документът ще бъде обсъден от парламентарната социална комисия.  \r\n\r\n Увеличава се броят на забавените заплати в страната. В сравнение с 2016 година, през миналата година те са със 7 милиона лева повече - над 28 милиона. Това е също една от констатациите в годишния доклад на КНСБ за нарушения на трудовите права. Продължават случаите на работа без сключени трудови договори, както и нарушения, свързани с колективното договаряне.  \r\n\r\n Президентът на КНСБ Пламен Димитров представи конкретни сигнали за нарушения. Един от драстичните случай е в предприятие от Петрич: \"Ден, след като е обявила работничката, че е бременна, тя е съкратена\". \r\nРаздел в доклада е посветен на нарушения, свързани с неплащане на заплатите. Националният секретар на синдиката Величка Микова каза: \"През по-голямата си част нарушенията се свързват с не прилагане на разпоредбата на Кодекса на труда, според която работодателят е длъжен да гарантира поне 60 на сто от трудовото възнаграждение на работника или служителя, но не по-малко от минималната работна заплата\", предаде БНР. \r\n \n\t\t\t\t\t\t", "date": "2018.06.11", "title": "Синдикатите внасят жалба срещу България"}
{"url": "http://www.bnews.bg/article/243483-vekilska_se_natrese_v_doma_na_vrachanski", "text": "\n Почти всяка вечер ТВ водещата Мариана Векилска прекарва на някой театрален стол, но не защото е огромна фенка на Мелпомена, а защото ужасно ревнува Калин Врачански и го дебне. Отскоро брюнетката се е пренесла в дома на актьора, който е в центъра на София. От няколко месеца разведената журналситка спи с русокоското и поради тази причина ходи на всяко негово представление. Осведомени източници разказаха пред „Таблоид“ как Векилска е най-редовната персона в театър „София“, където той е на щат. Тя търпеливо чакала известното си гадже след всяко представление, а после си тръгвали заедно към дома му, издават от театралните среди. \r\n\r\n Брюнетката не спирала да обгрижва Калин, да му угажда и да го пита дали иска да му помогне с нещо. „Бяха заедно на театрално събитие. Тя не стоя мирна и секунда, постоянно му се буташе в ръцете. Поднасяше му храна, хапки, само дето не му ги сдъвка преди това. То бива, бива, но от жена на 44 години е леко инфантилно и прекалено“, разказват очевидци. \r\n\r\n Докато Калин гледал да страни от Мариана, тя всячески се опитвала да демонстрира, че са гаджета. Дори на висок глас казала „Хайде да си ходим у дома“, което не оставило място за съмнение, че живеят заедно. Макар че Векилска отдслабна и се разхубави, тя не може да се мери с бившите гаджета на Врачански, които са на по 20-25 години, руси, синеоки и дългокраки. \r\n \n\t\t\t\t\t\t", "date": "2018.06.11", "title": "Векилска се натресе в дома на Врачански"}
{"url": "http://www.bnews.bg/article/243464-avtobusnite_prevozvachi_gotvyat_protest_ako", "text": "\n Автобусните превозвачи ще протестират на 14 юни, ако Законопроектът за автомобилна камара не бъде изтеглен. \r\nЗаконопроектът е лобистики и това, което се случва, е скандално, заяви за Дарик Магдалена Милтенова, председател на Браншовия съюз за стопанска инициатива в транспорта. \r\n\"Планираме на 14 юни за няколко часа да преустановим превозите, там, където имаме структури, навсякъде. Това са големите градове, София, Варна, Бургас, Поморие, Ахелой, Пловдив, Пазарджик, Асеновград, Хасково, Ямбол\", изброи Милтенова. \r\n  \r\n\"Възражението е, че законопроектът е изцяло лобистки, той не отговаря на нуждите на бранша. Всъщност това, което се цели, въобще не е това, което е изложено в мотивите на законопроекта\", поясни още тя. \r\n  \r\n\"Такъв компетентен орган, по смисъла на регламент 1071, е Изпълнителна агенция Автомобилна администрация (ДАИ), респективно Министерството на транспорта. В същото време се твърди, че ние ще създаваме някакъв друг такъв компетентен орган, който трябва да изземе функциите на министерството. Въпросът е ние държавата ли ще закриваме, след като ще се предоставят функции на частни организации да издават лицензи, или какво точно ще правим\", коментира Магдалена Милтенова. \r\n \n\t\t\t\t\t\t", "date": "2018.06.11", "title": "Автобусните превозвачи готвят протест, ако… "}
{"url": "http://www.bnews.bg/article/243510-izvanredno_voenen_helikopter_padna_do_plovdiv_video", "text": "\n Военен хеликоптер падна в района на Летище Пловдив и авиобаза Крумово, съобщава кореспондентът на bTV в региона. \r\n\r\n Четирима души са пострадали при инцидента, станал по време на учебна маневра по \"зависване\". \r\n\r\n Вертолетът е загубил мощност и е паднал от около 20 метра височина, при което е избухнал в пламъци. На място има полиция. Изпратени са и линейки. \r\n\r\n Тази вечер на гражданското летище трябваше да кацне самолет на \"Райънеър\" от Англия, но той вероятно ще бъде пренасочен. \r\n\r\n Още една пожарна се е отзовала на мястото, като към момента видимите пламъци са овладяни. На мястото има огромна тълпа от хора, чакащи свои близки и роднини да кацнат с полетите от Лондон и Бергамо. \r\n\r\n Междувременно обаче самолетът от Англия не получи разрешение да кацне на летището и се насочи към София. \r\n\r\n \r\n\r\n   \r\n \n\t\t\t\t\t\t", "date": "2018.06.11", "title": "Извънредно: Военен хеликоптер падна до Пловдив! (ВИДЕО)"}
{"url": "http://www.bnews.bg/article/243507-pozhar_v_shumensko_uchilishte_po_vreme_na_chasovete", "text": "\n Пожар обхвана част от шуменското СУ \"Васил Левски“ по време на учебните часове. Няма пострадали, десетки ученици са били евакуирани. \r\nСигналът е подаден около 16.30 часа. Към мястото на инцидента са насочени три противопожарни автомобила, за съдействие са повикани екипи от противопожарните служби в Нови пазар и Велики Преслав. \r\n\r\n При пристигане на място било установено, че гори покривът. В училището тече ремонт по оперативна програма „Региони в растеж“ дейностите  по която включват и хидроизолация на покрива на училището. Пламъците са тръгнали по време на строително-монтажни дейности. \r\nВ училището е имало около 150  ученици, които са били евакуирани без паника, посочи шефът на полицията Ялчън Расим. Няма пострадали, предаде Дарик. \r\n  \r\n \n\t\t\t\t\t\t", "date": "2018.06.11", "title": "Пожар в шуменско училище  по време на часовете!"}
{"url": "http://www.bnews.bg/article/243478-abdikirala_darzhava_mazilka_padna_varhu_dete", "text": "\n Мазилка от рушащата се сграда на бившия битов комбинат в Перник падна върху главата на дете, съобщи БНР. \r\n\r\n 13-годишното момче минавало покрай сградата, когато мазилката се откъртила, разбила се в козирката на първия етаж и парче от нея го ударило по главата. Детето не е пострадало тежко. \r\n\r\n Местни жители казват, че сградата се руши и не е обезопасена – при всеки по-силен вятър падат стъкла и мазилка. \r\n\r\n Сигнали в община Перник са подавани многократно. Кметството е установило, че собственици са шест фирми и четири физически лица. \r\n\r\n Кметът на Перник Вяра Церовска е издала заповед за обстоен оглед на сградата, който е насрочен за 3 юли.  \r\n \n\t\t\t\t\t\t", "date": "2018.06.11", "title": "Абдикирала държава: Мазилка падна върху дете!"}
{"url": "http://www.bnews.bg/article/243491-piyaniyat_shofyor_na_uchilishten_avtobus_bil_s_oshte_14_drugi_narusheniya_na_patya", "text": "\n Пуснаха от ареста задържания за 24 часа 41-годишен пиян и дрогиран шофьор от Варна, който беше подкарал автобус с 35 деца от първи до трети клас от ОУ „ Васил Априлов“ за Лясковец, съобщава \"Монитор\". \r\n\r\n Там децата трябвало да изкарат една седмица на лагер. Според варненската прокуратура няма основание за увеличаване на времето на задържането на провинилия се шофьор до 72 часа. \r\n\r\n Въпреки инцидента, децата тръгнаха с друг шофьор и автобус, като продължават своята програма и трябва да се приберат в края на седмицата. \r\n\r\n По време на разследването стана ясно, че провинилият се шофьор имал 14 постановления за нарушения на Закона за движение по пътищата, 2 от които за шофиране в нетрезво състояние, наложени през 1999 година и 2006 година. След като възстановил правоспособността си, той обаче не се отказал от лошите си навици и след купонджийска нощ, отново се явил неадекватен в неделя сутринта на работа. Организатор на ваканцията е туроператорската фирма „Алина тур”, която е наела автобуса за превоза на децата. \r\n\r\n \"Училището организира екскурзии по наредба, като изисква представянето на документи. Това означава, че ние можем да контролираме единствено документално нещата. Имаме лиценза на туроператора, както и лиценза на транспортната фирма. Знаем документално годините на автобуса, който превозва децата, дали е преминал технически преглед и правоспособен ли е шофьора. Дотук се свеждат нашите компетенции“, обясни директорът на училище \"Васил Априлов\" във Варна, Албена Комитова. \r\n\r\n \"Преди Регионалното управление по образованието да даде разрешение за пътуване на ученически автобус, трябва да се съобразят изискванията на 4 закона и 2 наредби, коментира шефката на Регионалното управление по образованието във Варна, Венцислава Генова. От 2016 година съществува отработен механизъм за информиране между Регионалното управление по образованието и Областната дирекция на МВР, където в онлайн формат се изпраща подробна информация за всяко предстоящо пътуване на ученици в страната, като се посочва дата място и начален час на тръгване, номера на автобуса, името на шофьора, броя на децата, възраст, ръководител на групата и други придружители. \r\n\r\n Този механизъм на взаимодействие между институциите е в изпълнение на наредбата за специализирана закрила на деца на обществени места. По силата на този механизъм Регионалното управление на образованието на своя сайт има рубрика \"Охрана и сигурност\", където има формуляр за попълване на информация при организирано пътуване на ученици, извън училище, обясни тя и добави, че във формуляра са и онези посочени преди това задължителни полета, които се попълват. \r\n\r\n Тази изпреварваща информация дава възможност на полицията да упражни своя контрол върху шофьора, оторизиран по силата на своите служебни задължения да изпълнява, както Закона за автомобилните превози, така Закона за движение по пътищата. Благодарение на това наше добро взаимодействие, се стигна и до установяването на този пиян шофьор, което предотврати евентуален инцидент с непредвидими последици, за което сме благодарни на полицията“, посочи още просветната шефка. \r\n\r\n Според Генова обаче, проблемът не е в документите и разрешението, а в поведението на шофьора, което е негов личен избор. \r\n\r\n \"Той е правоспособен шофьор, автобусът е изправен. Това са най-общите изисквания, другото е личен избор на човека\", коментира още тя и отбеляза, че директорите не могат да упражняват контрол по отношение на фирмите, които предоставят подобен тип услуги. \r\n\r\n \"Директорите сключват договор с фирма, която е регистрирана по търговския закон. Документите, които директорите събират и изпращат в Регионалното управление на образованието са инструктаж на родители и ученици, застрахователната полица на учениците, информация за последния технически преглед на автобуса, правоспособността на шофьора, офертата, която предлага хотелът, където децата ще бъдат настанени, както и маршрутът. \r\n\r\n В наредбата има ред и условия, по които се организира пътуването на учениците. Този ред и условия, заедно с критериите, са в удовлетворяване на изискванията, които са разписани в Закона за туризма към онези институции, които са оторизирани да предоставят туристически услуги на деца и ученици“, обясни още Генова. \r\n\r\n   \r\n \n\t\t\t\t\t\t", "date": "2018.06.11", "title": "Пияният шофьор на училищен автобус бил с още 14 други нарушения на пътя!"}
{"url": "http://www.bnews.bg/article/243469-golyama_tragediya_borisov_se_prostrelya_v_glavata", "text": "\n 44-годишен полицай се е самоубил в Перник. Той се е прострелял смъртоносно в главата със служебния си пистолет. \r\n\r\n Трагедията се е разиграла в квартал „Проучване“, съобщи пернишкият сайт „Мироглед“. Мъжът, който по неофициална информация се казва Йордан Борисов, се е самоубил в гориста местност до пътя. Не е ясна причината, накарала полицая да посегне на живота си. \r\n\r\n Според запознати, 44-годишният мъж не е страдал от някакви заболявания. Той е работил дълги години в полицията в Перник на различни длъжности. Последно бил служител в Охранителна полиция на Главна дирекция „Национална полиция“ в столицата. \r\n\r\n Борисов е женен и има две деца. \r\n \n\t\t\t\t\t\t", "date": "2018.06.11", "title": "Голяма трагедия: Борисов се простреля в главата! "}
{"url": "http://www.bnews.bg/article/243473-pomnite_li_tragediyata_v_midzhur_tam_oshte_tsaka_adska_bomba_no_mvr_nehae_ot_4_godini_naselenieto_e_zastrasheno", "text": "\n До главния прокурор на Р България постъпи сигнал от кмета и председателя на Общински съвет - Чупрене за невземане на мерки по безопасно съхраняване на значително количество взривни вещества, взривни изделия и средства за взривяване на територията на завод „Миджур“, в землището на с. Горни Лом, където при настъпване на производствената авария  на 01.10.2014 г. загинаха 15 души. Взривните вещества се намират в складове на завода „Миджур“. В сигнала е посочено, че и към момента все още не са изпълнени всички изисквания за безопасност и са застрашени живота и здравето на населението. Към сигнала е приложен и протокол от проверка, извършена от МОСВ, съвместно с представители на МВР, при която е установено, че в складове на завода се съхраняват огромен брой взривни вещества, взривни изделия и средства за взривяване, съобщиха от държавното обвинение. \r\n\r\n Припомняме, че за инцидента на 01.10.2014г. на територията на завод „Миджур“, Окръжна прокуратура – Видин внесе обвинителен акт срещу четири лица и към момента делото се разглежда от Окръжен съд – Видин.   \r\n\r\n Главният прокурор Сотир Цацаров разпореди спешна проверка на Върховна административна прокуратура /ВАП/. \r\n\r\n Във ВАП са получени данни, че собствеността на терена и сградите на завода принадлежи на „Миджур манеджмънт кънстракшън“ ЕООД, от което е въведен пропускателен режим, а оператор на взривните вещества, средствата за взривяване и взривни изделия е „Видекс“ АД - отговорен за съхранението  и безопасността им. \r\n\r\n От представените материали е видно, че след надлежна проверка, са установени  случаи на неспазване на специални закони: \r\n\r\n - в нарушение на чл.32 от Закона за оръжията, боеприпасите, взривните вещества и пиротехническите изделия /ЗОБВВПИ/ от „Видекс“ АД не е представен договор за осигуряване на въоръжена охрана за обектите - 5 бр. взривни складове, в които се намират изброените вещества; \r\n\r\n - не са представени документи за изпълнение чл.14 от ЗОБВВПИ, според който „Видекс“ АД трябва да разполага със собствени или наети складови помещения; \r\n\r\n - в завода няма локална система за оповестяване за осигуряване на ранно предупреждение на персонала, компетентните органи и населението съгласно чл.35, ал.3,т.5 от Закона за защита при бедствия /ЗЗБ/. \r\n\r\n На тази основа от ВАП е съобразено, че неспазването на нормативните изисквания може да доведе до опасности за широк кръг лица, предвид потенциалната опасност на въпросните вещества. Освен това е преценено, че случаят е особено спешен и изисква незабавна намеса от органите, снабдени с компетентност по поставените въпроси. \r\n\r\n Ето защо, в изпълнение на конституционния прерогатив на прокуратурата да следи за спазване на законността, в защита на държавния и обществения интерес и на основание чл.145, ал.1, т.6 ЗСВ са ангажирани министърът на вътрешните работи с оглед правомощията за контрол, даване на задължителни предписания, налагане на принудителни административни мерки и на санкции по ЗОБВВПИ и по ЗЗБ, вкл. и в качеството му на председателстващ Съвета за намаляване на риска от бедствия, както и областният управител на област Видин и кметът на община Чупрене във връзка с организационните и ръководни правомощия по ЗЗБ, в т. ч. и по отношение на превантивни мерки за недопускане на бедствия. \r\n \n\t\t\t\t\t\t", "date": "2018.06.11", "title": "Помните ли трагедията в \"Миджур\"? Там още цъка адска бомба, но МВР нехае от 4 години!!! НАСЕЛЕНИЕТО Е ЗАСТРАШЕНО!"}
{"url": "http://www.bnews.bg/article/243468-istorichesko_za_demireva_balgarkata_skochi_200_sm_v_diamantenata_liga", "text": "\n Мирела Демирева го направи! Сребърната медалистка в скока на височина от олимпийските игри в Рио де Жанейро постигна заветната си цел и за първи път в кариерата си преодоля гросмайсторската граница от 200 см. Тя го направи от третия си опит на турнира от Диамантената лига в Стокхолм, Швеция. До момента върховото постижение на 28-годишната софиянка бе 197 см. \r\n\r\n След успешния си опит на 200 см, Демирева се пробва и на 202 см, но не успя да ги преодолее. Така тя завърши втора в надпреварата, а пред нея е само световната шампионка Мария Ласицкене (Русия). Тя също завърши с 200 сантиметра, но от първия опит. \r\n\r\n Ласицкене няма загуба почти две години, като за последно остана втора на националния шампионат на Русия в Чебоксари на 23 юни 2016 година.  \r\n\r\n Трета се нареди представителката на домакините Ерика Кинсей със 194 сантиметра. \r\n\r\n Мирела Демирева стана петата българка след Стефка Костадинова, Людмила Андонова, Венелина Венева и Емилия Драгиева, която прескача 2 метра. \r\n \n\t\t\t\t\t\t", "date": "2018.06.11", "title": "Историческо за Демирева: Българката скочи 200 см в Диамантената лига"}
{"url": "http://www.bnews.bg/article/243479-dzhena_veche_e_blondinka", "text": "\n Фолк звездата Джена избухна с невероятно парти в столичния Club Illuzion. \r\n\r\n Певицата взриви феновете си с нова блонди визия и представи най-новия си хит „Хулиган“. Желаещите да видят и чуят своята любимка изпълниха до краен предел Club Illuzion в сърцето на Студентски град. Участието на Джена съвпадна и с моминско парти същата вечер. \r\n \n\t\t\t\t\t\t", "date": "2018.06.11", "title": "Джена вече е блондинка"}
{"url": "http://www.bnews.bg/article/243476-karvav_atentat_v_kabul_otgovornost_za_atakata_poe", "text": "\n Най-малко 12 души бяха убити и 31 бяха ранени, когато атентатор-самоубиец се самовзриви пред министерска сграда в Кабул. \r\n\r\n Атаката се случва само един ден преди началото на споразумението с правителството за прекратяването на огъня от страна на талибаните.  \r\n\r\n Говорителят на Министерството на здравеопазването Уахид Майро заяви, че експлозията се е станала пред главния вход на Министерството на възстановяването и развитието на селските райони. \r\n\r\n Служителите са били скупчени на входа на сградата, чакайки автобус, когато атентаторът-самоубиец се е взривил сред тълпата. \r\n\r\n Говорителят на полицията Хашмат Станикзай потвърди, че са убити поне 12 души, включително жени и деца. \r\n\r\n Афганистанският президент Ашраф Гани обяви в четвъртък, че силите за сигурност ще преустановят военните действия с талибаните за една седмица. Това ще продължи 12 до 19 юни. \r\n\r\n Талибаните заявиха в събота, че техните бойци ще спрат да атакуват афганистанските сили за сигурност, но само за първите 3 дни на периода, с който завършва Рамазан, съобщи Канал 3. \r\n\r\n Това е първият път, когато бойците се съгласяват да спрат борбата след нахлуването на САЩ през 2001 г. и този ход беше до голяма степен приветстван от уморените от войната афганистанци.  \r\n\r\n Отговорност за атаката обаче пое \"Ислямска държава\". \r\n \n\t\t\t\t\t\t", "date": "2018.06.11", "title": "Кървав атентат в Кабул, отговорност за атаката пое..."}
{"url": "http://www.bnews.bg/article/243463-stranno_nikoy_ne_iska_da_pogrebe_pelov", "text": "\n Тялото на убития затворник Владимир Пелов все още е в моргата и не е издадена заповед за освобождаването му. Причината е, че никой от близките на Пелов не го е потърсил, съобщава „Телеграф“. \r\n\r\n 72-годишната му майка Тотка категорично отказва да приеме, че тялото е на сина ѝ. Брат му Стефан не иска да се занимава, а синът Владимир е заминал за Малта ден след като прекара няколкочасови разпити в местната полиция. 21-годишният младеж е предпочел да отиде при сестра си Вероника, която ден след убийството на баща им роди третото си дете от приятеля си. \r\n\r\n Майка им Силвия също е с тях. За нея упорито има мълва в Ботевград, че е била любовница на другия загинал при пукотевицата във вторник – Марио Панчев – Дебелия. Освен родната майка на Пелов и половината Ботевград не вярва, че той е убитият. В града има конспиративни слухове, според които обявяването на Пелов за мъртъв е удобно на всички. Преди две години ботевградчани си отдъхнаха, след като страховитият рецидивист бе тикнат окончателно за 32 години в затвора. \r\n\r\n Местните хора разправят, че тогава съдействие за залавянето е оказала собствената му майка, която сега дори не иска да погребе тялото на сина си. \r\n\r\n Бившата фризьорка Веселка, която укриваше избягалите затворници в апартамента си в блок 20 в града, заедно с децата си са се изнесли при роднини. \r\n\r\n Стана ясно още, че тя се е обадила в полицията чак след като е разбрала, че Пелов е убит. Другият затворник Радослав Колев все още не е открит. Полицията претърсва огромен периметър в Балкана над Правец. Колев се издирва жив или мъртъв. \r\n \n\t\t\t\t\t\t", "date": "2018.06.11", "title": "Странно: Никой не иска да погребе Пелов! "}
{"url": "http://www.bnews.bg/article/243470-polititsite_tryabva_da_otgovoryat_zamrazyavat_li_dohodite_i_vdigat_li_danatsite_za_stroezha_na_aets_belene", "text": "\n Политиците трябва да отговорят замразяват ли доходите и вдигат ли данъците за строежа на АЕЦ \"Белене\"? \r\n\r\n На тези въпроси трябва да отговорят политиците ни, а ние ще им припомним какво са заявявали по темата през 2012 г., така както е предадено на сайта novinite.bg без редакторска намеса. \r\n\r\n Референдумът за АЕЦ „Белене“, иницииран от БСП, е национална безотговорност, заявиха от ГЕРБ, а от БСП обвиниха управляващите, че обиждат българските граждани. \r\n\r\n Скандалът в пленарна зала се разгоря след декларацията на „Коалиция за България“ във връзка с подписката за референдум за изграждането на атомната централа, внесена в НС по обед, предаде БТА. \r\n\r\n Последва отговор от управляващата партия, а нападките преминаха в лични, след като Мая Манолова попита Доброслав Димитров (ГЕРБ), който прочете контрадекларацията на мнозинството, дали се срамува от баща си, защото през 1996 г. е бил директор в „Кремиковци“. \r\n\r\n Доброслав Димитров заяви от трибуната, че с подписката си за АЕЦ „Белене“ БСП са подвели гражданите, защото не са казали, че за да се изплати проектът, през следващите 20 години пенсиите трябва да бъдат замразени, а данъците да скочат. \r\n\r\n „Опитвате се да подведете хората да се подпишат под нещо, за което техните деца ще плащат. Явно политиката на национална безотговорност няма да бъде променена“, подчерта депутатът. \r\n\r\n Доброслав Димитров обясни на социалистите, че национално допитване се прави по ключови и принципни въпроси - „за“ или „против“ ядрената енергетика например. \r\n\r\n „Не може да задавате въпрос за строителството на АЕЦ „Белене“, без да се знае какво ще струва на българското общество“, категоричен беше депутатът. \r\n\r\n Той направи и ретроспекция как се е развивал проектът и защо БСП, когато са били на власт, не са го подписали, ако е бил толкова важен. \r\n\r\n Депутатът, който е и председател на външната парламентарна комисия, се върна и по-назад - към управлението на Жан Виденов. \r\n\r\n „Когато фалирахте държавата през 1996 г., някои от вас бяха министри, половината банки фалираха, след което 8 години стояхте в опозиция“, припомни Доброслав Димитров на народните представители от БСП. \r\n\r\n И продължи, че с идването си отново на власт през 2005 г. БСП и Тройната коалиция са загробили държавата с проекти, и заключи, че се опитват да направят същото с АЕЦ „Белене“, затова акцията с референдума била национална безотговорност. \r\n\r\n „Слава Богу, хората са умни и затова сте 40 души в ъгълчето на парламента, а в следващото Народно събрание трябва да сте и още по-малко“, заяви още депутатът от ГЕРБ. \r\n\r\n „За пръв път българските граждани искат те да решат да има ли АЕЦ „Белене“, да има ли ядрена енергетика, а не самозвани политици като вас“, продължи Мая Манолова и посочи, че високомерието към хората се наказва жестоко. \r\n\r\n   \r\n \n\t\t\t\t\t\t", "date": "2018.06.11", "title": "Политиците трябва да отговорят замразяват ли доходите и вдигат ли данъците за строежа на АЕЦ \"Белене\"?"}
{"url": "http://www.bnews.bg/article/243459-suzanita_nakipri_kucheto_si_kato_zvezda", "text": "\n Кифленските изцепки на дъщерята на Орхан Мурад не спират. Сузанита отново провокира, този път с палав кадър в мрежата, на който е накиприла и кучето си с маркови дрешки. Тийн изпълнителката облече рокля на кученцето си, което носи претенциозното име Марая Мали, пише „България днес”. \r\n„За да може и моята принцеса да изглежда очарователна и кокетна”, написа младата изпълнителка под снимката. А на кадъра се вижда, че изтерзания померан, освен с рокля, е и с панделка на главата. \r\n„Горкото кученце”, коментират феновете под фотоса на блондинката с домашния й любимец. Други пък подхвърлиха, че с парите, които Сузанита е похарчила за кукленската рокля, едно двучленно семейство вероятно може да изкара поне седмица. \r\n  \r\n \n\t\t\t\t\t\t", "date": "2018.06.11", "title": "Сузанита накипри кучето си като звезда "}
{"url": "http://www.bnews.bg/article/243449-frapirashto_masovo_se_narushavat_trudovite_prava", "text": "\n Фрапиращи случаи на нарушени трудови права. Синдикатите излизат с мащабен доклад за своеволия от страна на работодатели. Част от сигналите са свързани с уволнени бременни жени, както и служители, на които не са им платени заплатите или им е отказан годишният отпуск. \r\n\r\n Синдикалистите ще презентират и доклад на Международната конфедерация на профсъюзите, от който ще стане ясно къде е страната ни в световната класация за неапазването на тези права. \r\n\r\n Президентът на КНСБ Пламен Димитров ще представи конкретни случаи на работници с нарушени права. Подобни сигнали постъпват в синдиката от цялата страна. Сред тях са казус като този на работничка, която е била уволнена ден след като е съобщила на работодателя си, че е бременна. На друга, наскоро родила жена, пък е отказан натрупан платен отпуск. \r\n\r\n Сред основните констатации в годишния доклад на синдикалистите са тенденция за нарастване на сумата на неизплатените заплати в страната, както и пречки пред колективното трудово договаряне. \r\n \n\t\t\t\t\t\t", "date": "2018.06.11", "title": "Фрапиращо: Масово се нарушават трудовите права! "}
{"url": "http://www.bnews.bg/article/243475-chudo_prostrelyanata_v_slanchaka_simona_veche_govori", "text": "\n Животът на красивата Симона Тодорова, която бе простреляна в главата от Михаил Станчев в Слънчев бряг, вече е извън опасност, твърди flagman.bg. \r\n\r\n Състоянието на 22-годишната дряновка се подобрява с всеки изминал ден и младата жена вече казва откъслечни думи, след като почти седмица бе в кома.  \r\n\r\n Засега възстановяването на красавицата вървяло много добре. Тя обаче е под постоянно наблюдение, тъй като лекарите все още не знаели какво влияние ще окаже травмата на мозъка, причинена от огнестрелната рана. \r\n\r\n Припомняме, че задръжаният за стрелбата по Симона Михаил Станчев, който преди да я рани, застреля хазартния бос Коста Николов-Миджурина, от когото ревнувал, остава в ареста. \r\n  \r\n \n\t\t\t\t\t\t", "date": "2018.06.11", "title": "Чудо: Простреляната в Слънчака Симона вече говори!"}
{"url": "http://www.bnews.bg/article/243496-koy_go_kazva_blizo_200_hilyadi_mladi_nito_uchat_nito_rabotyat", "text": "\n 167 хиляди млади българи нито учат нито работят. \r\n\r\n Тези данни излязоха от устата на правителството -  вицепремиерът Томислав Дончев изнесе цифрите по време на конференция \"Образование и труд\".  В сравнение с останалите европейски държави, в България неработещите млади хора са 22%, а в Европа са средно 12%. \r\n\r\n Според него \"имаме едно изгубено поколение\" в резултат на \"недобре скроена социална политика\". \r\n\r\n „Ако в средата на 70-те един млад човек не работи, той най-вероятно би умрял от глад. Сега е напълно възможно, човек на 20 плюс да не работи, да има нов телефон и да се показва поне един път на ден в някое кафене”, коментира вицепремиерът. \r\n\r\n През следващите 10 години на пазара на труда ще са нужни хора с техническо, математическо и природонаучно образование. \r\n\r\n А заради нуждата от IT специалисти компютърно програмиране може да се въведе в обучението от III клас. Как ще се справи с това държавата остана тайна за обществото. А и каквото и да кажат, досега е било повече от ясно, че са само приказки. За огромно съжаление. \r\n \n\t\t\t\t\t\t", "date": "2018.06.11", "title": "Кой го казва: Близо 200 хиляди млади нито учат, нито работят!"}
{"url": "http://www.bnews.bg/article/243450-mlada_zhena_se_prostrelya_s_pistoleta_na_bashta_si_koyto_e", "text": "\n Дъщеря на полицай се простреляла в главата в семейния апартамент във врачанския кв. Дъбника. Според сайта konkurent.bg тежкият криминален инцидент станал малко преди 20 ч. в неделя. \r\n\r\n 25-годишната дъщеря на катаджията Людмил Ценков грабнала след скандал служебния пистолет на баща си и се гръмнала преди униформения от РУ в Бяла Слатина да реагира. Близките веднага викнали линейка, а във врачанската болница лекарите преценили шансовете й да оцелее като минимални. По-късно вечерта прострелялата се била препратена с линейка за столична болница. \r\n\r\n В апартамента на Ценкови веднага започнало разследване на случая. Криминалистите искали най-вече да разберат как младата жена успяла да стигне по пистолета и дали служебното оръжие е било оставено без надзор. \r\n \n\t\t\t\t\t\t", "date": "2018.06.11", "title": "Млада жена се простреля с пистолета на баща си, който е… "}
{"url": "http://www.bnews.bg/article/243477-tir_otvya_mikrobus_zatvoriha_rishkiya_prohod", "text": "\n Ришкият проход беше затворен за движение, след като ТИР затисна микробус „Мерцедес Вито“. Инцидентът станал към 14.10 ч. днес, съобщи Областната дирекция на МВР-Бургас. \r\nПолиция е отцепила района. Движението се отклонява през Провадийския проход. \r\nСедем души са изкарани от буса, затиснат от тир в Ришкия проход, вътре остава само шофьорът, който може и да е загинал, съобщиха от полицията в Бургас. \r\n\r\n Бусът \"Мерцедес Вито\" е с турска регистрация. \r\nСпасителната акция продължава. \r\nШофьорът на тира е бил пиян, открити са 2,81 промила алкохол в кръвта му. \r\n  \r\n \n\t\t\t\t\t\t", "date": "2018.06.11", "title": "ТИР отвя микробус, затвориха Ришкия проход!"}
{"url": "http://www.bnews.bg/article/243455-folk_legendata_shtilyan_slavi_i_krisko_me_okradoha", "text": "\n „Слави и Криско откраднаха песента ми „Тошка”! Тя беше хит през 90-те години, който хората помнят и до днес”. Това заяви певецът Щилян.  Мегахитът на Слави и Криско „Гледай как се прави”, се оказа кавър на чалга шлагера „Тошка”, който е бил изпълняван от Щилян и оркестър „Китка”. Музикантът разкрива, че парчето е авторско, пише „България днес”. \r\nТова стана ясно дни след като Слави осъди „Господари на ефира” за 13 бона, за ползване на кадри от предаването му „Шоуто на Слави”. Но се оказа, че Дългия също не си плаща за авторски права. \r\n„След като излезе дуетът на Слави и Криско, честно казано, че зарадвах, че моята музика отново е актуална. Много хора ми се обадиха да ми кажат, че веднага са се сетили за мен”, разказва Щилян. \r\n„Именно Слави пее моя текст „Както те обичам, ще те открадна, а ако не мога, ще ги убия”. Очаквах да ми звънне поне от уважение, защото се и познаваме. Преди години е идвал на мои участия, черпил ме е в заведения. Той е голяма звезда. Не искам пари, не ме разбирайте погрешно. Ясно е, че един лев не съм видял от това, че са заимствали от моята песен. Но можеше Слави поне да ме покани в шоуто си, да ми направи малко реклама”, споделя ретро поп-фолк певецът. Щилян признава, че не се е сетил да се консултира с адвокат по случая и е по-скоро ядосан на Криско, който е продуцент на песента. \r\n\r\n „Доколкото разбрах, Криско е продуцентът. Слави си е изпял частта и не вярвам да ходи по участия, но виж Криско изкарва пари по участия, на които пее песента. Той със сигурност трябваше да ми се обади”, споделя изпълнителят, който все още живее в родния Сливен и продължава да ходи по участия. \r\nМузикантът също така не е пропуснал да пише до Криско, за да го уведоми за гафа. На видео, в което Криско съобщава, че ще гостува в шоуто на Слави, Щилян се обръща към рап певеца с ироничен коментар: „Имам още шест албума с авторски песни, давай. И много поздрави на Слави”. \r\n \n\t\t\t\t\t\t", "date": "2018.06.11", "title": "Фолк легендата Щилян: Слави и Криско ме окрадоха! "}
{"url": "http://www.bnews.bg/article/243458-iskash_da_si_uchitel_ochakva_te_startova_zaplata_ot_920_lv", "text": "\n Стартовата заплата на учителите, която в момента е 760 лева, става 920. Това се разбраха от Министерството на образованието и социалните партньори, които подписаха новия колективен трудов договор. \r\n\r\n Така стартовото заплащане за учители и други педагогически специалисти става 920 лева, за старши учителите и старши възпитателите – 955 лева, а за главен учител – 1005 лева. \r\n\r\n Целта е учителската професия чрез повишаване на заплатите да стане привлекателна за младите хора. Предвижда се и по-високо заплащане на директорите и заместник-директорите, както и за педагогическите специалисти, за които работата с деца не произтича от преките служебни задължения. Наставничеството на учителите също ще се заплаща с не по-малко от 60 лева месечно. \r\n\r\n Увеличението ще е от 1 януари 2019 година, но при добро изпълнение на бюджета е възможно то стане факт от началото на новата учебна година през месец септември. \r\n\r\n Новият колективен трудов договор акцентира и върху разработването и прилагане на политики за недопускане на агресия в училище. \r\n \n\t\t\t\t\t\t", "date": "2018.06.11", "title": "Искаш да си учител? Очаква те стартова заплата от 920 лв.! "}
{"url": "http://www.bnews.bg/article/243461-ne_sigurnost_vav_vlaka_mazh_beshe_utselen_s_kamak_sastoyanieto_mu_e", "text": "\n Пътник във влак на БДЖ е пострадал, след като вандали хвърлили камък по композицията. От БДЖ съобщиха, че инцидентът е станал на 10 юни около 21.50 часа, когато бързият влак от Благоевград за София е \"атакуван с камъни от неизвестни лица\" в района между гарите Горна баня и Захарна фабрика. \r\n\r\n В резултат на вандалската проява е пострадал млад мъж, който е пътувал във влака.  \r\n\r\n Хвърлените камъни са счупили стъкло на странична врата на втория вагон от състава на влаковата композиция, вследствие на което пътникът е получил наранявания в областта на главата. Превозната бригада на влака е реагирала незабавно, като е подала сигнал до Спешна медицинска помощ и пострадалият мъж е откаран в болница. \r\n\r\n Подобни вандалски прояви нанасят значителни материални щети за „БДЖ–Пътнически превози” ЕООД, като фактически саботират всички усилия на ръководството на националния железопътен превозвач за предлагане на по-добро и по-качествено обслужване на клиентите, уточняват от пресцентъра на железниците. Най-важното измерение на тези посегателства обаче, е застрашаването на сигурността на движението на влаковете, както и живота и здравето на клиентите и служителите на националния железопътен превозвач. \r\n\r\n От началото на 2018 г. това е 19-ият случай, при който влакове на „БДЖ-Пътнически превози” ЕООД са замеряни с камъни. За същия период на 2017 г. са регистрирани 42 случая, а за цялата изминала година са 76, от които е пострадал един пътник. \r\n \n\t\t\t\t\t\t", "date": "2018.06.11", "title": "(НЕ)Сигурност във влака: Мъж беше уцелен с камък, състоянието му е… "}
{"url": "http://www.bnews.bg/article/243456-tsetsi_krasimirova_tropa_horo_v_milano", "text": "\n Моделката Цеци Красимирова показа любовта към родината, като тропна хоро в Милано. Тя се включи във фолклорния събор „На мегдана на другата България”, който се състоя в италианската модна столица тази година. \r\n\r\n Заедно с още над 800 български емигранти, Цеци облече народна носия и се хвана на хорото на площад „Дуомо”. Съборът е създаден през 2015 година, а всяка година мястото на неговото провеждане е различно, пише „България днес”. \r\n\r\n Най-напред се провежда в Лион, където има огромен успех, а тази година стигна до Милано. Събитието има за цел да събере колкото се може повече наши сънародници в чужбина и да направи света мегдан за танцьорите от другата България. \r\n\r\n Идеята е този събор да се провежда всяка година под домакинството на различна група и това засега се случва изключително успешно. Общите условия и идейния замисъл на събора не се променят, независимо от мястото и организаторите. \r\n  \r\n \n\t\t\t\t\t\t", "date": "2018.06.11", "title": "Цеци Красимирова тропа хоро в Милано "}
{"url": "http://www.bnews.bg/article/243447-malta_i_italiya_otkazaha_da_priemat_korab_s", "text": "\n Малта и Италия отказаха да приемат кораб, превозващ мигранти. \"От днес Италия също ще започне да казва \"не\" на трафика на хора, \"не\" на бизнеса на незаконната имиграция\", написа във Фейсбук новият италиански вътрешен министър Матео Салвини. С този ход новият италиански вътрешен министър, който е лидер на крайнодясната партия \"Лига\", прави стъпка към изпълнение на своите предизборни обещания да спре потока от мигранти към Италия, предаде БТА. \r\n\r\n Италия поиска от Малта да приеме кораба, но тя също отказа да го допусне до свое пристанище. Аргументът е, че операциите са били проведени в либийската зона за издирване и за тях отговаря центърът за координиране на спасителните операции в Рим. \r\n\r\n Кораб на френска неправителствена организация събра 629 мигранти при шест спасителни операции в Средиземно море в нощта срещу неделя. Мигрантите са основно африканци от страни на юг от Сахара. Те са качени при шест различни спасителни операции край бреговете на Либия. Сред тях има повече от 100 непълнолетни без придружител. \r\n \n\t\t\t\t\t\t", "date": "2018.06.11", "title": "Малта и Италия отказаха да приемат кораб с…  "}
{"url": "http://www.bnews.bg/article/243448-shok_dete_padna_ot_terasata_na_hotel_v_ravda_ima_mnozhestvo", "text": "\n Петгодишно дете е паднало от тераса на втория етаж в блок в село Равда. \r\n\r\n Инцидентът е станал в неделя около 17.40 часа. Тогава в Районното управление - Несебър е получено съобщение за инцидент в комплекс \"Лайфстайл 3\". \r\n\r\n Според сигнала от терасата на апартамент на втория етаж на блок 2 е паднало дете - руски турист. То е настанено за лечение в в реанимацията на УМБАЛ – Бургас. \r\n\r\n Детето е с фрактури на краката, таза и травма на белия дроб, но няма опасност за живота. \r\n\r\n Констатирано е, че малчуганът е останал без надзор в апартамента, докато 55 годишната му баба – Л.Т. отишла да пазарува. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.06.11", "title": "ШОК: Дете падна от терасата на хотел в Равда, има множество… "}
{"url": "http://www.bnews.bg/article/243445-mutrensko_shofyor_izvadi_pistolet_sreshtu_drug_vodach_na_trakiya_zaradi", "text": "\n Отново напрежение между шофьори на магистрала \"Тракия\" – снощи водач на лек автомобил е заплашил шофьор на автобус с пистолет заради спор на пътя, съобщи bTV. \r\n\r\n Случката се разиграла край Чирпан. Конфликтната ситуация дошла при опит за изпреварване на автомобила. \r\n\r\n Шофьорът, извадил пистолета, е задържан за 24 часа. Той е адвокат от София. \r\n\r\n Пътниците са разпитани. Няма пострадали. \r\n \n\t\t\t\t\t\t", "date": "2018.06.11", "title": "МУТРЕНСКО: Шофьор извади пистолет срещу друг водач на „Тракия“ заради..."}
{"url": "http://www.bnews.bg/article/243444-prints_filip_na_97_obyavyavam_tova_neshto_za_otkrito_kakvoto_i_da_e_to", "text": "\n Десетилетия наред принц Филип, който навърши 97 години, неизменното присъствие до британската кралица Елизабет Втора, съобщава БТА. \r\n\r\n Вижте снимки на принц Филип през годините >> \r\n\r\n Празника си принц Филип ще отбележи в тесен семеен кръг без излишен шум, посочват Франс прес и ТАСС, позовавайки се на съобщение от Бъкингамския дворец. \r\n\r\n Принц Филип Гръцки и Датски е роден на остров Корфу на 10 юни 1921 г. На 18-месечна възраст е евакуиран на борда на британски кораб заедно с родителите си и четирите му по-големи сестри, докато чичо му, кралят на Гърция абдикира. Прекарва детството си във Франция, Англия и Германия. \r\n\r\n Миналата година херцогът на Единбург прекрати официалните си ангажименти. Смята се, че за времето си в служба на Нейно Величество той е участвал в над 22 000 самостоятелни изяви. \r\n\r\n След като преустанови активната си дейност, принц Филип от време на време придружава кралица Елизабет Втора, която продължава да изпълнява пълна програма от официални ангажименти. Съпругът на Нейно Величество има възможност да избира кога да се появява на обществени места. Принц Филип например пропусна вчерашното официално честване на 92-ия рожден ден на кралицата, но присъства на сватбата на внука си принц Хари и американската му избраница Меган Маркъл на 19 май. \r\n\r\n Херцогът на Единбург е патрон, президент или член на над 780 организации, с които продължава да е свързван, но без да играе активна роля с присъствие на официални ангажименти. \r\n\r\n През ноември миналата година кралица Елизабет Втора и принц Филип отбелязаха 70-годишната от сватбата си. Въпреки дълголетието си, бракът им не винаги е бил безпроблемен. Особено в ранните години, когато Елизабет вече е кралица, принцът се бори с това постоянно да е в сянката й и да стои на няколко крачки за нея. \r\n\r\n Единбургският херцог успява да свикне с положението си и да се превърне в нейна \"сила и опора\", както го нарече кралица Елизабет Втора. \r\n\r\n През десетилетията на активна дейност принц Филип е произнесъл близо 5500 речи, написал е 14 книги и е бил на 637 самостоятелни посещения в чужбина. Херцогът на Единбург е поддръжник на каузи за защита и опазване на околната среда и е проявявал интереси към науката, инженерството и индустрията. Като добре подготвен спортист той редовно играе поло до 1971 г. \r\n\r\n Благодарение на активната си дейност принц Филип се радва на относително добро здраве за възрастта си. Той все още може да облече униформата, която е носил на сватбата си, а за първи път е забелязан със слухов апарат на дворцов прием през 2014 г., когато е на 93 години. \r\n\r\n През последните няколко години принц Филип нееднократно беше приеман в болница. Част от здравословните му проблеми се приписват на активните му занимания със спорт. От Бъкингамския дворец миналата година отрекоха, че решението да преустанови самостоятелните си ангажименти е свързано със здравето му. \r\n\r\n В началото на април тази година херцогът на Единбург претърпя успешна операция за подмяна на тазобедрената става. \r\n\r\n През годините на активна обществена дейност принц Филип се прочу като автор на безчет лафове и гафове. Част от наблюдателите изглежда ценяха често спорните му забележки, внасящи елемент на безгрижие в сериозни прояви. Други се изненадваха от директните му коментари за външността или културата на хората, с които е разговарял, питайки се дали те свидетелстват за старомоден хумор и незнание в най-добрия случай или за тесногръдие и грубост в най-лошия. \r\n\r\n Каквито и да са били мотивите на принц Филип, неговите лафове и гафове, неведнъж превръщали се във водещи заглавия и налагали публични извинения от Бъкингамския дворец, ще останат в историята. По случай рождения ден на херцога на Единбург, Франс прес припомня някои от тях: \r\n\r\n \"С какво правите гаргара, с камъчета?\" - към певеца Том Джоунс през 1969 г. \r\n\r\n \"Обявявам това нещо за открито, каквото и да е то\" - по време на посещение в Канада през същата година. \r\n\r\n \"Ако останете тук твърде дълго, ще се сдобиете с дръпнати очи\" - към британски студенти по време на визита в Китай през 1986 г. \r\n\r\n \"О, не, може да хвана някоя страховита болест\" - в отговор на предложението да погали коала по време на визита в Австралия през 1992 г. \r\n\r\n \"Едва ли сте тук от толкова дълго време, нямате бирено коремче\" - към британец в Унгария през 1993 г. \r\n\r\n \"Райхканцлер\" - в обръщение към Хелмут Кол през 1997 г. с наименованието, за последно използвано от Хитлер. \r\n\r\n \"Как държите местните настрана от пиенето достатъчно дълго, за да изкарат шофьорския изпит?\" - към инструктор по кормуване в Шотландия през 1995 г. \r\n\r\n \"Това е сериозно разхищение на пространство\" - на прием през 2000 г. по случай откриването на новото британско посолство в Берлин. \r\n\r\n \"Прекалено си дебел за астронавт\" - към 13-годишно момче, което през 2001 г. му споделя, че мечтае да пътува в космоса. \r\n\r\n \"Още ли се замеряте с копия?\" - към аборигенски предприемач в Австралия през 2002 г. \r\n\r\n \"Изглеждате сякаш сте готов за лягане\" - към нигерийския президент през 2003 г. по повод традиционната му роба. \r\n\r\n \"Май не сте си проектирал брадата толкова добре\" - към дизайнера Стивън Джъдж през 2009 г., коментирайки катинарчето му. \r\n\r\n \"В стриптийз клуб ли работите?\" - към жена морски кадет през 2010 г., споделила, че се е трудила почасово в нощно заведение. \r\n\r\n \"Имате ли бельо от същия плат?\" - посочвайки традиционното шотландско каре в разговор с лидерката на местната Консервативна партия на прием през 2010 г. \r\n\r\n \"Децата ходят на училище, защото родителите им не ги искат вкъщи\" - към пакистанската активистка и най-млада носителка на Нобелова награда за мир Малала Юсуфзай през 2013 г. \r\n \n\t\t\t\t\t\t", "date": "2018.06.11", "title": "Принц Филип на 97! \"Обявявам това нещо за открито, каквото и да е то\"… "}
{"url": "http://www.bnews.bg/article/243443-sriv_grigor_dimitrov_padna_do_shesto_myasto_v_sveta", "text": "\n Григор Димитров загуби една позиция в световната ранглиста и от днес вече е номер 6 в подреждането. Българинът има 4870 точки и се нарежда преди финалиста на \"Ролан Гарос\" - Доминик Тийм и след Марин Чилич. \r\n\r\n На втория за годината турнир от Големия шлем роденият в Хасково тенисист не успя да подобри най-доброто класиране в кариерата си и отново отпадна в трети кръг след загуба от Фернандо Вердаско. \r\n\r\n За разлика от Димитров, аржентинецът Хуан Мартин дел Потро стигна до полуфиналите, което му осигури скок с 2 места и 4-ата позиция в престижното подреждане. \r\n\r\n Челната тройка остава непроменена. След като вдигна 11-ата си титла от Откритото първенство на Франция, Рафаел Надал запази лидерската позиция. Втори е Роджър Федерер, който пропусна целия сезон на червени кортове, а трети - младият Александър Зверев. \r\n\r\n Тенисистите вече забравиха клея и се насочват към подготовка за сезона на трева. Димитров ще играе за първи път тази година на такава настилка в Лондон. Турнирът там започва от 18 юни. \r\n \n\t\t\t\t\t\t", "date": "2018.06.11", "title": "Срив: Григор Димитров падна до шесто място в света "}
{"url": "http://www.bnews.bg/article/243452-srednoshtna_katastrofa_v_novi_iskar_razbuni_duhovete_sreshtu_zdravnata_ni_sistema_snimki", "text": "\n Тежка катастрофа между моторист и лек автомобил изправи жителите на Нови Искър на нокти. Нежеланото събитие се случва около 22.30 ч. в на ул. \"Искърско дефиле\" за минути се притичат десетки млади хора, за да окажат помощ на пострадалите. \r\n\r\n Картината е ужасна - смачкан мотор, кръв и викове от болка, между притеклите се на помощ е бил и журналистът Димитър Байрактаров, който няколко пъти звъни на спешна помощ, но такава така и не се появява. \r\n\r\n Хората, които са се притекли на помощ не могат да повярват, че това е възможно в 21 век. \r\n\r\n Ето какво е споделил във Фейсбук Димитър Байрактаров: \r\n\"Трудно сдържам гнева си от скапаната ни здравна и държавна уредба. Снимките са от тежка катастрофа между моторист и лек автомобил. Моториста крещеше от болка предизвикана от счупени крайници! Няколко пъти звънях на спешна медицинска помощ, но такава така и не пристигаше от София. Събраха се десетки млади хора и не вярваха, че това е възможно в 21 век! След почти 50 минути най- после пристигнаха, не една, а цели три линейки! Представете си каква е организацията в родното ни здравеНеопазване?! Пак повтарям, цялата драма се разигра пред десетки млади хора от Нови Искър и един полицейски патрул!\" \r\n\r\n \r\n \n\t\t\t\t\t\t", "date": "2018.06.11", "title": "Среднощна катастрофа в Нови Искър разбуни духовете срещу здравната ни система! (СНИМКИ)"}
{"url": "http://www.bnews.bg/article/243451-emiliya_gubi_60_bona_ot", "text": "\n Около 60 000 лева ще загуби фолкпевицата Емилия от пропуснати участия. Изпълнителката прекрати всякакви професионални изяви за неопределен период от време, което сериозно ще се отрази на финансовото й състояние. Само до края на месеца Емилия ще е на минус 60 бона, като са отложени над 10 нейни участия. Тя пропусна и няколко абитуриентски балове, за които трябваше да прибере още повече пари. \r\n\r\n Емилия излезе в творчески отпуск по неприятна причина. Тя катастрофира заедно с годеника си Жорж Башур на магистрала \"Тракия\". При тежкия инцидент загина Феди, син на любимия й мъж. 19-годишното момче шофирало автомобила, когато попаднали в участък с вода и се преобърнали. Лекарите няколко дни се бориха за живота на Феди, но той издъхна в столична болница. \r\nСлед катастрофата фолкпевицата изпадна в тежка депресия и категорично отказа на този етап да продължи да пее. Емилия не можела да се забавлява, след като само преди броени дни погреба доведения си син. Жорж също бил рухнал психически и изпълнителката искала да е плътно до него в тези тежки моменти. \r\n\r\n \"Поради стеклите се обстоятелства ВСИЧКИ предварително поети ангажименти и всякакви публични изяви на ЕМИЛИЯ са преустановени за неограничен период\", беше съобщено на официалната страница във фейсбук на фолкпевицата. \r\n\r\n Митко Пайнера проявил пълно разбиране към ситуацията и заявил на Емилия, че може да отсъства колкото дълго реши. Той също ще понесе финансови загуби от нейното оттегляне, тъй като голяма част от хонорара й остава за продуцентската компания. Още повече че в момента Преслава също не приема участия, тъй като е в напреднала бременност. ДесиСлава е в майчинство от декември, когато роди момче, и също не може да е полезна на фирмата с финансови постъпления. Джена също беше в дълга почивка, като вече постепенно започва да наваксва с участията. \r\nВъпреки заплетената ситуация Пайнера е оказал подкрепа на Емилия в този труден за нея житейски момент. \r\n\r\n Засега фолкпевицата категорично отказва всякакви обществени изяви, като не иска и да говори за трагедията. Единствената й активност е в личния й профил във фейсбук, където споделя стари снимки отпреди няколко години. На фотосите тя изглежда щастлива и усмихната, но актуални снимки не е публикувала. За последно тя беше снимана на погребението на Феди, където тъгата беше изписана на лицето й, пише \"България днес\". \r\n \n\t\t\t\t\t\t", "date": "2018.06.11", "title": "Емилия губи 60 бона от...  "}
{"url": "http://www.bnews.bg/article/243453-mayki_protestirat_sreshtu_sistemata_a_wc_ministarat_se_pravi_na_politsaya_ot_sen_trope", "text": "\n \"Системата ни убива\" гласят надписите на фланелките на майки на деца с увреждания, \"искаме да сме кравата Пенка, защото на нея се обръща повече внимание, отколкото на нас\", твърдят майките не без основание. \r\n\r\n И как да не се възмущават като от години протестират за няколко простички неща, а държавата сякаш е глуха и сляпа за проблемите им. Сляп и глух е и ресорният вицепрмиер, на който сякаш му харесва повече да се прави на \"полицая от Сен Тропе\" имитирайки несполучливо гениалния Луи дьо Фюнес. \r\n\r\n В същото това време, докато тоалетният министър води войната на живота си с дискотеките по морските курорти, майките искат закон за личната помощ. Защо ли? Защото това са сигурно единствените родители, които се молят децата им да се споминат преди тях от този свят, тъй като няма да има кой да се грижи за тях.  Да, жестока е истината, но е истина! \r\n\r\n Искат от години и регистър на хората с увреждания, но уви - никой не ги чува! Не ги чува и ресорният WC министър, който явно иска да прогони и малкото останали млади хора у нас с действията си. Да, май в нашата родна действителност да си кравата Пенка е по-добре… \r\n \n\t\t\t\t\t\t", "date": "2018.06.11", "title": "Майки протестират срещу системата, а WC министърът се прави на \"полицая от Сен Тропе\"!"}
{"url": "http://www.bnews.bg/article/243446-mis_silikon_pokaza_misteriozniya_si_lyubovnik_i_ogromni_bombi_ot_antaliya_snimki_18", "text": "\n Мис Силикон Виктория Петрова пусна снимка на тайнствения си любовник от романтичната им ваканция в Анталия. \r\n\r\n От седмица красавицата е на почивка с тайнствен мъж за който загатна със снимка, но не разкри самоличността му. На снимката Вики е скрила лицето на господина, с когото се вихри в Турция. \r\n\r\n Според слуховете той е богат бизнесмен, луд по моделката. Виктория крие ревниво новия си възлюбен. Преди дни показа друго фото как се припича, а мъжка ръка е хванала коремчето й, но 5 мин след това я изтри. \r\n\r\n На последната споделена снимка миската е запечатала новите си силиконови гърди, но за съжаление на мъжката част от последователите си ги е прикрила с ръка. Снимките вижте  \r\n \n\t\t\t\t\t\t", "date": "2018.06.11", "title": "Мис Силикон показа мистериозния си любовник и огромни бомби от Анталия (Снимки 18+)"}
{"url": "http://www.bnews.bg/article/243460-tsvetelina_grahich_ne_mozhe_da_se_ozheni_ot_bezparichie", "text": "\n Цветелина Грахич е тъжна, че няма достатъчно финансови средства, за да вдигне сватбата на мечтите си. \r\n\r\n Бившата беквокалистката на „Ку ку бенд” е лудо влюбена в годеника си, но двамата се мъчат от факта, че професиите им никак не са сигурни. Двамата плануваха да сключат брак през лятото, но липсата на пари ги принудила да отложат церемонията. \r\n\r\n Певицата признава, че не иска скромно тържество, а мечтае за пищна сватба с всички екстри. Tя се притеснявала да иска назаем, затова кътала левове от участия и мечтаела един ден да се види като приказна булка, благодарение на лично спестените си пари. \r\n \n\t\t\t\t\t\t", "date": "2018.06.11", "title": "Цветелина Грахич не може да се ожени от безпаричие "}
{"url": "http://www.bnews.bg/article/243467-pochina_nositelyat_na_grami_petar_lyondev", "text": "\n На 81-годишна възраст почина големият български композитор и фолклорист Петър Льондев. \r\n\r\n Творчеството на проф. Льондев е признато за класика в жанра на детските и фолклорните хорови песни, прочути и изпълнявани от наши и чужди формации по цял свят. През 1989 г. песента му „Кавал свири\" получава наградата „Грами\". \r\n\r\n BNews изказва съболезнования на семейството и близките. Поклон пред паметта на проф. Петър Льондев. \r\n \n\t\t\t\t\t\t", "date": "2018.06.11", "title": "Почина носителят на ”Грами” Петър Льондев"}
{"url": "http://www.bnews.bg/article/243466-signalizirame_za_lipsvashti_lekarstva_v_aptekite_prez", "text": "\n Първата интернет платформа, в която пациенти могат да сигнализират за липсващи лекарства, вече е факт. Тя ще е достъпна 24 часа в денонощието на страницата на Асоциацията за развитие на паралелната търговия с лекарства. \r\nИдеята е да се подават сигнали за липсващи лекарства на територията на цялата страна докато Изпълнителната агенция по лекарствата не обяви своя електронна система. \r\nОт асоциацията подписаха декларация с Федерация Български пациентски форум за общи действия по отношение на гарантиран достъп до терапии. \r\nЦелта на сътрудничеството е да осигури бърз достъп до медикамент при доказване на липсата му у нас. \r\n \n\t\t\t\t\t\t", "date": "2018.06.11", "title": "Сигнализираме за липсващи лекарства в аптеките през… "}
{"url": "http://www.bnews.bg/article/243438-lyato_e_ochakva_ni_zhega_no_sledobed", "text": "\n Времето днес ще бъде предимно слънчево. След обяд над планинските райони в Западна България с временни увеличения на облачността. Там на отделни места ще превали и прегърми. \r\n\r\n Ще духа слаб, в Източна България до умерен вятър от изток-югоизток. \r\n\r\n Максималните температури ще са между 29° и 34°. \r\n\r\n Ще духа слаб до умерен вятър от изток-югоизток. Максимални температури на въздуха: 23°-26°. Температурата на морската вода е 21-25°. Вълнението на морето ще е 1-2 бала. Над планините ще преобладава слънчево време. \r\n\r\n След обяд на места в масивите от Западна България ще се развива купеста облачност и там на отделни места ще превали и прегърми. Ще духа слаб до умерен вятър от изток-югоизток. \r\n\r\n Максималната температура на височина 1200 метра ще е около 23°, на 2000 метра – около 15°. \r\n \n\t\t\t\t\t\t", "date": "2018.06.11", "title": "Лято е! Очаква ни жега, но следобед… "}
{"url": "http://www.bnews.bg/article/243439-stotitsi_pasazheri_blokirani_v_berlin_oparena_balgarka_bebeta_detsa_vsichki_byahme_v", "text": "\n 200 пътници, от които половината българи, останаха блокирани вчера на берлинското летище Шьонефелд след отменен полет на авиокомпанията „Райън еър”. \r\n\r\n Пътуващите е трябвало да излетят в 15:20 в неделя, но след дълъг престой в самолета са били свалени в чакалнята. \r\n\r\n „Обясниха ни, че е заради бурята и самолетът трябвало да се подготви. Казаха ни, че след два часа можело да излетим, но не се случи. 200 души, сред които бебета и деца, останаха в безизходица”, обясни Ружа Любенова, която се свърза с БТВ. \r\n\r\n Храна и вода не им е била предоставена. \r\n\r\n Компанията е предложила нов директен полет до София, който е на 14 юни – четвъртък. \r\n\r\n „Някои се върнаха при близки в Берлин, други останаха да търсят начини, а трети ще пътуват през Букурещ днес и ще търсят начин за своя сметка да се доберат в София”, добави Любенова. \r\n \n\t\t\t\t\t\t", "date": "2018.06.11", "title": "Стотици пасажери блокирани в Берлин! Опарена българка: Бебета, деца, всички бяхме в… "}
{"url": "http://www.bnews.bg/article/243441-zatvornikat_beglets_kolev_e_gotov_da_ubiva", "text": "\n „Нищо няма да го спре да убие някой”, заяви пред NOVA бившият следовател Андрей Цветанов за избягалия от Софийския затвор Радослав Колев. \r\n„Способен е на всичко, за да защити живота си. Най-вероятно ще направи това, което направи и другият избягал – да лиши от живот някого. За тях това е най-лесното, те са хора убийци”, коментира Цветанов. \r\n„Бягат двама и убиват човек. Не работим добре и вината не е само на МВР”, заяви още бившият следовател. По думите му е задължително Колев да е сменил външния си вид. \r\nЩо се отнася до  престрелката, при която беше убит Владимир Пелов, а след това на мястото бяха открити 3 оръжия, бившият следовател коментира, че може да са били и трима души на мястото, но ДНК експертизата ще го установява. \r\n \n\t\t\t\t\t\t", "date": "2018.06.11", "title": "Затворникът – беглец Колев е готов да убива! "}
{"url": "http://www.bnews.bg/article/243437-detskiyat_zhivot_po_vreme_na_ekskurziya_garantiran_samo_po_dokumenti", "text": "\n Училищата проверяват само по документи фирмите и автобусите, с които децата заминават на планирани екскурзии. \r\n\r\n Преди ден деца от варненското училище \"Васил Априлов\" тръгнаха към Лясковец, а шофьорът на автобуса им беше хванат пиян и дрогиран. Той не дочакал задължителната полицейска проверка и бил спрян на изхода на Варна, където властите измерили 1,27 промила алкохол и амфетамини в кръвта. \r\n\r\n При организирането на подобни екскурзии в регионалното управление по образованието се получават документите и се дава разрешение, ако отговарят на всички изисквания. „След това директорът трябва да попълни електронна форма, която отива в полицията с указани ден, час и място на тръгване, както и пристигане, брой на ученици, брой възрастни”, посочи Венцеслава Генова, директор на регионалното управление пред БТВ. \r\n\r\n Директорът на училището Албена Комитова посочи, че проверява само документите - лицензи, колко годишен е автобусът и има ли застраховки и минаване на технически преглед и няма друг механизъм да упражни контрол. \r\n\r\n Контролиращ орган е и полицията, а това не е първото нарушение на водача. \r\n\r\n Според Комитова трябва да има допълнителни мерки и те да са адресирани към транспортните фирми - те трябва да проверят как се качва шофьора да кара и в какво състояние. \r\n\r\n От прокуратурата посочиха, че няма да иска 72-часово задържане на шофьора.  \r\n \n\t\t\t\t\t\t", "date": "2018.06.11", "title": "Детският живот по време на екскурзия – гарантиран само по документи "}
{"url": "http://www.bnews.bg/article/243442-tragediya_vtora_zhertva_na_avtomeleto_s_ucheben_avtomobil", "text": "\n 65-годишният мъж, който вчера пострада тежко при катастрофа в благоевградския квартал \"Струмско\", е издъхнал снощи в реанимацията на болницата, съобщиха от лечебното заведение. \r\n\r\n Той е втората жертва на инцидента, при който почина и съпругата му. Двамата пътували в учебен автомобил \"Пежо\", който отнел предимството на \"Фолксваген Голф\" на кръстовището на бул. \"П. К. Яворов\" и ул. \"Яне Сандански\". Първоначално бе съобщено, че съпрузите са пътували в немската кола. \r\n\r\n Автоинструкторът Иван Терзиев - Терцата, който е управлявал учебната кола, е невредим, предаде местният сайт \"Инфомрежа\". Той е навлязъл в кръстовището, идвайки от главен път Е-79 в посока ж.к. \"Еленово\", като отнел предимството на голфа, който се движел от \"Струмско\" към кв. \"Грамада\". \r\n\r\n Кръстовището е изключително рисково. През него минават идващите от центъра на града, най-големите квартали \"Еленово\" и \"Струмско\", както и от Е-79. \r\n\r\n Общинската управа отдавна има идея да обезопаси пътния участък, като въведе кръгово движение, но години наред подобни мерки не се предприемат. \r\n\r\n Четирима души са загинали при пътни инциденти през изминалото денонощие у нас, сочи справката на МВР. На територията на страната са станали общо 22 ПТП, при които има 31 ранени. \r\n\r\n За София са отчетени две тежки и 43 леки катастрофи, четирима души са ранени. \r\n \n\t\t\t\t\t\t", "date": "2018.06.11", "title": "ТРАГЕДИЯ: Втора жертва на автомелето с учебен автомобил "}
{"url": "http://www.bnews.bg/article/243454-new_bloom_winery_donese_5_medala_i_titla_nay_dobro_vino_ot_konkurs_otvad_okeana", "text": "\n Международният конкурс Los Angelеs International Wine Competition 2018 награди българско вино от сорта Совиньон блан с най-високото си отличие – Best of Class. Престижната награда беше спечелена от Face-to-Face (F2F) Совиньон блан на изба   Родното вино, произведено от собствени лозови масиви в Тракийска низина, се нареди сред най-добрите в света – само пет други вина Совиньон блан получиха тази титла.   спечели и един златен медал за New Bloom от сорта Регент. Със сребро бе отличено PIXELS розе, а с бронз PIXELS Каберне Совиньон и Face-to-Face розе. Международният винен конкурс в Калифорния е утвърден като един от най-престижните такива в рамките на страната и предлага на гостите си класно дегустационно събитие с локални и международни селекции вино. На него журират 70 човека от целия свят, като използват техниката за слепи тестове, за да оценят участниците. \r\n\r\n Тази година щатското състезание е получило 2921 вина от 885 производители и 18 държави, между които Аржентина, Австралия, Чили, Франция, Италия, Нова Зеландия, Южна Африка, Испания и САЩ.  Международното признание за вината на New Bloom Winery е продължение на силното представяне на нейните ключови серии на някои от най-успешните интернационални винени събития като Mundus Vini в Германия, Vinalies Internationales, Франция и  Concours Mondial Dе Bruxelles. \r\n\r\n „Наградата за Face-to-Face Совиньон блан е стъпка напред в разпознаването на България като висококачествен производител, а да надделееш над такава сериозна конкуренция с толкова познат сорт, е истински успех.“, коментираха от екипа на избата. Face-to-Face Совиньон блан е едно от двете най-нови попълнения във високия клас вина на New Bloom Winery. Другото ново вино под същата марка е розе от сортовете Каберне Совиньон и Марселан, което е с бронзов медал от Лос Анджелис. Очаква се да излязат на пазара у нас до края на месеца. \r\n\r\n New Bloom Winery работи както с класически френски сортове като Совиньон блан, Шардоне, Каберне Совиньон, Мерло, Сира, така и с малко известни немски разновидности – Дорнфелдер и Регент. Още преди засаждането е направена селекция на лозовите масиви, за да откроят тези от тях с най-добър потенциал. Конкретно за F2F Совиньон блан са селектирани парцели до Правище. \r\n\r\n \r\n \n\t\t\t\t\t\t", "date": "2018.06.11", "title": "New Bloom Winery донесе 5 медала и титла „Най-добро вино“ от конкурс отвъд океана           "}
{"url": "http://www.bnews.bg/article/243489-razdvizhiha_se_darzhavata_shte_pomaga_na_izritanite_minyori_na_kovachki", "text": "\n Министерството на труда и социалната политика ще съдейства на миньорите от Бобов дол, които предстои да бъдат съкратени, да си намерят нова работа или да се преквалифицират. Това съобщи ресорният министър Бисер Петков.  \r\n\r\n „На ниво община вече вървят разговори с инвеститори, с цел предложения за работа към миньорите. Кодексът за социално осигуряване предвижда един привилегирован режим за пенсиониране на полагащите подземен труд“, каза министър Петков, който участва в конференцията „Образование и труд - локални проблеми, глобални решения“.  \r\n\r\n Миньорите да се пенсионират на 45-годишна възраст при определен трудов стаж - това предложение за поправки в закона ще бъде внесено най-късно утре. Това стана ясно след срещата на омбудсмана Мая Манолова с миньори от рудник Бобов дол, които предстои да бъдат съкратени.  \r\n\r\n Кметът на града Елза Величкова съобщи, че до началото на юли се очаква в Общината да бъде проведено заседание с участието на заинтересованите по случая страни. \r\n\r\n Съкращенията на миньорите започват от 16 юли, казаха от Бюрото по труда. \r\n\r\n Общинската управа на Бобов дол е категорично против съкращенията и ликвидирането на отрасъла, каза бившият заместник-кмет и бивш общински съветник, сега говорител на Общината Валери Радлев. \r\n\r\n \"Още през 2000 година правителството на Иван Костов прие програма за техническа ликвидация, консервация и ликвидация на подземния въгледобив. Беше ясно, че предстои закриване на минната промишленост в България. Това, което трябваше да направят всички кметове на Бобов дол, е да се иска от правителството държавата да се намеси, като осигури преки инвестиции в районите, общините, където има минна промишленост“. \r\n\r\n Акцент в днешната среща ще се постави на бъдещето на миньорите, много от които са в пенсионна възраст, но поради законодателни промени няма да могат да се пенсионират. Други имат нужда от преквалификация и нови работни места, уточняват от пресцентъра на омбудсмана. \r\n \n\t\t\t\t\t\t", "date": "2018.06.11", "title": "Раздвижиха се: Държавата ще помага на изританите миньори на Ковачки"}
{"url": "http://www.bnews.bg/article/243440-gorivata_skochiha_rekordno_v_gartsiya_za_5_stotinki_poveche_blokiraha_vsichko_balgarite_si_tarpim", "text": "\n Цените на автомобилните горива у нас поскъпнаха рекордно само в рамките на месец. По традиция те се увеличават в началото на летния сезон, но разликата спрямо същия период на миналата година и при бензина, и при дизела е значителна - с 20 до 30 стотинки за литър. \r\n\r\n Спрямо средата на май в първите две седмици на юни нарастването е със 7 - 8 стотинки за литър. В края на миналата седмица средната цена в страната за масовия бензин А 95 бе 2.23 лв. за литър, а за дизеловото гориво - 2.25 лв. за литър. На някои бензиностанции цените на бензина достигнаха 2.34 лв., а на дизела подгониха 2.40 лв. \r\n\r\n В началото на миналия юни основните горива са се продавали между 2.02 - 2.06 лв. за литър, показва справка в данните за средните цени на горивата в България в информационната платформа \"Fuelo\". Между 2.08 - 2.09 лв. за литър варираше средната цена на горивата у нас от началото на януари до средата на април. Покачването започна да се забелязва в края на април, когато имаше движение нагоре от 2-3 стотинки за литър, съобщи в. \"Сега\". \r\n\r\n Най-високите цени на горивата у нас поддържа област Шумен. Така например една от големите бензиностанции там предлага масовия бензин А 95 за 2.34 лв. за литър, а дизела - за 2.38 лв./литър. В този регион трудно могат да се открият цени под 2.30 лв. за литър, показва справка в платформата \"Fuelo\". Друга област с рекордни цени e Благоевград. Там основните горива се търгуват на цени между 2.25 - 2.30 лв./литър. \r\n\r\n Като цяло най-високи са цените в Западна България. Областите Монтана, Враца и Ловеч са сред първенците по най-скъп бензин и дизел. В област Монтана например дизелът се намира на средна цена от 2.37 лв./литър. \r\n\r\n В област Русе цената е с 18 стотинки по-ниска от средната за страната. Това обаче е субективна оценка, тъй като там също има рекордни цени. Една от големите вериги бензиностанции в областта предлага бензина за 2.27лв./литър, а дизела за 2.32 лв./литър. По-малките бензиностанции в Русенско обаче държат доста ниски цени - от около 2.04 лв. за бензина и 2.08 лв. за литър за дизела. \r\n\r\n В София и областта все още могат да се намерят и цени от 2.18 - 2.19 лв. на литър за основните горива, но като цяло поскъпването е доста осезаемо. \r\n \n\t\t\t\t\t\t", "date": "2018.06.11", "title": "Горивата СКОЧИХА рекордно! В Гърция за 5 стотинки повече блокираха всичко, българите си ТЪРПИМ... "}
{"url": "http://www.bnews.bg/article/243457-rabotodatel_ne_mozhe_da_nameri_kravar_za_3_bona_zaplata_na_mesets", "text": "\n Обява за работа предлага 3000 лв. заплата за животновъд без специализирано образование и опит. Отпуска му се къща с лятна кухня и двор, където да живее. \r\n\r\n Собственикът на кравефермата в пловдивското село Столетово, търсеща хора, обясни, че се работи 8 часа на ден. Работата се върши основно от машини. \r\n\r\n Въпреки инвестираните евросредства от над 2 милиона лева, фермата не функционира на пълен капацитет почти година - нямало кой да работи. \r\n\r\n „Хората се плашат, като чуят за животни. Мислят си, че трябва да се работи с лопатата, с копача, както беше преди години. Но съвсем не е така. Всичко е механизирано”, коментира той и се оплака, че хората си взимат парите и напускат без дори да кажат. \r\n\r\n Анастас показва основните задължения с надеждата да привлече кандидати. За всеки кравар най-тежко е чистенето на обора. „Това не е едновремешното отглеждане на животни. Чистенето става много бързо и лесно. С едно натискане на копче, без лопата, без нищо”, каза той. \r\n\r\n Храненето и доенето също са механизирани, а за комфорта на животните се грижи пак машина – чесало. \r\n\r\n Не е нужно работещият да е специалист, а да има желание, да е дисциплиниран и да обича животните, посочват от фермата. Ако не намери работници от България, Анастас ще търси от чужбина. \r\n\r\n Жителите на Столетово обаче се съмняват в обявата и заплатата. Не искат и да идват чужденци. \r\n\r\n Кандидати за работа в кравефермата продължават да се търсят. \r\n \n\t\t\t\t\t\t", "date": "2018.06.11", "title": "Работодател не може да намери кравар за 3 бона заплата на месец! "}
