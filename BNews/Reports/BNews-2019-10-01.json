{"url": "http://www.bnews.bg/article/263658-v_mvr_tekat_razpiti_za_poboy_v_bnr_razsledvat_dever_na_velikova", "text": "\n В МВР текат разпити за побой в БНР. Образувано е досъдебно производство, което се наблюдава от Софийска районна прокуратура, заяви директорът на СДВР Старши комисар Георги Хаджиев във връзка с подадения сигнал за физическа саморазправа. \r\n\r\n Грозният инцедент се е разиграл в нюзрума на медията преди дни, а сигналът за него е подаден от пострадалия репортер Добромир Видев. По думи на директора на радиото Светослав Костов, до инцидента се е стигнал, след като Добрин Йотов, който е девер на Силвия Великова и също като нея и брат й работи в радиото, е нападнал Видев. \r\n\r\n Нападението преди десетина дни е било предшествано от разговор, по време на който Видев се е интересувал по каква причина два негови журналистически материала не са били излъчени. След физическата саморазправа пострадалият репортер сам отишъл в „Пирогов“ и си извадил медицинско. \r\n\r\n Разследването се води от 4-то РПУ в София. \r\n\r\n „Разпитват се свидетели и се изземват записи от камери“, уточни директорът на СДВР, който увери, че разследването ще приключи в установения от закона срок, съобщава Дарик. \r\n \n\t\t\t\t\t\t", "date": "2019.10.01", "title": "В МВР текат разпити за побой в БНР, разследват девер на Великова"}
{"url": "http://www.bnews.bg/article/263652-plamen_georgiev_hvarli_ostavka_kato_prokuror", "text": "\n От Висшия съдебен съвет потвърдиха, че Пламен Георгиев е депозирал оставка за освобождаване от длъжността “прокурор”, считано от 2 октомври. Най-вероятно тя ще бъде гледана на заседанието на Прокурорската колегия, което ще се проведе в сряда. \r\n\r\n Припомняме, че правителството назначи бившият председател на Комисията за противодействие на корупцията и отнемане на незаконно придобитото имущество (КПКОНПИ) Пламен Георгиев Димитров за генерален консул на България в испанския град Валенсия. Решението на Министерския съвет тогава бе взето на закрито заседание на 9 август. \r\n\r\n Оставка като шеф на антикорупционната комисия Георгиев подаде в последния ден на юли. В същия ден тя бе одобрена от Народното събрание. Георгиев обясни напускането на поста със скандала с терасата на апартамента му в София, върху която според Столична община, има построени незаконни постройки. Проверка на Националната агенция за приходите показала, че всичко около доходите и придобиването на имота на Георгиев е чисто, обяви тогава той. \r\n\r\n В началото на август прокурорската колегия на ВСС се събра на извънредно заседание, за да го възстанови на работа като прокурор в специализираната прокуратура. Назначението му там е от 1 август, решиха съдебните кадровици. Пламен Георгиев бе зам.-шеф на специализираната прокуратура преди да оглави антикорупционната комисия. \r\n \n\t\t\t\t\t\t", "date": "2019.10.01", "title": "Пламен Георгиев хвърли оставка като прокурор\r\n"}
{"url": "http://www.bnews.bg/article/263657-14_godishen_tiyneydzhar_zagina_sled_kato_telefonat_eksplodira_pod_vazglavnitsata_mu", "text": "\n 14-годишен тийнейджър от Казахстан загуби живота си, след като мобилният телефон е прегрял и избухнал под възглавницата му, в близост до лицето му. \r\n\r\n Алуа Абзалбек е оставил телефона си да се зарежда под възглавницата, като в същото време е възнамерявал и да слуша музика през слушалките, докато апаратът се зарежда през нощта, предадоха световните медии. \r\n\r\n Родителите намерили безжизненото тяло на сина им на следващата сутрин. Пристигналият на мястото медицински екип само констатирал настъпилата смърт. По предварителни данни разследващите смятат, че устройството е избухнало в резултат от прекомерно прегряване на батерията, вследствие на което настъпил злополучният инцидент. \r\n\r\n Ангажираните по случая отказват да разкрият марката на експлодиралия телефон, отнел живота на 14-годишното момче. \r\n \n\t\t\t\t\t\t", "date": "2019.10.01", "title": "14-годишен тийнейджър загина, след като телефонът експлодира под възглавницата му\r\n"}
{"url": "http://www.bnews.bg/article/263654-lozan_panov_gotvi_da_osvobodi_brutalniya_ubiets_polfriyman_izmesti_deloto_vav_vks_na_7_oktomvri", "text": "\n Съдията на Капитал Лизан Панов се готви да пусне още по-рано на свобода убиеца на младия българин. С мотивите да измести делото почти 20 дена напред съдиите от ВКС подсказват решението. Искали да дадат възможност на доказания убиец да се разхожда на свобода. \r\n\r\n Съдиите на олигарсите и на \"Дай България\" на Прокопиев бързат да вземат решението далеч преди датата на изборите, за да  не пострада и без това сринатият имидж на тяхната малобройна порно партийка. \r\n\r\n Те алармираха още преди седмица, че дългият срок е даден, за да стане възможно излизането на паспорта на убиеца, което ще му даде възможност да напусне България преди заседанието и евентуалното му връщане зад решетките. Това обаче бе парирано като опция от МВР, след като се оказа, че той има две забрани да напуска страната. Така дългият срок, даден от ВКС, се обезсмисли. \r\n\r\n \"Сега го изтеглиха, защото стана ясно, че няма да може да изчезне преди това и му спестяват с по-ранното дело дълъг престой в Бусманци. Всички им решения и врътки са скандални\", убедени са близките на убитото момче, които протестираха срещу освобождаването на убиеца. \r\n\r\n Ето какво се казва в официалното съобщение на съда на Лозан Панов, който също бе уличен във връзки със соросоидни организации и грантове, както и с евтин апартамент от \"Артекс\": \r\n\r\n С разпореждане от 01.10.2019 г. по касационно дело № 967/2019 г. (за възобновяване на делото за условно предсрочно освобождаване на Джок Полфрийман) заместникът на председателя на Върховния касационен съд (ВКС) и ръководител на Наказателната колегия отмени разпореждането от 26.09.2019 г. в частта относно определената дата на провеждане на открито съдебно заседание на 23.10.2019 г. и пренасрочи делото за 07.10.2019 г. от 9.00 ч. Това съобщиха от Върховния касационен съд. \r\n\r\n В разпореждането се посочва: „Заради изключителния обществен отзвук на делото, както и с оглед разпространената в общественото пространство информация, че условно предсрочно освободеният Джок Полфрийман е лишен от право на свободно придвижване във връзка с предстоящото произнасяне на ВКС, намирам, че следва да се осигури възможност за провеждане на касационното производство в кратки срокове, като делото бъде пренасрочено за по-ранна дата – 07.10.2019 г. от 9.00 ч. Посочената дата на заседанието е определена след съгласуване и преценка на състава, ангажиран за разглеждане и решаване на делото, съобразена е със служебната ангажираност на съдиите, като осигурява и достатъчен период от време за подготовка на страните“. \r\n\r\n Разпоредено е незабавно да се уведомят страните: Върховната касационна прокуратура, Джок Полфрийман и неговият защитник адв. Ангелов. \r\n\r\n „Препис от разпореждането да се изпрати ведно със съобщението за датата и часа на заседанието на началника на Дирекция „Миграция“ за незабавно връчване на осъдения Джок Полфрийман и осигуряването му в съдебно заседание. Уведомлението и копие от разпореждането да се изпратят на Дирекция „Миграция“ и по факс по реда на чл. 178, ал. 8 от НПК, тъй като случаят е бърз. Осъденият да бъде уведомен и чрез неговия защитник адв. Ангелов, ако последният се съгласи да приеме книжата“ – пише още в документа. \r\n \n\t\t\t\t\t\t", "date": "2019.10.01", "title": "Лозан Панов готви да освободи бруталния убиец! Полфриймън. Измести делото във ВКС на 7 октомври!\r\n"}
{"url": "http://www.bnews.bg/article/263659-ivancheva_ostana_bez_nay_miloto_si_uvolni_petar_kardzhilov", "text": "\n Тежка драма в щаба на подсъдимата Десислава Иванчева, която кандидатства за кмет на София! \r\n\r\n Преди броени дни тя е уволнила пиара си Петър Кърджилов, душата и сърцето на кампанията по освобождаването й.  \r\n\r\n В момента Иванчева си търсела нов пиар с \"повече въображение\". Което е странно, защото Кърджилов изглеждаше като човек с наистина богата фантазия. \r\n\r\n Причините за разлъката между Иванчева и Кърджилов са неясни, но според осведомени конфликтът им се отпушил покрай разкритията на Йордан Бонев, че бившата кметица на \"Младост\" е подготвяла държавен преврат.  \r\n \n\t\t\t\t\t\t", "date": "2019.10.01", "title": "Иванчева остана без най-милото си: уволни Петър Кърджилов!"}
{"url": "http://www.bnews.bg/article/263653-straldzhanska_iznenadva_fenove_s_avtorski_prochit_na_klasicheski_kokteyli", "text": "\n С ексклузивно барманско шоу в центъра на София беше отбелязан финалът на първия по рода си конкурс за най-оригинална многокомпонентна напитка с ракия “В търсене на съвременния български коктейл”. Специално за събитието, зад бара на „Стралджанска“ мускатова застанаха топ миксолозите Александър Симеонов и Николай Вангелов от Nomad Barman. По време на шоуто двамата бармани, които са носители на много международни награди, споделиха, че качествената българска ракия по нищо не отстъпва на останалите популярни основи за приготвянето на коктейли и своите авторски вариации на популярни коктейли с традиционния български алкохол, пред избрани ракиени фенове - победители в конкурса. \r\n\r\n Според Александър и Николай ракията е супер продукт, който прави все по-смели стъпки в навлизането си в коктейлната култура и затова те работят активно за налагането и популяризирането му в барове и ресторанти. „Интересът към инициативата доказа, че голяма част от хората използват ракията за коктейли и са склонни да я приемат като съвременна напитка, отвъд клишето“, споделиха също от избата производител на „Стралджанска“ „Вила Ямбол“. \r\n\r\n Именно това - да бъде представена по по-атрактивен и съвременен начин е мисията, зад която застава любимата премиална ракия „Стралджанска“ този сезон. Ето защо, от началото на септември марката представя уникална коктейлна платформа, която показва модерното лице на любимото националното питие -   . Тя включва както интерпретации на различни алкохолни миксове – както класически и наложили се коктейли, така и най-новите трендове с ракия, сред които БЛЪДИ МАРИЯ, СТРАЛДЖА ХАЙБОЛ, СТРАЛДЖА ШПРИЦ, СТРАЛДЖА ОЛД ФЕШЪН, ЕНЕРДЖИ ХАЙБОЛ и СТРАЛДЖА САУЪР. Предстои, авторските коктейли да бъдат включени в менютата в заведения в цялата страна, като лансирането им ще бъде обявено на FB страницата на марката. \r\n\r\n   \r\n\r\n   \r\n \n\t\t\t\t\t\t", "date": "2019.10.01", "title": "„Стралджанска“ изненадва фенове с авторски прочит на класически коктейли "}
{"url": "http://www.bnews.bg/article/263656-zhurnalistat_dimitar_bayraktarov_razmaza_tsveta_karayancheva_dokument", "text": "\n Ден след като стана ясно, че Цвета Караянчева се е саморазправила с журналиста Димитър Байрактаров, той изнесе факти от свое журналистическо разследване за смъртта на 25 годишния Даниел Тасев в Народното събрание. Оказва се, че пряка отговорност за охраната на Народното събрание носи именно Цвета Караянчева. Всичко това поставя сериозна въпросителна върху решението на Караянчева да забрани достъпа на журналиста до сградите на парламента. Байрактаров информира, че е подготвил сигнал до главния прокурор, а ние смятаме, че близките на Даниел Тасев имат право да узнаят кой е отговорен за смъртта на момчето и да понесе отговорност. Ето какво написа Димитър Байрактаров в социалната медия Фейсбук: \r\n\r\n \r\n\r\n   \r\n \n\t\t\t\t\t\t", "date": "2019.10.01", "title": "Журналистът Димитър Байрактаров размаза Цвета Караянчева! -документ"}
{"url": "http://www.bnews.bg/article/263651-ediniyat_rabotnik_ot_tets_ey_i_es_galabovo_ostava_v_tezhko_sastoyanie", "text": "\n Тежко остава състоянието на 42-годишния работник на ТЕЦ \"ЕЙ И ЕС Гълъбово\", който пострада вчера при инцидент по време на ремонтни дейности. Този работник се намира все още в критично състояние, в медикаментозна кома, макар и да има тенденции към стабилизация. \r\n\r\n Другият работник е в стабилно състояние и в съзнание след операцията, която му е извършена тази нощ. 52-годишният е бил с фрактура на черепните кости. \r\n\r\n Припомняме, двамата работници претърпяха инцидент при почистване на шахта на помпена станция за битови отпадни води. \r\n\r\n Екипът за спешни ситуации \"ЕЙ И ЕС Гълъбово\" е осигурил моментално транспорт до лечебно заведение - първоначално до Гълъбово, а в последствие пострадалите са транспортирани в болницата на Стара Загора. \r\n\r\n Системата за пробни взимания преди ремонта не е показала наличие на газове в помпената станция и най-вероятно работниците са решили да влязат без маски и противогази. Предположението е, че двамата са паднали от височина около 5 метра - колкото е висока помпената станция. \r\n \n\t\t\t\t\t\t", "date": "2019.10.01", "title": "Единият работник от ТЕЦ \"ЕЙ И ЕС Гълъбово\" остава в тежко състояние\r\n"}
{"url": "http://www.bnews.bg/article/263650-oktomvri_zapochva_sas_slantse", "text": "\n През деня над България ще е слънчево. След обяд ще има временни увеличения на облачността, но ще бъде без валежи. Ще духа слаб, в Дунавската равнина - до умерен северозападен вятър. Привечер в Източна България вятърът ще се ориентира от югоизток и временно ще се усили. Максималните температури ще са между 25° и 30°. \r\n\r\n Това съобщават от НИМХ. \r\n\r\n Над планините ще е слънчево, след обяд ще има временни увеличения на облачността. Без валежи. Ще духа умерен до силен вятър от запад-северозапад, който привечер ще се ориентира от юг-югоизток. Максимална температура на височина 1200 метра - около 20°, на 2000 метра - около 13°. \r\n\r\n По Черноморието ще е предимно слънчево. До обяд вятърът ще е слаб от север, след пладне ще се ориентира от изток-югоизток и ще се усили. Максималните температури ще са 24 - 27°. Температурата на морската вода е 21-22°. Вълнението на морето ще е 1 - 2 бала. \r\n \n\t\t\t\t\t\t", "date": "2019.10.01", "title": "Октомври започва със слънце\r\n"}
{"url": "http://www.bnews.bg/article/263655-hilyadi_iztocheni_ot_bnt_za_matratsi_televizori_legla_i_chistachki", "text": "\n Нови и нови огромни суми за частни разходи на кореспондентката на БНТ в Берлин Мария Стоянова изскачат от документацията по едногодишния й престой в Германия. Освен шестцифрената сума, която безпрецедентно е прибрала от държавния бюджет на медията, скандалната журналистка е пръснала още куп яки пачки, за да си осигури луксозен живот на чужда сметка зад граница.  \r\n\r\n ПИК разкри вчера за невижданото източване, за което говорят десетки документи. От тях става ясно, че тя е взимала пари от БНТ за квартира, наем на офис, мебелиране, ремонти, интернет и телефонни услуги и дори чистачка! \r\n\r\n Всичко това е ставало възможно с подписа на предишния директор на телевизията Константин Каменаров, който без никакъв конкурс подписва договор за кореспонденция. Това става скоро след като Стоянова като член на СЕМ гласува за него и изтича мандатът й в органа. Журналистката набързо е трудоустроена от Каменаров на сладка позиция в БНТ  срещу огромна сума, която тя прибира в джоба си като хонорар за една година. \r\n\r\n Пред ПИК вчера настоящият директор Емил Кошлуков заяви, че подобни пари не е взимал никой в медията досега, като даде пример с кореспондентката в Брюксел, чиято издръжка била в пъти по-ниска. Той заяви, че случаят, който лъснал покрай изтеклия договор на Стоянова, вече се проверява от финансовата дирекция на телевизията.  \r\n\r\n Договорът на скандалната кореспондентка е изтекъл и засега поне е ясно, че няма да бъде извършено ново закононарушение и да бъде подписан нов без конкурс, както е станало преди. По-скандалното е обаче, че не е ясно кой и как ще отговаря за източените пари от държавния бюджет на телевизията. Защото след като Стоянова прибира шестцифрена сума от медията, следват още куп огромни разходи, които са в размер на още десетки хиляди левове само за година.  \r\n\r\n От документите става ясно, че месечната издръжка на наетата в пълен разрез със закона кореспондентка надхвърля 700 евро, плащани от БНТ, сред които и 120 лв. за чистачка, 340 лв. за мобилни услуги и интернет. Отделно са давани цяла година пари за наем освен за жилище, и за офис, като и двете помещения са обзаведени за сметка на държавата, както ПИК вчера разкри. С повече от 7000 лв. дадени от медията за мебели, Стоянова си купила дори легло с матрак, рафтове за книги, кухненска маса, столове... Отделно видно от документите редовно прибирала различни суми за таксита, въпреки факта, че ползва служебна кола на БНТ с неограничен бензин за сметка отново на телевизията!  \r\n\r\n Огромните харчове на кореспондентката на свършват дотук. Тя е взела пари и за цели два телевизора, от които не става ясно защо точно е имал нужда един човек?! Най-нахалното от пръснатите стотици хиляди левове по нея обаче е покупката на мобилен телефон, защото Стоянова си поискала от Коко Каменаров не какъв да е апарат, а айфон, за който БНТ платила 450 евро!  \r\n\r\n \"Това е невероятно безобразие и цялата телевизия е потресена! Назначена е без конкурс противозаконно, платени са й огромни пари, наела си е специално жилище, защото й били под достойнството дипломатическите, наела си и офис, ремонтирала ги за сметка на държавата, обзавела ги за сметка на държавата, ползвала кола и неограничен бензин за сметка на държавата, ползвала телефони, таксита, интернет, застраховки за сметка на държавата, че за капак й платили и най-модерния телефон и й давали по половин пенсия за чистачка, за да не се преумори да бърше прах!!! Такова източване е невиждано и трябва да има наказани\", категорични са работещи в БНТ.  \r\n\r\n Документите обаче разкриват и други скандални подробности от луксозното битие на държавна сметка на Мария Стоянова. Преди няколко месеца тя катастрофирала в Берлин със служебната кола и вместо да плати ремонта от джоба си, тъй като тя е управлявала, наглата журналистка зарязала БНТ да се оправя с въпроса. Това сочи докладна на шефа на шофьорите в медията, който поискал командироване за няколко дни на водач, който да лети до Берлин за сметка на телевизията, а там да прибере колата на скандалната Стоянова до България, където да се осъществи ремонта \r\n\r\n Подобно разточителство се случило и преди година, когато служебната кола била закарана от София до Берлин, за да е на разположение на луксозната кореспондентка, като всички застраховки и поддръжка на колата отново са платени от БНТ.  \r\n\r\n Според работещи в държавната медия договорът и разходите по нея били един от най-фрапиращите примери за източване на телевизията и са категорични, че с него трябва да се заеме прокуратурата. \r\n\r\n \r\n \n\t\t\t\t\t\t", "date": "2019.10.01", "title": " Хиляди източени от БНТ за матраци, телевизори, легла и чистачки"}
