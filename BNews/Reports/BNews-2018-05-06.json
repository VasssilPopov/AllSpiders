{"url": "http://www.bnews.bg/article/241478-horata_ne_mogat_da_skriyat_otvrashtenie_si_ot_psevdopatriota_fenovete_na_tsska_osvirkaha_i_izgoniha_karakachanov_ot_stadiona_tragna_si_brutalno_unizen_s_navedena_glava", "text": "\n \r\nМинистърът на отбраната Красимир Каракачанов, известен още и като агента от ДС Иван, реши да се отърка в народната любов на 70-я рожден ден на ЦСКА. \r\n\r\n \r\n\r\n При споменаването на името на пишман патриотара от  водещия на празненството Ники Кънчев хиляди фенове показаха \"любовта\" си към Каракачанов с \r\nмощно освиркване и възгласи \"Уууу....!\" \r\n\r\n \r\n\r\n Видимо ядосан от феновете на ЦСКА, които показаха, че не могат да бъдат лъгани от псевдопатриоти,Каракачанов се изниза от Националния стадион Васил Левски веднага след започването на футболната среща между ЦСКА и Лудогорец. \r\n \n\t\t\t\t\t\t", "date": "2018.05.06", "title": "ХОРАТА НЕ МОГАТ ДА СКРИЯТ ОТВРАЩЕНИЕ СИ ОТ ПСЕВДОПАТРИОТА! Феновете на ЦСКА освиркаха и изгониха Каракачанов от стадиона, тръгна си брутално унизен  с наведена глава "}
{"url": "http://www.bnews.bg/article/241484-karakachanov_napravi_balgarskata_armiya_za_posmeshishte_na_praznika_y_vizhte", "text": "\n Натовецът Каракачанов направи българската армия за истинско посмешище на празника ѝ! Организираният военен парад от военния министър се оказа парад на бойна техника от времето на Съветския съюз и Варшавския договОр. \r\n\r\n Радостни дядовци показваха на внуците си ракетната техника С-125 Нева , на която са служили в края на 70-те години. Някои дори обясняваха и недостатъците на ЗРК ( зенитно-ракетен комплекс),с който Каракачанов на практика показа колко безпомощна е българската армия. \r\n\r\n Особен интерес за децата представляваше неостаряващият камион с огромни гуми от съветско време \"Урал\". И тук дядовците показаха завидни познания. Все пак като войници преди 35-40 г. са обслужвали и лъскали точно тази неостаряваща и вероятно вече непригодна бойна техника. \r\n\r\n Притеснение в гражданите предизвикаха и странно пушещите бойни самолети, които също са произведени от Съветския съюз за нуждите на Варшавския договор.Черния дим, който излизаше от соплата им не остана скрит от публиката. \r\n\r\n Офицери от резерва стояха с наведени глави - определиха този парад като национално предателство, което Каракачнов е извършил, тъй като по този начин е \r\nпредоставил информация за беззащитността на България, а липсата на натовска техника ясно показа, че за тях ние продължаваме да бъдем ненадежден партньор и няма как да е иначе, когато армията се ръководи от най-обикновен доносник и агент от Държавна сигурност. \r\n  \r\n \n\t\t\t\t\t\t", "date": "2018.05.06", "title": "КАРАКАЧАНОВ НАПРАВИ БЪЛГАРСКАТА АРМИЯ ЗА ПОСМЕШИЩЕ НА ПРАЗНИКА Й! Вижте!  "}
{"url": "http://www.bnews.bg/article/241486-barekov_za_nelepiya_krizisen_pr_na_atakisti_i_gerberisti_batse_skril_yakata_dupara_chak_na_sveta_gora", "text": "\n Скандалният атакист Волен Сидеров, който взриви мрежата с видео кадри, на които се вихри в компанията на Гери-Никол, е на посещение в Света Гора с Бойко Борисов по повод традиционното честване на манастира \"Свети великомъченик Георги Зограф\".  \r\n\r\n Контрастът на събитията, в които лидерът на АТАКА взима участие, предизвика сълзи от смях. В мрежата се появиха безброй подигравки, които направиха Сидеров за истинско посмешище. Покрай атакиста словесни нападки застигат и премиера.  \r\n\r\n \r\n\r\n \r\n \n\t\t\t\t\t\t", "date": "2018.05.06", "title": "БАРЕКОВ ЗА НЕЛЕПИЯ КРИЗИСЕН ПР НА АТАКИСТИ И ГЕРБЕРИСТИ: Баце скрил “Яката дупара” чак на Света гора"}
{"url": "http://www.bnews.bg/article/241485-tezhak_intsident_lineyka_prevozvashta_mayka_i_bolnoto_y_dete_se", "text": "\n Удариха линейка, превозваща болно дете, на кръстовище във Враца, сигнализираха очевидци, цитирани от BulNews.bg. Катастрофата е при входа на жк Дъбника, при която лека кола е ударила линейка без включени сирени. Автомобилът с марка \"Шкода\" минавал на зелено, когато изведнъж се забил в преминаващата на червено кола на \"Спешна помощ\". \r\n\r\n Линейката откарвала малко детенце и неговата майка към Центъра за спешна медицинска помощ във Враца. Шофьорът на \"Шкодата\" успял да спре навреме и предотвратил по-сериозна катастрофа. Ударът от лявата страна на линейката обаче не позволил тя да продължи пътя си към Спешния център и това наложило пристигането на друга кола, която да откара болното дете и неговата майка. При катастрофата няма пострадали. Очаква се всеки момент пристигането на полиция, която да установи причините и виновните за инцидента.    \r\n  \r\n \n\t\t\t\t\t\t", "date": "2018.05.06", "title": "ТЕЖЪК ИНЦИДЕНТ! Линейка, превозваща майка и болното й дете, се.... "}
{"url": "http://www.bnews.bg/article/241479-ispanskite_sluzhbi_spasiha_476_migranti_v_sredizemno_more", "text": "\n Испанските служби за спасителни операции по море спасиха през последните 48 часа 476 мигранти в Средиземно море, предаде Асошиейтед прес. Мигрантите са се придвижвали с 15 малки плавателни съда, потеглили от африканските брегове. \r\n\r\n Изглежда благоприятните метеорологични условия в Гибралтарския проток са довели до засиления миграционен поток. Всяка година хиляди мигранти опитват да достигнат Испания и други европейски страни в предоставени от трафиканти лодки и корабчета, напомня БТА. \r\n\r\n Хиляди мигранти се давят ежегодно, защото тези съдове са негодни за плаване в открити води. \r\n  \r\n \n\t\t\t\t\t\t", "date": "2018.05.06", "title": "Испанските служби спасиха 476 мигранти в Средиземно море \r\n"}
{"url": "http://www.bnews.bg/article/241480-shokirashto_izvadiha_60_kilogramov_tumor_ot_yaychnika_na_amerikanka", "text": "\n Лекари отстраниха 60-килограмов тумор от яйчника на млада американка. 38-годишната жена решила да се консултира с лекари, след като в продължение на два месеца прибавяла по 4,5 кг. седмично към теглото си. След като й направили изследвания, станало ясно, че има тумор на яйчниците, съобщава ABC News. \r\n\r\n Към момента на операцията образуванието тежало 60 килограма. Пет часа лекарите отстранявали тумора. В хирургичната интервенция участвали 25 специалисти от клиника в Данбъри, Кънектикът. За щастие, туморът се е оказал доброкачествен, но заради факта, че е притискал голям кръвоносен съд, лекарите били притеснени пациентката да не загуби много кръв по време на операцията или да получи сърдечни усложнения. Сега специалистите правят генетични тестове на тумора, за да установят на какво се дължи бързия му растеж. \r\n  \r\n \n\t\t\t\t\t\t", "date": "2018.05.06", "title": "ШОКИРАЩО! Извадиха 60-килограмов тумор от яйчника на американка "}
{"url": "http://www.bnews.bg/article/241474-sled_kato_beshe_priet_za_operatsiya_po_speshnost_futbolniyat_svyat_se_moli_za_sar_aleks_fargyusan", "text": "\n Футболният свят се обедини в пожеланията си за бързо възстановяване на легендарния бивш мениджър на Манчестър Юнайтед сър Алекс Фъргюсън, който вчера бе опериран по спешност. 76-годишният Фъргюсън е претърпял операция за мозъчен кръвоизлив, която според информацията от клуба е минала „много добре“. „Той обаче се нуждае от период на интензивно лечение, за да бъде подпомогната възстановяването му. От семейството му молят за покой в този период“, се казва в съобщението от Манчестър Юнайтед, предаде БГНЕС.  \r\n\r\n Пожеланията за бързо възстановяване започнаха да идват от най-различни посоки в часовете, след като стана ясно, че сър Алекс е бил приет в болница, като сред първите бяха големите съперници на „червените дяволи“ – Манчестър Сити, Ливърпул и Арсенал: „Всички в Манчестър Сити желаят на сър Алекс Фъргюсън пълно и бързо възстановяване“. „Велик съперник, но и голям приятел, който е подкрепял нашия клуб в най-тежките моменти“, написаха от Ливърпул. Петкратният носител на Златната топка Кристиано Роналдо също изрази благопожеланията си към Фъргюсън: „Мислите и молитвите ми са с теб, приятелю. Бъди силен!“. Своята загриженост изразиха още Дейвид Бекъм, Уейн Рууни, Майкъл Карик, Гари Линекер, официалните канали на Висшата лига и ФИФА, лекоатлетът Мо Фара, голфърът Джъстин Роуз, шотландският премиер Никола Стърджън. \r\n  \r\n \n\t\t\t\t\t\t", "date": "2018.05.06", "title": "СЛЕД КАТО БЕШЕ ПРИЕТ ЗА ОПЕРАЦИЯ ПО СПЕШНОСТ! Футболният свят се моли за сър Алекс Фъргюсън \r\n"}
{"url": "http://www.bnews.bg/article/241476-na_praga_na_voenen_konflikt_turtsiya_se_zakani_na_sasht", "text": "\n Турция би предприела ответни мерки срещу САЩ, ако Вашингтон блокира доставката за Анкара на изтребители F-35, заяви външният министър на страната Мевлют Чавушоглу в интервю за телевизия CNN Turk, цитиран от РИА Новости. \r\n\r\n Министърът съобщи, че следващата седмица ще отиде на визита в САЩ, където ще обсъдят този въпрос. По думите му, отмяната на продажбата на Ф-35 е неприемлива. \r\n\r\n В средата на април помощник секретаря на САЩ Уес Мичъл заяви, че покупката от Анкара на руски зенитни системи С-400 може да повлияят негативно на доставката за Турция на изтребители F-35. В отговор Турция подчерта, че не приема езика на санкциите по тези въпроси. \r\n\r\n Това е национално решение на страните членки на НАТО \r\n\r\n Освен това, в края на миналия месец се появи информация, че група американски сенатори иска да блокира доставката за Анкара на американски изтребители заради заключения в Турция американски пастор Ендрю Брансон. \r\n\r\n От Вашингтон заявиха, че Анкара трябва да придобие зенитни ракетни комплекси, \"съвместими със стандартите на НАТО\". В отговор Реджеп Тайип Еродоган заяви, че Турция взима самостоятелно решенията си по тези въпроси. \r\n\r\n Междувременно външният министър Чавушоглу обяви, че се очаква до края на годината да отпадне визовия режим с Русия. \r\n \n\t\t\t\t\t\t", "date": "2018.05.06", "title": "НА ПРАГА НА ВОЕНЕН КОНФЛИКТ!? Турция се закани на САЩ"}
{"url": "http://www.bnews.bg/article/241472-mvr_sas_stryaskashti_danni_vizhte_kolko_sa_zaginalite_i_postradalite_prez_izminaloto_denonoshtie", "text": "\n Един човек е загинал при катастрофа у нас през изминалото денонощие. Това съобщава пресцентърът на МВР.  \r\n\r\n В страната са регистрирани 16 ПТП, 16 души са ранени.  \r\n\r\n   В София са станали четири тежки и 43 леки пътни инцидента; четирима души са пострадали. \r\n  \r\n \n\t\t\t\t\t\t", "date": "2018.05.06", "title": "МВР СЪС СТРЯСКАЩИ ДАННИ! Вижте колко са загиналите и пострадалите през изминалото денонощие! "}
{"url": "http://www.bnews.bg/article/241473-v_lisabon_se_otkriva_63_toto_izdanie_na_evroviziya", "text": "\n \r\n\r\n Тържествената церемония ще се състои по-късно днес в Музея за изкуство, архитектура и технологии. Тази година конкурсът ще се проведе под мотото \"All Aboard!\" /Всички на борда!/. \r\n\r\n За главна тема е избран океанът, на брега на който се намира, градът, в който се провежда „Евровизия“. В унисон с темата бе сменен дори и червеният килим със син. Португалия получи правото на домакинство на конкурса след като миналата година той бе спечелен от португалецът Салвадор Собрал с песента \"Amar pelos dois\", предаде БГНЕС. \r\n\r\n \r\n\r\n От тях 37 ще се борят за правото на участие във финала, а останалите, от т. нар. „Голяма петорка“ на страните – основатели на конкурса (Великобритания, Германия, Испания, Италия и Франция) и миналогодишният победител – Португалия, ще се класират направо за финалите. Според букмейкърите фаворит тази година е Израел с представителката си Нета Барзилай и песента \"Toy\". Парчето е гледано в канала на конкурса в YouTube повече от 18 млн. пъти. Втора по популярност е песента \"Tu Cancion\" на испанския дует Амая и Алфред с 5.7 млн. гледания. Първият полуфинал ще се състои на 8 май, вторият – на 10 май, а самият финал е на 12 май. \r\n  \r\n \n\t\t\t\t\t\t", "date": "2018.05.06", "title": "В Лисабон се открива 63-тото издание на \"Евровизия\" \r\n"}
{"url": "http://www.bnews.bg/article/241469-neshto_naistina_lyubopitno_kak_izglezhdat_dnes_aktyorite_ot_kasandra", "text": "\n Мнозина са позабравили, че преди години хит бяха латиноамериканските новели. Първият такъв сериал, предизвикал масова истерия и безспорно един от най-обичаните у нас и по света сериали си остава „Касандра“, пише dariknews.bg.  \r\n\r\n Продукцията беше излъчвана по NOVA, а гостуването на главните актьори в София беше истинска сензация. \r\n\r\n Венецуелската теленовела се излъчва в периода 1992 -1993 г., а сюжетът, разгърнат в 150 епизода, постигна успех по целия свят. Общо 128 държави са завладени от историята на Луис Давид и Касандра. \r\nВ главните роли са актьорите Освалдо Риос и Корайма Торес. Години след финала на сериала двамата изглеждат впечатляващо, а времето като че ли е не е оставило траен отпечатък върху техния чар. \r\n\r\n Корайма днес е на 44 години. Щастливо омъжена е за колумбийския актьор Николас Монтеро, от когото има син Ману Николас. Семейството живее в Богота. \r\n\r\n Корайма има стотици последователи в социалните мрежи, които радва с много снимки, разкриващи атлетичната й фигура. \r\n\r\n След огромния си успех на малкия екран, красавицата се е посветила на театралната сцена. \r\n\r\n „Отдалечих се от телевизията, защото не са ми предложили интересна история или не сме стигнали до споразумение с продуцентите. Когато имам героиня в ръцете си, аз съм най-щастливата жена на света. Ако е в теленовела, се прибирам по-уморена у дома, но желанието ми е същото“, сподели преди време актрисата. \r\n\r\n Риос днес е на 57 години и също продължава да се радва на обичта на феновете си. \r\n\r\n Той започва да се снима през 1990 г., а големият му успех идва именно с „Касандра“. След това изпълнява редица главни роли в теленовели, където освен с актьорска игра, блесва и с музикален талант. \r\n\r\n Актьорът има три деца, завършил е психология, продуцира различни сериали и филми.  \r\n\r\n \r\n \n\t\t\t\t\t\t", "date": "2018.05.06", "title": "НЕЩО НАИСТИНА ЛЮБОПИТНО! Как изглеждат днес актьорите от \"Касандра\"?\r\n"}
{"url": "http://www.bnews.bg/article/241470-uzhasyavashto_trima_mladezhi_postradaha_pri_napadenie_s_kiselina", "text": "\n Трима мъже са били хоспитализирани, след като са били нападнати с киселина в Източен Лондон. По данни на The Sun, инцидентът е станал тази сутрин на „Хайлънд стрийт”. При нападението са пострадали трима мъже – на 17, 22 и 27 години. \r\n\r\n Обстоятелствата около атаката се изясняват. \r\n  \r\n \n\t\t\t\t\t\t", "date": "2018.05.06", "title": "УЖАСЯВАЩО! Трима младежи пострадаха при нападение с киселина \r\n"}
{"url": "http://www.bnews.bg/article/241471-frenskata_darzhava_s_ostra_kritika_kam_izyavlenie_na_tramp", "text": "\n Франция изрази твърдо неодобрение към изявление на американския президент Доналд Тръмп, който използва атентатите през 2015 г. в Париж, за да защити правото да се носи оръжие. „Франция изразява твърдото си неодобрение за думите на президента Тръмп за атентатите от 13 ноември 2015 г. и призова да се уважава паметта на жертвите“. Това заяви говорителката на министерството на външните работи Агнес фон дер Мюл в комюнике. \r\n\r\n По време на конференция на влиятелното американско оръжейно лоби NRA (Национална оръжейна асоциация) той разви теорията, че атентатите от 13 ноември 2015 г. в Париж биха имали по-малко жертви, ако хората носеха оръжие, предаде БГНЕС. \r\n\r\n На 13 ноември 2015 г. 130 човека загинаха, а мнозина бяха ранени в серия от атентати във френската столица, отговорност за които пое екстремистката организация „Ислямска държава“. Една от терористичните групи изби 90 души в концертната зала „Батаклан“. „Те са били избити брутално от малка група терористи, които са имали оръжия. Те са стреляли спокойно и са ги убивали един по един. Бум, ела тук, бум ела тук, разказваше президентът, имитирайки с ръка джихадист с пистолет, стрелящ по жертвите си. „Но ако някой служител или просто клиент имаше оръжие, или ако някой от вас беше там с оръжие, насочено в обратната посока, терористите щях а да избягат или щяха да бъдат обстреляни и това щеше да е друга история“, каза Тръмп, с което си навлече гнева на Франция. \r\n\r\n „Свободното движение на оръжия в обществото не е бариера срещу терористичните атаки, напротив то може да улесни планирането им“, отвърна говорителката на „Ке д’Орсе“. „Франция се гордее, че е страна, където придобиването и притежанието на огнестрелно оръжие са стриктно регламентирани“, каза тя и добави, че „статистиките за жертви на огнестрелно оръжие не карат французите да преосмислят избора си“. \r\n\r\n \r\n  \r\n \n\t\t\t\t\t\t", "date": "2018.05.06", "title": "Френската държава с остра критика към изявление на Тръмп \r\n\r\n"}
{"url": "http://www.bnews.bg/article/241468-spravedlivostta_vaztarzhestvuva_izverga_iznasilil_4_godishnata_si_plemennitsa_ostava_zad_reshetkite_vizhte_podrobnosti", "text": "\n Окръжният съд в Кюстендил под председателството на съдия Красимир Бамбов остави в ареста 35-годишния Бисер, който попадна зад решетките, след като се разбра, че блудствал с 4-годишната си племенница в Рила.  До заседанието на съда се стигна, след като служебният адвокат на задържания обжалва определението на Дупнишкия районен съд, с което 35-г. мъж получи мярка за неотклонение „задържане под стража”. От защитата настояха за взимане на по-лекото наказание „домашен арест“, уточнява struma.bg \r\n\r\n Срещу Бисер от прокуратурата повдигнаха обвинение за престъпление по чл. 149, ал. 1 от НК, за това, че в една от стаите на къщата си в Рила е извършил действия с цел да възбуди и удовлетвори полово желание, без съвкупление, по отношение на лице, ненавършило 14-годишна възраст. Бисер обаче е с чисто съдебно минало. \r\n\r\n Магистратите са категорични, че 35-годишният мъж е автор на деянието, за което е обвинен.  „От събрания доказателствен материал в хода на досъдебното производство може да бъде направен обоснован извод, че е извършител на деянието, за което му е било повдигнато обвинение. Този извод се обосновава от всички събрани до този момент доказателства, основно чрез разпит на четирима свидетели. В тази посока са и констатациите от освидетелстването на детето“, заявява с мотивите си съдия Красимир Бамбов. За престъплението, за което на Бисер е повдигнато обвинение, се предвижда наказание лишаване от свобода от 1 до 6 години. \r\n\r\n Според окръжните съдии налице е реална опасност насилникът да се укрие или да извърши престъпление. Този извод прави и първата инстанция – ДРС, като обвиняемият, макар и неосъждан, с оглед тежестта на предвиденото наказание може да направи опит да се укрие от правораздавателните органи, а също и да попречи на разкриване на престъплението, въздействайки върху някои от свидетелите. Бисер макар и да има регистриран постоянен адрес, не е трайно трудово ангажиран, който факт сочи съществуваща опасност обвиняемият да предприеме действия по укриване, в случай че не бъде задържан под стража. \r\n  \r\n \n\t\t\t\t\t\t", "date": "2018.05.06", "title": "СПРАВЕДЛИВОСТТА ВЪЗТЪРЖЕСТВУВА! Изверга, изнасилил 4-годишната си племенница, остава зад решетките! Вижте подробности!"}
{"url": "http://www.bnews.bg/article/241475-neshto_strashno_mozhe_da_zastigne_evropa_do_dni_na_11_may_ima_opasnost_ot", "text": "\n Световните медии разпространиха страшно предсказание на италианския учен Рафаело Бенданди, живял 1893-1979 година. То се отнася за Рим и може да се изпълни само след няколко дни.  Ученият предсказва, че на 11 май ще стане ужасяващо земетресение, след което в Рим \"камък върху камък няма да остане\". Независимо от всичко, той не посочва годината, когато това може да се случи.  \r\n\r\n Както се твърди, оттогава много жители на Рим всяка година се страхуват от катастрофата, не пускат децата си на училище, а някои дори временно напускат града в началото на май. По данни на някои източници, за вярващите в предсказанията, най-голямата истерия се разразява на 11 май 2011 година. От астрономическа гледна точка денят е особен с това, че Венера, Юпитер, Марс и Меркурий се подреждат заедно, което е известно като \"парад на планетите\". Разстоянието между Венера и Юпитер е едва на 0,6 градуса. \r\n\r\n Това е най-тясното им събиране от началото на XXI в. В края на май към групата ще се присъедини и Луната, а Юпитер и Марс ще започнат да се отдалечават от Венера и Меркурий. Рафаел Бенданди е автор на няколко астрономични и геологични теории, признати от лъжеучените. Също така, през 1959-та година той твърди, че е открил в Слънчевата система още една планета, която се намира между Слънцето и Меркурий. Нарича я Фаенца, в чест на града, в който е роден. \r\n  \r\n \n\t\t\t\t\t\t", "date": "2018.05.06", "title": "НЕЩО СТРАШНО МОЖЕ ДА ЗАСТИГНЕ ЕВРОПА ДО ДНИ! На 11 май има опасност от.... "}
{"url": "http://www.bnews.bg/article/241459-masovi_protesti_v_rusiya_putin_ne_ni_e_tsar", "text": "\n  Дни преди Владимир Путин официално да започне поредния си мандат като руски президент, опозицията организира една от най-големите си протестни кампании в новата история на страната, пише \"Фрогнюз\". \r\n\r\n Акцията „Путин не ни е цар”, започната от движението на Алексей Навални, доведе до протестни прояви в 90 града на Русия. В тях се включиха хиляди граждани - въпреки забраната, наложена от властите на много места. \r\n\r\n В Москва и Петербург много хора се събраха много преди началото на събитията, съобщава bTV. Малко след започването им пък започнаха и арести. Навсякъде в района на митингите имаше огромно количество тежковъоръжени полицаи. \r\n\r\n В столицата в арестите и сблъсъците на страната на властите се включиха и казаци. Те направиха кордон, за да не може опозиционният лидер Алексей Навални да стигне до събралото се множество. \r\n\r\n Впечатляващото този път е, че извънпарламентарната опозиция насочи усилията си и към провинцията, смятана за „крепост” на властта. Така, макар и с по няколко десетки участници в началото, беше постигнат пробив в Самара, Омск, Тюмен, Томск, Новосибирск, Красноярск и др. \r\n \n\t\t\t\t\t\t", "date": "2018.05.06", "title": "МАСОВИ ПРОТЕСТИ В РУСИЯ: Путин не ни е цар!"}
{"url": "http://www.bnews.bg/article/241460-tarzhestveno_byaha_osveteni_boynite_znamena_na_balgarskata_armiya_snimki", "text": "\n В Деня на храбростта и Българска армия бе отслужен празничен водосвет и освещаване на бойните знамена. Тържествената церемония се състоя на пл. \"Александър Невски\" пред Патриаршеската катедрала. \r\n\r\n На церемонията присъстваха президентът Румен Радев, вицепрезидентът Илияна Йотова, военният министър Красимир Каракачанов, председателят на парламента Цвета Караянчева, както и много други политици и общественици. \r\n\r\n С благословението на Негово Светейшество Българския патриарх Неофит водосветът бе възглавен от Негово Преосвещенство Мелнишки епископ Герасим, главен секретар на Св. Синод, който ще вземе участие и в тържествения парад на пл. \"Александър Батенберг\". \r\n\r\n На 6 май по традиция се отслужва водосвет пред Паметника на незнайния воин, а след това със светена вода биват поръсени бойните знамена, знамената-светини и българските войни от представителните части. Водосветът се прави за здраве и успехи на армията ни. Той е обред, установен от светата църква като неговата символика е, че водата чисти, пречиства греховете, освещава и има целебна сила. Затова преди сражения православните армии са ръсени със светена вода и войните влизали в боя, като вярвали, че имат Божията закрила срещу неприятеля. \r\n\r\n За първи път водосвет на бойните знамена е отслужен по времето на цар Симеон Велики преди битката при река Ахелой през далечната 917 година. До падането на България под османско владичество преди всяка битка, която води българската войска, е извършван водосвет. С \r\n\r\n лед Освобождението тази традиция е възстановена от първия военен министър на Княжество България ген. Паренсов и продължава до 1946 г. След демократичните промени у нас ритуалът е възстановен през 1993 г.  \r\n\r\n \r\n  \r\n \n\t\t\t\t\t\t", "date": "2018.05.06", "title": "Тържествено бяха осветени бойните знамена на Българската армия (СНИМКИ)\r\n\r\n"}
{"url": "http://www.bnews.bg/article/241461-umishlen_palezh_osnovnata_versiya_za_pozhara_v_stolichniya_kvartal_krasna_polyana_za_koyto_bnews_parvi_saobshti_v_petak_vecher", "text": "\n \r\n\r\n При овладяването на огнената стихия пострадаха двама души. \r\n\r\n \r\n\r\n 16 екипа гасят огъня. А при пожара един охранител е обгазен и един огнеборец е ранен в окото от бутилки, които избухвали като бомби. \r\n\r\n \r\n\r\n Пред разследващите собствениците разказали, че вътре имали стока за близо 4 милиона лева. \r\n \n\t\t\t\t\t\t", "date": "2018.05.06", "title": "УМИШЛЕН ПАЛЕЖ - основната версия за пожара в столичния квартал \"Красна поляна\", за който BNews първи съобщи в петък вечер "}
{"url": "http://www.bnews.bg/article/241462-sluchaynost_ili_krasivata_mila_koyato_zagina_v_avtobusa_kovcheg_na_am_trakiya_patuvala_za_da_gleda_v_natfiz_dialoga_pogrebenie_v_koyto_uchastva_brat_y", "text": "\n Абсолвенти от НАТФИЗ изнесоха спектакъл, за да почетат загиналите при автобусната катастрофа на магистрала „Тракия“. „От това представлението да бъде в памет на Мила, стана в памет на всички загинали“, това заяви Георги, чиято сестра Мила Ножделова е една от жертвите на автобуса-ковчег. \r\n\r\n Момичето пътувало към София, за да гледа представлението на брат си Георги, студент в НАТФИЗ. Диалогът, в който той участва, и тя е искала да гледа, се нарича „Погребение“.   „Вчера трябваше да има рожден ден. Трябваше да стане на 18“, споделя Георги пред Нова телевизия. \r\n\r\n „Тъжното е, че понякога всичко става само с едно щракване“, казва още Георги.  \r\n  \r\n \n\t\t\t\t\t\t", "date": "2018.05.06", "title": "СЛУЧАЙНОСТ ИЛИ...? Красивата Мила, която загина в автобуса-ковчег на АМ ТРАКИЯ, пътувала за да гледа в НАТФИЗ диалога \"ПОГРЕБЕНИЕ\", в който участва брат й "}
{"url": "http://www.bnews.bg/article/241467-grazhdani_izrignaha_kat_zhalki_ste", "text": "\n Ето я истинската причина (на снимката) да сме на дъното по отношение на пътната безопасност и да сме сред лидерите по смъртност на пътя. Как точно г-да или по-скоро дами, от КАТ решихте, че спасявате човешки животи? Като сложите абсолютно неадекватно ограничение от 90 км/ч в огромен участък от 74 км между Пловдив и Стара Загора на т.нар. магистрала “Тракия” и дебнете като мишки на две места с радар, включително и с новата ви трикрака гордост, празничния натоварен трафик по Гергьовден? Вярно, дясната лента в този участък е неравна, но 90 км/ч… абсурд и неадекватност. Умишлен абсурд и неадекватност, нямам съмнение, защото много добре знаете, че и собствените ви майки няма да карат там с толкова. Просто защото би било абсурдно и неадекватно. Дори опасно в натоварен трафик. Докато цяла Европа и цивилизован свят се чудят как да улеснят и отпушат трафика, вие се чудите как да го спънете, за да ни прее…цакате, нас гражданите, които ви плащаме заплатите (да, знам, че не разчитате на тях). Иначе защо на нито едно място, където е позволено да се шофира със 140 км/ч ви нямаше? Аз знам отговора, както го знаят и всички активни шофьори у нас. Защото сте жалки мижитурки. Единствената ви грижа е да пълните хазната и собствените си джобове, не да спасявате животи. Истинските убийци на пътя сте именно вие, защото употребявате всяка промяна в Закона, не за да пазите, а да стрижете гражданите, които (познайте защо) не ви бръснат за слива. Четете Закона както Дявола чете евангелието. Жал ми е колко сте жалки. \r\n\r\n Споделяйте, уважаеми читатели, нека види цяла България що за органи я пазят! \r\n\r\n P.S. Снимката е направена в 11.27 часа на 05.05.2018 г. на 205 км от магистрала “Тракия”. \r\n\r\n Източник: http://skorost.info \r\n \n\t\t\t\t\t\t", "date": "2018.05.06", "title": "ГРАЖДАНИ ИЗРИГНАХА: КАТ, ЖАЛКИ СТЕ!\r\n"}
{"url": "http://www.bnews.bg/article/241477-skrabna_vest_zagina_svetoven_rekrdyor", "text": "\n Носителят на рекорд за скорост с реактивен велосипед Франсоа Жиси загина по време на тренировка на стара военна писта в О Рен, съобщиха от полицията. Инцидентът е станал сутринта, около осем часа местно време, на бившата ВВС писта Майнхайм 132, на около 40 км южно от Колмар в Алзас, се казва в съобщението, предаде БГНЕС. 36-годишният Жиси е стартирал на пистата рано сутринта, достигайки 300 км/ч, но секунди по-късно излязъл от пистата и се разбил с велосипеда си. Въпреки оказаната му медицинска помощ, той е загинал от тежките си наранявания. Жиси е известен с това, че чупи рекор ди за скорост със самоделно направени машини – т. нар. велосипеди – ракети или реактивни велосипеди.  \r\n\r\n Те работят с пара от топла вода. На 7 ноември 2014 г. на писта Кастеле в департамента Вар Франсоа Жиси успява да достигне скорост от 333 км/ч за 4.8 секунди. След смъртта му е започнато разследване. Инцидентът е станал на изоставена писта без разрешение за използването й. Според първите информации четири секунди след старта, той вдигнал 298 км/ч, но 3 секунди по-късно излязъл от пистата и се разбил със скорост от около 150 км/ч по неизвестна за момента причина, вероятно дупка на трасето. \r\n  \r\n \n\t\t\t\t\t\t", "date": "2018.05.06", "title": "СКРЪБНА ВЕСТ! Загина световен рекрдьор"}
{"url": "http://www.bnews.bg/article/241465-s_vodosvet_zapochna_paradat_na_balgarskata_armiya_po_povod_denya_na_hrabrostta", "text": "\n С водосвет започна парадът на Българската армия по повод Деня на храбростта. Тази година се навършват 140 години от създаването на армията ни. \r\n\r\n На парада участват представителни части и техника от трите вида въоръжени сили и представителна част от Македонската армия. С вертолет Ми-17 бе открит парада за Българската армия. Парадът води командирът на Сухопътни войски генерал-майор Михаил Попов. \r\n\r\n Пред Паметника на незнайния воин Мелнишкият епископ Герасим - главен секретар на Светия Синод извърши водосвет на осветени бойните знамена. Водосветът се извърши с благословението на Негово Светейшество българския патриарх Неофит. На водосвета присъства и президентът Румен Радев, съобщи БНР. \r\n\r\n Водосветът се прави за здраве и успехи на армията ни, припомнят от Нова телевизия. Символиката на това тайнство е, че се пречистват греховете, освещава участниците и има целебна сила.  \r\n\r\n За първи път водосвет на бойните знамена е отслужен по времето на цар Симеон Велики. Това е станало преди битката при река Ахелой през далечната 917 година. До падането на България под турско преди всяка битка, която води българската войска, е извършван водосвет. \r\n\r\n След Освобождението тази традиция е възстановена от първия военен министър на Княжество България ген. Паренсов и продължава до 1946 г. След демократичните промени у нас ритуалът е възстановен през 1993 г. \r\n\r\n След освещаването на водата с нея се поръсват осем знамена-светини за Българската армия, които се съхраняват във Военно-историческия музей. Едното е знамето, ушито през 1877 година от Стилияна Параскевова. То е първообразът на националния ни трибагреник.  \r\nНа водосвета беше и знамето на 1-ви конен полк - то е поръчано в Санкт Петербург и е пример за това, че има страни, в които бойно знаме е различно от националното. В основата на знамето е гербът на червено поле-щит и изправен коронован лъв. \r\n\r\n На водосвета бяха и знамената на 13-ти пехотен рилски полк, на 15-ти пехотен Ломски полк, на 23-ти пехотен Шипченски полк, на 24-ти пехотен Черноморски полк, на 25 пехотен Драгомански полк и на 30 пехотен Шейновски полк. Знамената са участвали и са били храбро пазени във войните - от Сръбско-българската до Втората световна война. \r\n\r\n На парада участват танковете Т-72, бронетранспортьори, зенитно-ракетния комплекс \"Оса\", пускови установки и зенитно-ракетен комплекс C-300. \r\n\r\n От Военно-въздушните сили показват вертолетите Ми-17, един от които ще носи националният флаг, както и вертолетите Ми-24 и \"Кугър\", военнотранспортния самолет \"Спартан\", учебните самолети \"Пилатус\" и бойните самолети Су-25 и МиГ-29. \r\n\r\n За първи път в Гергьовденския парад участва рота от армията на Македония. Командирът на ротата подполковник Боро Латкоски честити празника на българските представители на въоръжените сили на България. \r\n\r\n \"В знак на добрите отношения и перспективите пред Македония като бъдещ член НАТО, ние в знак на добра воля, в знак на изпълнение на този договор, който беше подписан между двете правителства, ги поканихме и те откликнаха\", каза Каракачанов пред БНР. \r\n\r\n По-късно българският президент Румен Радев и македонският му колега Георге Иванов ще посетят военното гробище в Ново село в Македония. Там ще отдадат почит пред загиналите български войни. \r\n\r\n На водосвета присъстваха президентът Румен Радев, вицепрезидентът Илияна Йотова, председателят на Народното събрание Цвета Караянчева, военният министър Красимир Каракачанов, началникът на отбраната генерал Андрей Боцев, народни представители, военни аташета на страните, акредитирани у нас. \r\n \n\t\t\t\t\t\t", "date": "2018.05.06", "title": "С водосвет започна парадът на Българската армия по повод Деня на храбростта"}
{"url": "http://www.bnews.bg/article/241455-natsionalen_praznik_dnes_e_gergyovden", "text": "\n На 6 май всяка година почитаме Свети великомъченик Георги Победоносец (275-281 – 23 април 303). Той е един от най-почитаните светци, мъченик за Христовата вяра в Източноправославната църква. \r\n\r\n По времето на император Диоклетиан той е войник в Римската империя. Обезсмъртен в мита за Свети Георги и ламята, той е покровител на Англия, България, Грузия, Гърция, Етиопия, Канада, Каталония, Литва, Португалия, Сърбия, Черна гора и на градовете Бейрут, Генуа, Истанбул, Любляна, Москва и Фрайбург. На иконите Св. Георги Победоносец е изобразяван винаги на кон, а в краката му лежи убитата от него ламя. Православната църква чества паметта му на 23 април. Българската православна църква и народът го честват на 6 май и е официален държавен празник, припомня БГНЕС. \r\n\r\n На 6 май в България е и Денят на храбростта и празник на Българската армия. Той започва да се чества в Българската армия още с нейното създаване. С указ № 1 от 1 януари 1880 г. княз Александър Батенберг учредява военния орден \"За храброст\" - отличие, с което се удостояват извършилите подвизи на бойното поле. А с указ № 5 от 9 януари същата година се постановява честването на празника. През войните в периода 1912-1918 г., макар и в бойни условия, празникът се отбелязва. Той се чества всяка година с отслужване на панихида за загиналите и молебен за живите. Прави се преглед на войсковите части от върховния главнокомандващ на Българската армия и велик магистър на ордена \"За храброст\". Тържеството завършва с военен парад. До подписването на Ньойския договор Денят на бойната прослава се чества отделно на 27 ноември (победата на Българската армия в боевете при Сливница в Сръбско-българската война от 1885 година). \r\n\r\n През 20-те години този празник се обединява с отбелязването на Деня на Храбростта на 6 май. От 1931 г. Денят на Храбростта и победите е обявен за боен празник на войската. За първи път при честването на Гергьовския празник през 1937 г. тържеството започва от предната вечер със заря, дотогава тя е епизодично явление. След 1946 г. традицията в честването на празника на Българската армия е прекъсната. Първоначално е определена датата 9 септември, а след 1953 г. - 23 септември, която остава до демократичните промени у нас през 1989 г. Великото народно събрание определя за празник на войската 23 август - денят на решителните боеве при Шипка. Две години, 1991 г. и 1992 г., българските воини честват този паметен ден като свой празник. През 1993 г. с постановление на МС № 15 от 27 януари 6 май е обявен за Ден на Храбростта и празник на Българската армия. \r\n  \r\n \n\t\t\t\t\t\t", "date": "2018.05.06", "title": "НАЦИОНАЛЕН ПРАЗНИК! Днес е Гергьовден!"}
{"url": "http://www.bnews.bg/article/241466-brutalna_gavra_pornoaktrisata_stormi_danials_izigra_sebe_si_v_parodien_skech_za_tramp", "text": "\n Американската порноактриса Сторми Даниълс, която твърди, че е имала връзка с Доналд Тръмп, за която й било платено да мълчи, изигра себе си в скеч в американско телевизионно шоу, предаде Ройтерс. \r\n\r\n В скеча в телевизионната програма \"Събота вечер на живо\" Сторми Даниълс, чието истинско име е Стефани Клифорд, предупреждава Тръмп: \"Задава се буря, бейби\". В шоуто Тръмп е изигран от актьора Алек Болдуин, а актьорът Бен Стилър се превъплъщава в образа на личния адвокат на Тръмп - Майкъл Коен, за когото се твърди, че платил на Сторми Даниълс 130 000 долара, за да си мълчи за връзката с Тръмп. \r\n\r\n В скеча Тръмп слуша разговор между порноактрисата и адвоката, но накрая се намесва и подхваща директен диалог със Сторми Даниълс. \"Какво искаш за всичко това, за да се разкараш?, пита той. \"Оставка\", отговаря в скеча Сторми. \r\n\r\n Болдуин в ролята на Тръмп обаче упорства: \"Разреших кризата между Северна и Южна Корея, защо да не мога да разреша и това?\", на което Клифорд му отвръща, че е прекалено късно. \"Знам, че не вярваш в климатичните промени, но се задава буря, бейби\", допълва тя, с което приключва скечът. \r\n  \r\n \n\t\t\t\t\t\t", "date": "2018.05.06", "title": "БРУТАЛНА ГАВРА! Порноактрисата Сторми Даниълс изигра себе си в пародиен скеч за Тръмп \r\n\r\n"}
{"url": "http://www.bnews.bg/article/241481-bedstveno_polozhenie_ankara_e_pod_voda_ima_postradali_video", "text": "\n Най-малко шестима души бяха ранени при катастрофално наводнение в Анкара. Пострадали са няколко квартала, особено критично е положението в община Мамак, където водата влачеше паркирани автомобили и дори по-малки камиони. „Такава катастрофа е невиждана досега тук. Ранени са шестима души, но никой от тях не е в критично състояние“, каза кметът на Анкара Мустафа Туна.  \r\n\r\n \r\n\r\n \r\n  \r\n \n\t\t\t\t\t\t", "date": "2018.05.06", "title": "БЕДСТВЕНО ПОЛОЖЕНИЕ! Анкара е под вода, има пострадали (ВИДЕО)"}
{"url": "http://www.bnews.bg/article/241482-atakisti_i_gerberski_trolove_v_ataka_predprieha_krizisen_pr_pravyat_zhalki_opiti_da_zamaskirat_brutalnata_izlagatsiya_na_volen_s_yakata_dupara", "text": "\n След  като видеото, на което Волен Сидеров забива на барабани с „яката дупара” Гери-Никол на частно парти, взриви социалната мрежа и предизвика вълна от негативни коментари от стотици граждани, атакистите впрегнаха сили и започнаха с жалките опити за кризисен пиар. \r\n\r\n Първо, с помощта на орда тролове на ГЕРБ, които пъплят навсякъде в мрежата, срамните кадри бяха светкавично изтрити от всички възможни канали с цел замаскиране на бруталната излагация. \r\n\r\n Второ, в медиите излезе изведнъж новината, че Волен Сидеров е с премиера Бойко Борисов в Света гора. Под диктовката на властимащите започна да се прокарва версията, че видиш ли поради тази причина нямало как видеото да е заснето този уикенд -  вероятно било миналия. \r\n\r\n Независимо кога са заснети кадрите, непристойното поведение за един лидер на партия, която отгоре на всичко е част от управляващата коалиция, е факт, който единствено може да ни кара да разсъждаваме върху въпроса това ли е профилът на личностите, които искаме да ни управляват,  както и да си дадем отговор на въпроса, който си задаваме ежедневно - защо сме на това дередже. \r\n \n\t\t\t\t\t\t", "date": "2018.05.06", "title": "АТАКИСТИ И ГЕРБЕРСКИ ТРОЛОВЕ В АТАКА: Предприеха КРИЗИСЕН ПР, правят жалки опити да замаскират бруталната излагация на Волен с “яката дупара”!"}
{"url": "http://www.bnews.bg/article/241483-izbyagalite_zatvornitsi_sa_sred_zapodozrenite_za_obira_na_kazino_v_lyulin", "text": "\n Избягалите от Софийския затвор рецидивисти Владимир Пелов и Радослав Колев са сред заподозрените бандити, които маскирани и въоръжени нахлуха в казино в столичния квартал \"Люлин, пребиха охранителя и си тръгнаха с плячка от 37 000 лева. Това е една от версиите, която разследва МВР, пише в. \"Уикенд\". \r\n\r\n Въоръженият обир в \"Люлин\" стана на 2 май след полунощ, в момент, в който в казиното не е имало клиенти, а само персонал - охранител и две касиерки. Трима маскирани и въоръжени с пистолет, нож и отвертка нападатели нахлуха в игралната зала, нанесоха побой над бодигарда, заплашиха касиерките и си тръгнаха със сума от 37 000 лева. Една от версиите, по която работят криминалисти, е, че обирът е дело на зрелищно избягалите от Софийския затвор в началото на април рецидивисти Владимир Пелов и Радослав Колев и неизвестен засега техен съучастник. \r\n\r\n \"Работим по няколко версии, но една от основните е, че казиното е обрано от Владимир Пелов. Телосложенията на маскираните нападатели са идентични с тези на Пелов и другия избягал затворник - Радослав Колев. Освен това Пелов е специалист в сферата на въоръжените обири, той е участвал в над 15 подобни грабежи. Неговият почерк личи винаги - той не се задоволява само да открадне пари, а прилага физическо насилие над персонала\", коментирал е столичен криминалист. \r\n  \r\n \n\t\t\t\t\t\t", "date": "2018.05.06", "title": "Избягалите затворници са сред заподозрените за обира на казино в \"Люлин\"?\r\n\r\n"}
{"url": "http://www.bnews.bg/article/241454-vremeto_dnes_shte_imame_ot_vsichko_po_malko_slantse_dazhd_a_ne_mesta_padat_i", "text": "\n Слънчевов време с краткотрайни валежи ни очаква на Гергьовден. Около и след обяд, и преди полунощ над Западна и Централна България ще се развива купеста и купесто-дъждовна облачност. На много места ще има краткотрайни, в отделни планински райони интензивни валежи с гръмотевици и временно усилване на вятъра.  \r\n\r\n Възможни са градушки. Ще духа слаб до умерен североизточен вятър. Температурите ще започнат да се понижават и максималните ще са между 24 и 29 градуса, за София – около 24, сочи прогнозата на Националния институт по метеорология и хидрология. \r\n\r\n По Черноморието ще преобладава слънчево време, след обяд с временни увеличения на облачността. На отделни места ще превали и прегърми. Ще духа до умерен североизточен вятър. Максималните температури на въздуха ще бъдат между 21 и 24 градуса, а на морската вода е 16°-18°. \r\nВ планините ще се развива купесто-дъждовна облачност и на много места ще има краткотрайни, в отделни райони интензивни валежи и гръмотевични бури. Ще духа умерен, по билата временно силен североизточен вятър. Максимална температура на височина 1200 метра около 17°, на 2000 метра – около 10°. \r\n  \r\n \n\t\t\t\t\t\t", "date": "2018.05.06", "title": "ВРЕМЕТО! Днес ще имаме от всичко по-малко - слънце, дъжд, а не места падат и..."}
{"url": "http://www.bnews.bg/article/241464-protest_bezhantsi_blokiraha_magistrala_kray_solun", "text": "\n Над 200 бежанци блокираха вчера магистралата близо до град Солун, съобщава телевизия \"Скай\". \r\n\r\n Причината за протеста беше наводнение в палатките, които са настанени. Бежанците обитават бивша казарма, но властите не бързат да уреждат статута им. \r\n\r\n Гърция страда от наплив на бежанци от Сирия. \r\n \n\t\t\t\t\t\t", "date": "2018.05.06", "title": "ПРОТЕСТ! Бежанци блокираха магистрала край Солун"}
{"url": "http://www.bnews.bg/article/241457-danoto_e_udareno_feysbuk_za_izlagatsiyata_na_volen_s_geri_nikol_izvrashtenie_navrah_godishninata_ot_batashkoto_klane_pak_e_yal_ot_patriotichnite_hapove", "text": "\n За няколко часа от качването във Фейсбук клипът е гледан от над 43 000 души и има над 60 споделяния. Стотици потребители осъдиха  постъпката на \"патриота\". \r\n\r\n По неизвестните за BNews причини потребителят Aпостол Григоров, който пръв качи скандалните кадри в профила си, е изтрил видеото и то вече не може да бъде открито на \"стената му\".  \r\n\r\n \r\n\r\n Мощната излагация лидерът на една от управляващите политически партии в страната прави на 05 май - една от най-черните дати в българската история. Денят, на който през 1876 година турският башибозук извършва клането в Батака и избива над 5000 души. Вместо да преклонят глава и почетат жестоко загиналите за свободата на България сънародници, нашите управници чукат на барабаните с \"яките дупари\".  \r\n\r\n \r\n\r\n \r\n\r\n \r\n\r\n \r\n\r\n Atanas Gospodinov Дъното е ударено зловещо  \r\n\r\n Slavina Moralieva Mariya Ivanova направо умрях, възнесох се на небесата и се върнах на земята от потрес  \r\n\r\n Dimo Chankov тая гняс развали една от любимите ми песни, баси  \r\n\r\n Alexander Asenov Цъкнах на \"Гери-Никол пее с Волен на барабани\". Не предполагах, че е буквално това . \r\n\r\n Vikki Hristow Тия пробиха дъното \r\n\r\n \r\n  \r\n\r\n Стили Ковачева Ани Антониева Това е дуетът на годината, а не Слави и Криско \r\n\r\n Ангел Богданов Григоров Тука няма емотиконка, която да повръща! \r\n\r\n Калоян Стоянов Това наистина ли е? \r\n\r\n Недялко Симонов Егати извращението!! \r\n\r\n Dessy SteinHerz Това ни донесе прекрасната демокрация ..... \r\n\r\n Ицко Ицака Просто някой да ги застреля.... \r\n\r\n \r\nДимитър Павлинов Не мога да повярвам, че избрахме си тъпаци за началници. \r\n\r\n \r\nIvan Yordanov Трагедия \r\n\r\n Dimitar Dimitrov Пак е ял от патриотичнете хапове \r\n\r\n Maria Shtarbeva Елена Йотовска мислех, че съм видяла всичко, но... \r\n\r\n Павел Евтимчов Ша скоча щ \r\n\r\n   \r\n\r\n Alexander Ardenski дафак \r\n\r\n   \r\n\r\n Peter Pavlov Плача кръв \r\n\r\n   \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.05.06", "title": "ДЪНОТО Е УДАРЕНО! ФЕЙСБУК ЗА ИЗЛАГАЦИЯТА НА ВОЛЕН С ГЕРИ-НИКОЛ: Извращение навръх годишнината от Баташкото клане! Пак е ял от патриотичните хапове..."}
{"url": "http://www.bnews.bg/article/241463-radev_s_udarna_rech_dnes_moralnata_kriza_e_fakt_nuzhna_e_hrabrost_video", "text": "\n \r\n\r\n Скъпи сънародници, на Гергьовден отбелязваме деня на храбростта и родната армия. Когато силата на противника ни е сломявала, силата на духа ни е възкресявала дори след векове робство. Свети Георги е символ на храброст. Точно век ни дели от Първата световна война\", приветства той. \r\n\r\n \"До скоро света вярваше, че ужасът от преживяното ще предотврати бъдещи кръвопролития, но те са факт и днес. Има нови рискове, сблъсъци и конфликт. В този свят армията възвръща ролята си на гарант за сигурността. България е стожер на мира и сигурността в обременен с история регион. На съседите си гледаме като на приятели. Днес ще приветстваме на жълтите павета марша на нашите братя - македонци. Българите трябва да осъзнаят, че свободата не се гарантира с документи, нехайното отношение към армията подкопава силата. Моралната криза е факт. Неотложно трябва да помислим за хората, призвани да пазят България. Ние сме били силни, живели под знака на доблестта и добродетелите. Храбростта не се проявява само на бойното поле. Храброст е да изричаме истината, да браним демокрацията, да възставаме срещу несправедливостта. Благодарност към храбрите! Нашата обща свобода се крепи на върха на тяхното копие. Честит празник на хората с пагони! Да живее България!\", каза Радев. \r\n\r\n \r\n\r\n \r\n  \r\n \n\t\t\t\t\t\t", "date": "2018.05.06", "title": "РАДЕВ С УДАРНА РЕЧ: Днес моралната криза е факт, нужна е храброст! (ВИДЕО)\r\n\r\n"}
