{"url": "http://www.bnews.bg/article/264987-spa_kompleks_do_samokov_izbi_ribata_s_oferta_ot_15_bona_za_nova_godina", "text": "\n Цените в СПА комплекс край Самоков предлага “специални” оферти, които се качват двойно между коледните и новогодишни празници. Само за един ден цените скачат от 8500 до 15 500 лв. \r\n\r\n Както много други хотели и комплекси, и този СПА комплекс прави всичко по силите си да привлече максимално повече посетители. Луксозният хотел се намира в близост до Самоков, Софийска област, съобщава Нова Варна. \r\n\r\n В предлаганите оферти впечатление правят както високите цени, така и драстичната разлика между ценоразписа за коледните и този за новогодишните празници. \r\n\r\n В последните години тенденцията да се вдигат цените за специални случаи се задълбочава. Но тази “оферта” наистина е впечатлителна – 15 500 лв. за 5 нощувки, в която дори не е включена новогодишната вечеря. Луксозната вила може да приюти до 8 човека, се казва в предложението. \r\n\r\n Само ден преди това, същата услуга с романтично име “Коледна приказка” е можело да се ползва за “скромните” 8 500 лв. \r\n\r\n За сравнение – срещу по-малко от 2 000 лв. може да празнувате Нова година в Дубай, като останете за 6 нощувки и летите с добра авиолиния от София до Дубай и обратно. \r\n \n\t\t\t\t\t\t", "date": "2019.12.26", "title": "СПА комплекс до Самоков изби рибата с оферта от 15 бона за Нова година"}
{"url": "http://www.bnews.bg/article/264988-shtabat_na_blumbarg_nael_zatvornitsi_da_zvanyat_na_izbiratelite", "text": "\n Милиардерът, бивш кмет на Ню Йорк и вероятен съперник на Доналд Тръмп за президентските избори в САЩ през 2020 г. призна, че позвъняванията до избиратели от негово име са правени от осъдени от кол-центрове в затворите, предаде Би Би Си. \r\n\r\n Пръв за това, че демократът използва труда на затворници по време на предизборната си кампания, съобщи новинарският сайт The Intercept, а самият Блумбърг е научил от журналисти. \r\n\r\n Предизборният щаб на Майкъл Блумбърг незабавно е разтрогнал договора с компанията, наела за изпълнението на голямата поръчка за агитационните позвънявания /случаен избор по списък от телефонни номера/ още един подизпълнител. \r\n\r\n Блумбърг неочаквано заяви намерението си да се бори за номинацията на кандидат-президент от Демократическата партия през ноември т.г и мигом постави рекорд по финансови загуби за политическа реклама. \r\n\r\n Прессекретарят му Стю Лозер съобщи в Туитър, че в щаба не е било известно, че се ползва затворнически труд. „Ние не поддържаме подобна практика и оттук нататък щателно ще проверяваме партньорите и изпълнителите“, заяви самият Блумбърг. \r\n\r\n По данните на The Intercept телефонните разговори с граждани с призива да гласуват за Блумбърг са дело на компанията ProCom. Тя управлява два кол-центъра, разположени в държавни затвори в щата Оклахома. \r\nИзточникът на изданието е потвърдил, че тази работа е изпълнявана от жени в един от двата затвора – женският с облекчен режим, където дамите са 900. \r\n\r\n Представителят на департамента по изпълнение на наказанията в Оклахома Мат Елиът казва пред CBS, че за работата си в кол-центъра затворничките получават 1, 45 долара на час. Според него подобна работа ще подготви затворничките за живота след освобождаването им. \r\n\r\n „Форбс“ оценява състоянието на Блумбърг на 52 млрд.долара – това е 17 пъти повече от президента Доналд Тръмп. Той е основател и собственик на международна медийна корпорация за бизнес и политическа информация, носеща неговото име. До основаването на Bloomberg News той е печелил милиарди от продажбата на терминали, които в непрекъснат режим доставяха на клиентите борсова информация. \r\n\r\n Само за първите 6 месеца от предизборната кампания щабът му похарчи 59 млн. долара за реклама и агитация. Настоящият му рейтинг сред поддръжниците на Демократическата партия е едва 5%. \r\n\r\n Лидери в предизборната надпревара за кандидат-президентската номинация сред демократите остават бившият вицепрезидент Джо Байдън, сенаторите Бърни Сандърс и Елизабет Уорън. \r\n\r\n Конституцията на САЩ забранява робския труд, само 13-ата поправка позволява привличането на осъдени престъпници за принудителна работа. \r\n\r\n Трудът на хората зад решетки се използва в много отрасли – от опаковките за кафе за веригата Starbucks да шиенето на долно бельо. Миналата година затворници бяха включени в гасенето на пожари в Калифорния, заплащането им беше по 1 долар на час. \r\n \n\t\t\t\t\t\t", "date": "2019.12.26", "title": "Щабът на Блумбърг наел затворници да звънят на избирателите"}
{"url": "http://www.bnews.bg/article/264989-borisov_kam_stroitelite_na_magistrala_struma_chestita_koleda_kak_ste_lavove_video", "text": "\n Министър-председателят Бойко Борисов разпореди на директора на Главна дирекция „Национална полиция“ Христо Терзийски да възложи проверка на Икономическа полиция във връзка с кризата с водата в Перник. \r\n \r\n„Икономическа полиция цялата да дойде в Перник и всичко по трасето да бъде събрано, разпитано, документ по документ да се проверява“, разпореди премиерът. Борисов  инспектира дейностите по обследването на клон 2 от водопреносната мрежа на града, където се губят огромни количества вода. \r\n  \r\nМинистърът на икономиката Емил Караниколов съобщи, че специализирана фирма за рехабилитация и изграждане на подземни тръбопроводи заедно с екипи на ВиК ще заснемат с робот-капсула водния цикъл под земята, за да се установи къде се губи водата и къде има течове.  \r\n\r\n Заместник-министърът на регионалното развитие и благоустройството Николай Нанков докладва, че вече има командировани екипи от други ВиК дружества, които подпомагат ремонтите дейности. По инициатива на МРРБ е монтиран и спирателен кран на главния водопровод преди завод Стомана. \r\n  \r\nПитейна вода за жителите на Перник е осигурена, изпратени са два тира с минерална вода, както и водоноски. Премиерът Борисов разпореди също максимално да се ускори работата и по основния ремонт и реконструкция на пречиствателната станция за питейни води на Перник, за което правителството отпусна 3,2 млн.лв. \r\n\r\n След като посети Перник, премиерът Бойко Борисов продължи с инспекциите си във втория ден на Коледа.  \r\n\r\n Борисов и Николай Нанков посетиха горелия мост на магистрала \"Струма\" край Дупница, който пострада сериозно преди няколко месеца след голям пожар на сметище под него. \r\n\r\n \"Те са поизчистили, ето до там беше сметището. В момента под моста няма нищо\", отчете Нанков пред премиера. \r\n\r\n Той заяви и твърдото намерение на държавата да заведе дело, за да може бюджетът да си върне дадените за ремонта средства от фирмата, която години наред незаконно е трупала отпадъци под съоръжението. \r\n\r\n Борисов пък остана доволен от извършения ремонт и възстановяване на моста. \r\n\r\n След това двамата се отправиха и към строежа на магистралата, където Борисов остана впечатлен от мащаба на строежа на важната пътна артерия. \"Честита Коледа, как сте лъвове? Действаме ли? Труден обект. И какво сега - това ще го отрежете, а магистралата ще стъпи на тези фундаменти\", разговаря той с един от работниците на обекта. \r\n\r\n \"Тунелът се дълбае по алпийски способ\", уточни заместник-министър Нанков. \r\n\r\n \"Това трябваше да е готово за Олимпиадата през 2004 г. Нанков, ще ни оценят какво сме направили след 10 години, като свикнат... Я виж какви камиони, какви машини са взели. Нека видят българите как се строи - сръбската граница, \"Хемус\", \"Струма\". Усмихнати са, защото си разплатихме преди Нова година парите. Гледай какво чудо!\", коментира доволен \r\n\r\n премиерът, шофирайки джипа. \r\n\r\n \"Не им ли е интересно, ей така от любопитство, да дойдат и да снимат, да покажат на хората какво е сега? Да видят хората как се строи\", размишлява на глас Борисов, впечатлен от огромната строителна площадка на бъдещата магистрала край Симитли и село Крупник. \r\n\r\n \"Реално, след две години ще остане само дефилето, без магистралата\", коментира заместник-министър Нанков. \r\n\r\n Един от работниците сподели пред премиера, че получава 210 лв. пенсия, работил навремето в Коми, но не му платили. Борисов се ангажира да реши проблема с плащането на труда му. \"Платиха ли ви за Коледа?\", попита го премиерът. \"Не са, ама ще платят\", отговори му той. \"Герой на социалистическия труд съм бил, в бригада винаги на първо място, цял живот работих в рудника\", похвали му се работникът. \r\n\r\n След това Бойко Борисов се отправи към тунела, който ще е най-дългият в България след пускането му в експлоатация. \"По осем метра на ден дълбаят, два километра е дължината. 2004 г. трябваше тук всичко да е готово, сметнете кой е управлявал тогава. Това съоръжение остава на българите много години напред, да му се радват. Ако някой си представя как вървим по върховете... Може и на въжета да я направим. Аз всеки ден съм по трасетата, да проявят своето въображение. Съоръжението е уникално. Правят мостове, един герой на социалистическия труд срещнах, ето, още работи. Славни българи има. Като тръгнете лятото на море към Гърция, да ви е спокойно, мостът направихме\", заяви той. \r\n\r\n \"В Перник от 1950 г. е канализацията, изпуснали са периодите и не са я направили. И сега толкова много аварира. Огромни разходи, огромни течове, в момента сме събрали екипи и от други градове, за да могат да правят спешно ремонтите. Минерални води вече пращат от Михалково, от Девин. Кметът е оправен, действа. Търсят сега една отечка, ако я намерят, да я отстранят. Цялата държава гледа натам, не правим нищо тайно\", коментира Борисов и ситуацията с водната криза в Перник. \r\n\r\n \r\n \n\t\t\t\t\t\t", "date": "2019.12.26", "title": "Борисов към строителите на магистрала \"Струма\": Честита Коледа, как сте лъвове? (ВИДЕО)"}
{"url": "http://www.bnews.bg/article/264990-barekov_nashite_izmamnitsi_vlyazoha_vav_vlastta_predi_3_godini_s_lazhata_che_shteli_da_vdignat_pensiite_na_balgarskite_okayanitsi_na_300_leva", "text": "\nНа вниманието на полит мошеници псевдопатриоти Каракачанов и Валери Симеонов и на техните бивши избиратели!  \r\n\r\nРумъния, която ужким сме изпреварили, вдига пенсиите от Нова година с 40%! В момента минималната пенсия там е 300 лева (145€), а средната - 550 лева(270€). За румънските деца ще има допълнителни по 150 и 300 лева месечно. \r\n Нашите измамници влязоха във властта преди 3 години!!! с ЛЪЖАТА, че щели да вдигнат пенсиите на българските окаяници на 300 лева.  \r\n\r\nВместо това - кражби, продажби на паспорти, хули срещу майките и децата с увреждания, расизъм, угояване, пияндурски изцепки, гей истории и подобни резили от “българските патреоти”.  \r\n\r\nАко някой пак гласува за такива човекоподобни елементи - да не се зове българи. Коледа е! И време е да заколим прасето, приятели! \n\t\t\t\t\t\t", "date": "2019.12.26", "title": "БАРЕКОВ: Нашите измамници влязоха във властта преди 3 години!!! с ЛЪЖАТА, че щели да вдигнат пенсиите на българските окаяници на 300 лева"}
{"url": "http://www.bnews.bg/article/264992-vizhte_kak_v_balgariya_mozhete_da_zagubite_imota_si_za_15_stotinki_video", "text": "\n \r\n\r\n   \r\n \n\t\t\t\t\t\t", "date": "2019.12.26", "title": "Вижте как в България можете да загубите имота си за 15 стотинки! - видео"}
{"url": "http://www.bnews.bg/article/264986-7_zaginali_pri_potavane_na_lodka_s_migranti_v_turskoto_ezero_van", "text": "\n Седем души загинаха, а 64 бяха спасени, когато лодка с мигранти потъна в източното турско езеро Ван, предаде „Ройтерс”, като се позова на Анадолската агенция. \r\n\r\n Лодката е потънала в провинция Битлис, която е на северния бряг на езерото, която е близо до границата с Иран, откъдето мигранти редовно влизат в Турция и се насочват на запад към Европа. \r\n\r\n Преди няколко дни бяха спасени над 160 мигранти в Средиземно море от кораба \"Оушън вайкинг\". Сред тях имаше 50 малолетни и непълнолетни и пет бременни жени. \r\n \n\t\t\t\t\t\t", "date": "2019.12.26", "title": "7 загинали при потъване на лодка с мигранти в турското езеро Ван"}
{"url": "http://www.bnews.bg/article/264981-lavrov_kamchiya_e_idealen_obrazets_za_ruskata_meka_sila", "text": "\n Почивната база „Камчия“ на българското черноморско крайбрежие е идеалният образец за меката сила на Русия в най-добрия смисъл на тази дума. Въпросът ще бъде разгледан на съвещание на Съвета за сигурност на Руската Федерация с участието на самия президент Владимир Путин. \r\n\r\n Това обяви руският външен министър Сергей Лавров по време на изслушване в Съвета на Федерацията – горната камара на руския парламент, информира vesti.bg. \r\n\r\n На въпрос на руски сенатор дали не е време на базата на „Камчия да се създаде руски хуманитарен център за прокарването на руските интереси в Европа“, Лавров отговори: \r\n\r\n „Проектът „Камчия“ е уникален. Това е идеалният образец за мека сила в най-добрия смисъл на тази дума. Комплексът е място, което се ползваше с голяма популярност сред младите хора и спортистите, сред всички хора, които искаха да развиват контактите между Русия, България и други страни“. \r\n\r\n Руският външен министър отбеляза, че „в последно време се натрупаха доста негативни тенденции около ситуацията с този комплекс. Редица сгради са затворени. Редица сгради са отдадени под наем, там не е ясна ситуацията със собствеността. Има неплатени данъци и много други натрупали се проблеми“. \r\n\r\n Лавров посочи, че след визитата на руския премиер Дмитрий Медведев в България през март тази година, руското външно министерство е подготвило записка за осъществяването на всички споразумения. \r\n\r\n „В нея особено място е отделено за преодоляване на кризата в този комплекс. Беше предложено и кметството на Москва, и министерството на просветата да разработят вариант за преминаването на собствеността във федерална и да се осигури бюджетно финансиране. Бяха поставени срокове до юни, бяха представени и съответните доклади, но, за съжаление, бюрократичната машина се движи бавно“, отбеляза Лавров. \r\n\r\n Той съобщи, че въпросът ще бъде разгледан на оперативно съвещание на Съвета за сигурност. \r\n\r\n „Надявам се, че там с участието на представителите на правителството и на всички ведомства, които могат да съдействат за реализацията на съответната схема, ще можем да стимулираме нейната реализация с помощта на президента“, подчерта Лавров. \r\n \n\t\t\t\t\t\t", "date": "2019.12.26", "title": "Лавров: „Камчия“ е идеален образец за руската мека сила"}
{"url": "http://www.bnews.bg/article/264991-1_3_ot_prietite_v_pirogov_na_koleda_sa_detsa", "text": "\nНай-натоварените кабинети през празничните дни в Спешното отделение на \"Пирогов\" са по вътрешни болести, Педиатрия, Травматология и Хирургия. Това съобщи изпълнителният директор на болница проф. Асен Балтов. \r\n\r\nТой определи дежурствата по празниците като спокойни. Дежурните екипи са прегледали 1850 пациенти за 2 дни. От тях за лечение останаха 170 възрастни и 50 деца. \r\n\r\nБлизо 1/3 от хоспитализираните са деца, предимно във възрастта 3-18 г. Най-много настанени има в Клиниката по детска хирургия и Отделението по педиатрия. Заради него децата преминали през болницата са се увеличили с 12 000 за годината. \r\n\r\n\"Бяха извършени общо 60 оперативни интервенции - 15 при млади и 45 при възрастни пациенти\", коментира проф. Балтов. Екипите отчитат доста пациенти не само от София, но и от цяла България, които са потърсили помощ в \"Пирогов\" с доста тежки травми. Няма случаи на деца употребили алкохол. \r\n\r\n60-годишен мъж пък е постъпил, тъй като е пострадал от пиратка. \"Апелирам към всички да внимават при употребата на пиратки и пиротехнически средства за Нова година\", призова проф. Балтов. \r\n\r\nТой определи 2019 г. като много добра за \"Пирогов\" . \"Изпращаме една мно добра година за \"Пирогов\". Очакваме буквално в първите дни след празниците да започнем ремонти благодарение на Фонд за енергийна ефективност на ЧЕЗ. Ще бъдат обновени 5 сгради с 13 млн.лв. Надявам се, че през следващата година ще може да се похвалим с обновяване на Пирогов. \n\t\t\t\t\t\t", "date": "2019.12.26", "title": "1/3 от приетите в \"Пирогов\" на Коледа са деца"}
{"url": "http://www.bnews.bg/article/264982-pozhar_unishtozhi_blizo_200_kashti_v_turisticheski_grad_v_chili", "text": "\n Повече от 200 къщи са изгорели напълно или частично в пожара, който бушува от вторник в известния чилийски град Валпараисо. Унищожени са 150 хектара, а 12 пожарникари са пострадали. \r\n\r\n В гасенето на огъня участват 7 самолета цистерни и 11 хеликоптера. \r\n\r\n Десетки семейства са били евакуирани от района точно, когато са се готвели да празнуват Рождество Христово. Властите разследват причините за огнената стихия. \r\n \n\t\t\t\t\t\t", "date": "2019.12.26", "title": "Пожар унищожи близо 200 къщи в туристически град в Чили"}
{"url": "http://www.bnews.bg/article/264985-balgarin_e_zaginal_pri_tezhka_katastrofa_v_germaniya_navrah_koleda", "text": "\n Българин е загинал при тежка катастрофа в Германия навръх Коледа – на път А1, край Холдорф. \r\n\r\n Две коли са се ударили челно и са се подпалили. Двамата шофьори – мъж и жена, са били блокирани в колите и са изгорели. \r\n\r\n По информация на bTV загиналият млад мъж е Сердар Исмаил от с. Търновци, област Силистра. \r\n\r\n Приятели на младежа организират благотворителна среща в кафене в Хамбург, на която ще се събират средства за погребението му. \r\n\r\n Заради тежката катастрофа, станала в 3 ч. през нощта, отсечката от  магистралата А1 между Холдорф и Нойнкирхен, е останала затворена до 14 ч. на Коледа, съобщава германската телевизия RTL. Това е предизвикало големи задръствания в района. \r\n\r\n Причината за челния сблъсък между двата автомобила се изяснява.  \r\n \n\t\t\t\t\t\t", "date": "2019.12.26", "title": "Българин е загинал при тежка катастрофа в германия навръх Коледа"}
{"url": "http://www.bnews.bg/article/264983-ogranichavat_dvizhenieto_na_kamionite_nad_12_tona", "text": "\n Засилен трафик се очаква в четвъртък в страната. В последния от трите почивни дни за Коледа, от 14.00 ч. до 20.00 ч. се ограничава движението на камионите над 12 тона по автомагистралите и най-натоваренитe пътища. \r\n\r\n В пиковите часове е възможно по-бавно придвижване в тунел Витиня на магистрала „Хемус”, където има ремонт. Шофьорите  да карат разумно и да не използват аварийните ленти по автомагистралните. За улеснение на трафика през Владая през светлата част от денонощието ще има две ленти за влизащите в София. \r\n \n\t\t\t\t\t\t", "date": "2019.12.26", "title": "Ограничават движението на камионите над 12 тона"}
{"url": "http://www.bnews.bg/article/264962-georgi_todorov_organizira_emotsionalen_obyad_za_rakovodstvoto_trenyori_i_gimnastichki_ot_bfhg", "text": "\n Ден преди Коледа, собственикът на ресторант “Умами” г-н Георги Тодоров, покани ръководството на БФХГ начело с Илиана Раева и Мария Петрова, треньорите на националния отбор жени и състезателките ансамбъл и индивидуално на фантастичен обяд с невероятни кулинарни изкушения. \r\n\r\n Той изрази своето огромно възхищение от постиженията на всички през последните години. Каза, че за него е огромна чест да бъдат негови специални гости и заяви намерение това да стане коледна традиция. \r\n\r\n \r\n\r\n Г-жа Раева му подари специален плакет на БФХГ, книгата на световните шампионки на България “Златната диря” и невероятния календар за 2020 г. \r\n\r\n Г-н Тодоров от няколко години подкрепя БФХГ и националния отбор, като ги кани на обеди и вечери и също така всяка година подарява ваучери за томболата, на световната купа в София за елитния си ресторант. \r\n\r\n Всички останаха много доволни от вкусното суши, но най-вече от атрактивните десерти! \r\n\r\n Смях, настроение и много закачки имаше по време на приятната изненада! \r\n\r\n Фото Анна Недкова \r\n \n\t\t\t\t\t\t", "date": "2019.12.26", "title": "Георги Тодоров организира емоционален обяд за ръководството, треньори и гимнастички от БФХГ"}
