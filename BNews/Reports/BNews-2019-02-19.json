{"url": "http://www.bnews.bg/article/257024-kalinkata_na_gerb_karina_s_porshe_otletya_zavinagi_ot_kfn_v_posoka_oshte_po_tlasto_naznachenie_v_evrobankata", "text": "\n Шефката на Комисията за финансов надзор Карина Караиванова депозира във вторник оставката си в парламента, съобщи самата тя пред журналисти. \r\n\r\n Така финансовият регулатор остава с трима членове, след като заради скандала с фалита на ЗК “Олимпик” оставка подаде Ралица Агайн. \r\n\r\n По закон той трябва да работи с петчленен състав. Прогнозата е, че най-късно до месец съставът му ще бъде попълнен. Караиванова отчете, че е изпълнила поетите в началото на мандата си ангажименти - регулаторът се самоиздържа от такси, всички компании, които контролира, са равнопоставени, извършена е необходимата подготовка за стрестестовете и оценката на активите на пенсионни фондове и застрахователни компании.  \r\n\r\n Караиванова заяви, че подкрепя концепцията за раздвижване на “спящите акции” от масовата приватизация и че се надява тя да заработи скоро, пише \"24 часа\". \r\n\r\n Шефката на финансовия регулатор в оставка бе категорична, че системата “Бонус-малус” в застраховането трябва да бъде въведена и обяви, че в момента се работи по най-важните бележки към нея. \r\n\r\n Парламентът трябва да избере наследник на Караиванова. До момента още няма номинации. Много вероятно е изборът да бъде между двама от нейните сегашни заместници - Бойко Атанасов и Диана Йорданова. \r\n\r\n   \r\n\r\n   \r\n \n\t\t\t\t\t\t", "date": "2019.02.19", "title": "Калинката на ГЕРБ Карина с \"Порше\" отлетя завинаги от КФН в посока още по-тлъсто назначение в Евробанката"}
{"url": "http://www.bnews.bg/article/257019-ukrayna_zapochna_masovo_vaksinirane_sreshtu_morbili", "text": "\n Украйна започва масово поставяне на ваксини срещу морбили. Страната е на първо място в Европа по брой заболели от дребната шарка. В Украйна случаите на морбили достигат епидемични стойности. \r\n\r\n За последните две години броят на регистрираните болни е почти 72 хиляди. Само през януари тази година са заболели нови 15 хиляди деца, затова здравните власти започват масови имунизации. Те ще са безплатни. \r\n\r\n Един от най-засегнатите региони е около град Лвов, в западната част на Украйна. В района има най-много заболели и най-малък брой ваксинирани. В 50 училища вече има график за поставянето на ваксините. В класните стаи ще влязат мобилни медицински екипи. \r\n\r\n Родителите са информирани и могат да присъстват на имунизациите или да дадат писмено съгласие,  съобщи БТВ. \r\n \n\t\t\t\t\t\t", "date": "2019.02.19", "title": "Украйна започна масово ваксиниране срещу морбили"}
{"url": "http://www.bnews.bg/article/257023-prezidentat_rumen_radev_v_blyanovete_na_levski_horata_izbirat_svobodno_svoite_upravnitsi_no_dnes_i_tova_pravo_e_obekt_na_posegatelstva", "text": "\n В бляновете си великият Васил Левски вижда хората да избират свободно своите управници и всичко „зависи от вишегласието“. Днес и това право е обект на посегателства, заяви държавният глава Румен Радев на възпоменателната церемония в София по случай  146 години от гибелта на Апостола на свободата. \r\n\r\n „На тази дата се явяваме на символичен рапорт пред паметника на Апостола. За да му кажем какво става с неговата и нашата България“, подчерта президентът и припомни идеите на Левски за чистата и святата република, за братството без оглед на вяра и народност. „Още ли народната работа стои над всичко или вече й казваме просто политика?“, попита в словото си Румен Радев. Държавният глава посочи, че от Дякона са останали малко записани думи, но те са достатъчни, за да разберем, че мечтите на Левски за свободна България не са напълно осъществени днес. \r\n\r\n Президентът посочи, че Левски ни е показал, че робът може да е свободен, както свободният може да погуби свободата си, защото това е въпрос на избор и борба. „Левски загуби себе си, но спечели за цял народ. Днес най-добрата почит към Апостола не са венците, а съзнанието, че не думи трябват, а дела. Че съдбата ни не е в ръцете на неколцина, а в нашите дружни усилия“,  подчерта държавният глава Румен Радев.   \r\n\r\n По думите на Румен Радев Васил Левски надживява всички превратности на новата ни история. „Днес портретите му висят в много кабинети като икони в запусната черква“, заяви президентът и допълни, че вярата в родината и волята за истина и справедливост са по-силни от всяко униние и именно благодарение на тях Апостола е събудил народа и го е повел към свободата. \r\n \n\t\t\t\t\t\t", "date": "2019.02.19", "title": "Президентът Румен Радев: В бляновете на Левски хората избират свободно своите управници, но днес и това право е обект на посегателства"}
{"url": "http://www.bnews.bg/article/257021-ubietsat_georgi_ot_novi_iskar_stradal_ot_tuberkuloza_psihichno_zabolyavane_epilepsiya_i_dr_poluchaval_87_leva_pensiya", "text": "\n Две години преди трагичния случай в Нови Искър семейството на 26-годишния Георги е събирало средства за лечението му. Това се разбира от профила на майка му Ирена Ранова във Facebook, която многократно през последните години е споделяла тежката ситуация в семейството си. За заболяванията си Георги е получавал помощ от 87 лв., а преди година майка му е загубила правото си да бъде личен асистент на него и брат му, който също е с над 90% инвалидност. \r\n  \r\nВчера сутринта стана ясно, че младият мъж е убил цялото си семейството по особено жесток начин, заради което беше задържан от полицията. \r\n  \r\nВъпреки, че в първите официални изявления по случая представителите на МВР и прокуратурата категорично заявиха, че няма информация 26-годишният Георги да е имал психично заболяване, се оказва, че това не е точно така. Според публикации на майка му Ирена в профила й в социалната мрежа, в последните три години жената многократно е отправяла призиви за помощ за справяне със заболяванията на сина й. \r\n  \r\n„Моля за помощ за сина си Георги Иванов Георгиев, средствата са необходими спешно. Всичко е публикувано в БНТ кампании. Не му остава много време живот. Необходими са 6000 лв. за лечение”, пише жената през март 2018 г. \r\n\r\n sinoptik.bgОт информацията, публикувана на сайта на БНТ, става ясно, че Георги страда от туберкулоза в късен стадий, психично заболяване, травматична епилепсия, алергичен артрит, себореен дерматит и др. „Специфичното лечение е дълго и продължително, а неговото семейство не е в състояние да поеме всички разходи. Георги има брат, който също има заболявания. Майката е личен социален асистент на двамата си сина, а бащата е пенсионер”, гласи още призивът за помощ. \r\n  \r\nОт публикуваната от майката информация се разбира също, че „по препоръка на специалисти е необходимо Георги да постъпи в Държавна психиатрична болница – село Карвуна, специализирана в лечението на болни с психични разстройства и белодробна туберкулоза”. \r\n  \r\nДиректорът на лечебното заведение Нягол Няголов обясни за Дарик, че семейството не се е свързвало с болницата:  \"Ние сме единствената психична болница в държавата с отделение за лечение на активна белодробна туберкулоза. За такъв пациент, свързан със случая в Нови Искър, не сме получавали документация нито от психиатрична служба, нито от специалисти по белодробни заболявания. Мен малко ме озадачава поведението на близките. Те би следвало да потърсят подкрепа и консултация от лекари психиатри от Ново Искър, където им е населеното място. Тя щяха да ги информират за начина, по който трябва процедират, за да реализират лечение на този техен близък\". \r\nНа 28 март м. г. Ирена Ранова пише в социалната мрежа: „Днес ме съкратиха от програмата \"Независим живот\". Без предупреждение, когато и двете ми деца лежаха в болница в София. На някой му харесва моето място, но не знае, че всичко е само на книга. Никой не се интересува от болните в тази държава. Сега ще вървя по пътя на ада всеки ден. Благодаря на държавна за разбирането към болните си деца в Нови Искър”. \r\nПроверка на Дарик установи, че майката е била личен асистент на двамата си синове, заради тежкото им състояние и невъзможността им да се грижат сами за себе си. През 2017 г. договорът й е прекратен заради края на проекта и впоследствие не е подновен, а двамата братя са включени в листата на чакащите по новата програма. \r\n  \r\nГеорги и покойният му брат Александър са били освидетелствани от ТЕЛК със съответно първа и втора група инвалидност и са получавали месечни семейни и социални помощи. Георги е подпомаган като пълнолетен човек с увреждания от 2015 г., като размерът на помощта е 87 лева. \r\n  \r\nСлед като вчера Нови Искър осъмна с информацията, че 26-годишният Георги е убил с брадва майка си и баща си, брат си и баба си, разследващите обясниха, че тепърва психиатрична експертиза ще установява дали младият мъж е вменяем и може да отговаря за действията си. \r\n  \r\nСпоред текстовете на НПК в такива ситуации по отношение на човек, извършил престъпление в състояние на невменяемост или изпаднал в такова състояние, преди постановяване на присъдата съдът има няколко варианта - да го предаде на близките, ако поемат задължение за лекуването му под наблюдение на психо-неврологически диспансер или принудително лечение в обикновено или специализирано заведение. \r\n \n\t\t\t\t\t\t", "date": "2019.02.19", "title": "Убиецът Георги от Нови Искър страдал от туберкулоза, психично заболяване, епилепсия и др., получавал 87 лева пенсия"}
{"url": "http://www.bnews.bg/article/257022-taka_praznuvat_savetnitsite_na_gerb_v_sofiya_obesvaneto_na_apostola_ot_samoleta_pred_pametnika_snimki", "text": "\n На връх деня, в който почитаме паметта на Апостола, една общинска съветничка от ГЕРБ, по-популярна като печавка и бивше гадше на актьора Ненчо Балабанов, блесна по бански сред гларусите във Флорида. \r\nЙоанна Драгнева не пропусна да се похвали в страницата си във Facebook няколко фотоса, които озаглави „Чайките на Key West“. \r\nНа снимките се вижда, че тя е на самотен бряг в компанията само на морските птици. Малко преди тази фотосесия, певицата пусна и други снимки, в които се вижда, че посещава някои интересни туристически обекти из Щатите. Така сред снимките тя е и пред къщата-музей на Хемингуей. \r\n\r\n Колко да си ангажиран с народа и неговите нужди, на фона на подобни фотоси?! \r\n\r\n Подобни пошли изпълнения могат само да са представителна извадка за управляващите и техните хора по места - общински съветници, кметове и т.н. С подобни \"капацитети\" си пълнят листите и после управляват. \r\n\r\n От друга снимка, разпространявана от гневни потребители става ясно, че все пак Драгнева е благоволила да се появи на честванията и то в компанията не на кого да е, а на самия премиер Борисов.  \r\n\r\n Двамата изглеждат в подозрително близки отношения и се прегръщат сладко, ухилени до уши!  \r\n\r\n На заден план се вижда и лидерът на ПП \"Атака\" Волен Сидеров, който също изглежда в завидно приповдигнато настроение. Те не честват смъртта на Апостола! Те празнуват!  \r\n\r\n Жална ни майка! \r\n\r\n \r\n\r\n \r\n  \r\n \n\t\t\t\t\t\t", "date": "2019.02.19", "title": "Така “празнуват” съветниците на ГЕРБ в София обесването на Апостола: От самолета пред паметника! (СНИМКИ)"}
{"url": "http://www.bnews.bg/article/257017-11_miliona_se_vlyubiha_v_kristian_kostov_za_den", "text": "\n Кристиан Костов се качи на върха на класацията на най-голямата китайска стрийминг платформа QQMusic, след като само за ден над 11 милиона меломани изслушаха последното му изпълнение в риалити формата Singer 2019. \r\n\r\n Така, въпреки че отпадна от надпреварата, певецът се превърна в най-слушаният изпълнител в шоуто. „Щастлив съм, че имах късмет да се срещна с толкова много удивителни хора тук в Китай. \r\n\r\n Научих толкова много, че се чувствам като победител! Сега имам време да правя музика за всички вас и не мога да бъда по-щастлив от това. Вместо да говоря за себе си, искам да благодаря на всеки един от участниците в Singer. \r\n\r\n Вие виждате само нас, певците, но всъщност има голям екип, който работи 24/7, за да сте сигурни, че ще бъдете доволни от всеки отделен епизод!“, написа Кристиан за „довиждане“ с предаването в социалните мрежи. Феновете обаче ще могат да го видят още следващия епизод на Singer 2019, когато ще изпълни хита на Ед Шийрън I See Fire. Нещо повече, след едномесечна почивка изпълнителят на Beautiful Mess ще се завърне отново в китайския ефир в специален епизод, даващ право на всички отпаднали към момента да се завърнат триумфално на финала. Това се очаква да се случи на 29 март, когато Костов ще се бори за място в топ 4 на напусналите формата участници. \r\n\r\n Междувременно момчето, което класира България на рекордното второ място на Евровизия през 2017 г., записа в студиен вариант първото си изпълнение от Singer 2019. Припомняме, че тогава той изправи публиката на крака с Beautiful Mess, която изпълни в акомпанимент с традиционни китайски инструменти - ерху и китайски барабан. \r\n\r\n Ден преди да отлети от Китай пък Костов се срещна със стотици свои почитатели в рамките на фен среща в Чангша. Пред тях той поговори малко на български, но призна, че все още изпитва сериозни затруднения в разбирането на местния им език. \r\n\r\n Разбирам около 10% от това, което ми се казва, заяви в свое интервю по-рано той. Въпреки това във вече два епизода той се представи с песни, изпяти именно на китайски. Тогава той впечатли зрителите, като отказа на продуцентите да изпълни само половината от парчетата в оригиналния им текст с цел да улесни запаметяването на сложните думи. \r\n \n\t\t\t\t\t\t", "date": "2019.02.19", "title": "11 милиона се влюбиха в Кристиан Костов за ден"}
{"url": "http://www.bnews.bg/article/257013-politsay_se_posheguva_s_50_cent_toy_go_sadi", "text": "\n Инспектор от районно управление в Бруклин се пошегува с рапъра 50 Cent, но това ще му излезе доста солено. След като казал на колегите си да застрелят изпълнителя, ако го видят на улицата, той ще отговаря за думите си пред съда. \r\n\r\n Полицията в Ню Йорк вече е започнала вътрешно разследване по случая, след като 50 Cent приел думите на униформения като заплаха. \r\n\r\n Оказва се, че полицаят Емануел Гонзалес, не за първи път влиза в пререкания с него. Миналата година той е подал оплакване, от което става ясно, че рапърът го е заплашвал с остри реплики в Twitter. \r\n\r\n Американският рапър издава песента „Man Down“ през 2007 г. В нея той пее, че полицията е по петите му и го заплашва с насилие. 12 години по-късно текстът му се превръща в истина. \r\n\r\n 50 Cent е свикнал със случките с полицията още от малък. През 2000 г. той е прострелян пред дома му с няколко куршума, като оцелява по чудо. \r\n \n\t\t\t\t\t\t", "date": "2019.02.19", "title": "Полицай се пошегува с 50 Cent, той го съди"}
{"url": "http://www.bnews.bg/article/257009-skior_blasna_dete_na_pista_v_pamporovo", "text": "\n Скиор блъсна 9-годишно дете на ски писта в Пампорово, информира \"Фокус\". \r\n\r\n По данни на служители в Планинската спасителна служба (ПСС) към БЧК скиорът е румънски гражданин.  \r\nСлед инцидента на място веднага в бил изпратен екип от спасители, които са установили, че вследствие на удара детето е с комоцио. \r\n\r\n Детето е в съзнание и след преглед се разбира, че няма по-тежки наранявания и фрактури. \r\n\r\n Пострадалото дете е откарано с линейка до болницата в Смолян за допълнителни прегледи. \r\n \n\t\t\t\t\t\t", "date": "2019.02.19", "title": "Скиор блъсна дете на писта в Пампорово"}
{"url": "http://www.bnews.bg/article/257010-kyustendiltsi_iskat_zatyagane_na_rezhima_za_zavedeniyata", "text": "\n Граждани на Кюстендил искат затягане на режима за заведенията в града - работно време, контрол срещу произшествия, достъп на криминално проявени лица, след като в неделя сутринта при масово сбиване беше убит 35-годишният Валери Дъбов, а петима души бяха ранени. \r\n\r\n Това обяви на пресконференция днес кметът на Кюстендил Петър Паунов, в брифинга участва и областният управител Виктор Янев, предаде БНР. \r\n\r\n „180 са охранителните камери за видеонаблюдение в града и се следи едва ли не всеки преминаващ“, заяви Паунов. Той допълни, че исканията на гражданите за затягане на режима за заведенията ще бъдат подложени на много сериозно обществено обсъждане. \r\n \n\t\t\t\t\t\t", "date": "2019.02.19", "title": "Кюстендилци искат затягане на режима за заведенията"}
{"url": "http://www.bnews.bg/article/257014-kmetat_na_voyvodinovo_ne_puska_romite_da_se_vrashtat_v_kashtite_si_dokato", "text": "\n Кметът на Община „Марица” Димитър Иванов издаде заповед, че 17-те къщи в ромската махала на селото са негодни и опасни за обитаване и поради тази причина не се допуска завръщането на обитателите им в тях до решението на съда, съобщава Marica.bg. \r\n\r\n На 6 март в Административен съд тръгват делата, с които ромите обжалват заповедите за събарянето на къщите им във Войводиново. Багери влязоха в махалата дни, след като роми пребиха командос от селото. \r\n\r\n Инцидентът стана на Йордановден след забележка на пътя. Посегателството разбуни духовете в селото. Жителите излязоха на протест в подкрепа на семейството на пребития командос. Те поискаха всички незаконни къщи в махалата да бъдат съборени. \r\n  \r\n \n\t\t\t\t\t\t", "date": "2019.02.19", "title": "Кметът на Войводиново не пуска ромите да се връщат в къщите си докато..."}
{"url": "http://www.bnews.bg/article/257015-tryabvat_ni_hora_silni_umni_dostayni_koito_da_vodyat_naroda_bezsrebarnitsi", "text": "\n „Пророческите слова на Апостола днес изискват отговор – прям и достоен. Отговор с дела, а не празни думи. За да бъде нашият век, век на свобода и равнопоставеност на всички. Трябват хора – силни, умни и достойни, които да водят народа. Безсребърници!“ Това заяви вицепрезидентът Илияна Йотова в Карлово на възпоменателната церемония по повод 146 години от гибелта на Васил Левски. Отбелязването на годишнината е под патронажа на вицепрезидента. \r\n\r\n „Левски гледаше в бъдещето през очите на следващите поколения и жадуваше заради тях отечество за всички българи, равни помежду си“, изтъкна Илияна Йотова и добави, че заветите на Апостола звучат правдиво 146 години след гибелта му. \r\n\r\n „Мирно и задружно ли живеем днес, когато отчуждението помежду ни взе връх , разделението и омразата тровят обществото ни“, запита риторично в словото си Илияна Йотова. Вицепрезидентът подчерта, че днес каузите и идеите са заради собственото добруване, а да бъдеш „кой знае какъв“ е единствената цел, непознаваща пречки. „Равноправни ли сме, когато бедността и мизерията убиват мечтите? Когато мнозина знаят „народното зло“, но предпочитат да мълчат в примирение“, посочи Илияна Йотова. \r\n\r\n „Силните думи, изречени преди около век и половина, напоени с човещина и вяра, изгарят демагогията, користта и празнословието на днешната политика. Левски ни завеща да бъдем свободни – но днес най-големият дефицит е свободата вътре в нас“, отбеляза Илияна Йотова. \r\n\r\n „Левски накара българите, след пета века робство, да повярват в себе си и да въстанат срещу тиранията. Комитетите му са светещи факли в робската тъма, в която често отчаянието обезсмисля волята за въстание, а идеите му за борба, за държава, за независимост, за равноправие звучат със силата на огъня – буйни и опасни“, посочи вицепрезидентът. \r\n\r\n Словото си Илияна Йотова завърши с клетвата на Иван Арабаджията: „Аз съм се клел веднъж пред Левски и то стига и за тук- на земята, и за горе – на небето!“ \r\n \n\t\t\t\t\t\t", "date": "2019.02.19", "title": "Трябват ни хора - силни, умни, достайни, които да водят народа. Безсребърници!"}
{"url": "http://www.bnews.bg/article/257003-metresa_na_slavi_si_hvana_belovlas_paraliya_paparashka_snimka", "text": "\n Скандалната миска Галена Димова движи с ново гадже -  60-годишен мъж, който има финансовите възможности да поддържа стандартът й висок. Информатор на HotArena засече Димова в компанията на възрастен баровец в столично заведение. Компания на масата им правел и бившата футболна легенда Чавдар Цветков. \r\n\r\n В края на месец януари тази година Галка бе видяна да вози дупе в червено „Порше“. Е, едва ли за някого ще бъде изненада, че то е подарък именно от човека от фотото. \r\n\r\n Миналата година през септември Димова се показа за пръв път от много време на светско събитие. Причината за криенето й от светските прожектори бе разводът й с Жоро Москвата – бивш шеф на волейболния ЦСКА. \r\n\r\n Една от най-скандалните прояви на Галена е арестът й в първите месеци на 2013 година. На 18 април е била показно арестувана в дома си от спецченгета. Преди да се пристъпи към задържането й, тя е разследвана от антимафиотите цели 8 месеца. А причината – получена оперативна информация, че се занимава със сводничество, а самата тя също проституира и дори взимала 1200 лева на час. Като доказателства има и СРС-та, които доказват това, но въпреки тях Галена не се задържа дълго в ареста. \r\n\r\n Около името на красавицата не за първи път избухват скандали. Преди години тя беше спрягана за любовница на шефа на футболния съюз Боби Михайлов, на олигарха Младен Мутафчийски и на шоумена Слави Трифонов. Снимки вижте  \r\n \n\t\t\t\t\t\t", "date": "2019.02.19", "title": "Метреса на Слави си хвана беловлас паралия (Папарашка снимка)"}
{"url": "http://www.bnews.bg/article/257012-demi_lovato_pak_v_klinika_po_rehabilitatsiya", "text": "\n Въпреки че няколко месеца бе в добро емоционално здраве и си намери ново гадже, Деми Ловато продължава да се бори със зависимостите си. Американски медии съобщиха, че тя отново е постъпила в клиника по рехабилитация в Хавай. \r\n\r\n Наскоро поп певицата направи неуместни изказвания в социалните мрежи, с които си навлече множество негативни коментари на фенове. Те явно са повлияли на самочувствието ѝ и тя е поискала да започне отново терапия. \r\n\r\n „До този момент меметата за 21 Savage са любимата ми част от Супербоул“, написа тя в Instagram. Рапърът бе задържан от миграционните власти. \r\n\r\n През ноември миналата година звездата влезе в болница след като прие свръхдоза хероин. Изпълнителката коментира на няколко пъти в личните си профили, че вече е по-добре, спортува и не желае да взима повече наркотици. \r\n\r\n „Научих, че тази болест не е нещо, което избледнява с времето. Тръпна в очакване на деня, в който ще мога да заявя откровено, че съм се справила с проблема“, каза Деми Ловато по повод своите проблеми. \r\n \n\t\t\t\t\t\t", "date": "2019.02.19", "title": "Деми Ловато пак в клиника по рехабилитация "}
{"url": "http://www.bnews.bg/article/257008-kak_da_izhvarlim_toksinite_ot_tyaloto_si", "text": "\n Зимата е неприятна както за настроението, така и за организма ни. Всички тези вируси и грипове, студеното време, липсата на достатъчно движение, нездравословното хранене. Време е обаче да сложим край на всичко това и да се настроим на пролетна вълна, дори времето навън все още да не ни помага да го направим. \r\n\r\n Освен да дадем старт на спортните занимания, ако сме ги замразили наравно с температурите, добра идея е да се погрижим за тялото си, като придобием няколко навика, с помощта на които ще се прочистим от натрупаните през последните месеци вредни вещества. \r\n\r\n Вредните храни \r\n\r\n Никога няма да се прочистим от токсини, ако не спрем да си ги набавяме. А те са в големи количества в така любимите junk food. Всички обичаме от време на време да си хапваме чипс, но ако това се е превърнали в ежедневие, сериозно затрудняваме черния дроб и бъбреците си. \r\n\r\n Солта, захарта и натрият са в неподозирано големи количества в повечето вредни храни и тяхното преработване е наистина сложна мисия. Можем да заменим тези изкушения с тяхна подобра версия, която в повечето случаи е просто домашно приготвена. \r\n\r\n Чаят \r\n\r\n Тази напитка, към която посягаме често само през студените месеци, може да ни помогне за прочистването на организма. На пазара вече има достатъчно разнообразие от чайове за детоксикация, които комбинират в себе си по няколко билки, известни със свойствата си да се борят с токсините. \r\n\r\n Магарешки бодил, глухарче, коприва, босилек и още много други билки и растения имат този ефект. Чаят от червена боровинка пък прочиства пикочния мехур и предпазва от инфекции. Към напитката е добре да прибавим и куркума и джинджифил, както и да бъдем стриктни в навика, за да има желания ефект. \r\n\r\n Витамините \r\n\r\n Доста е вероятно през зимата да сме прекалили с приема на витамини в желанието си да останем здрави. В това на пръв поглед няма нищо лошо, въпреки че с нищо не бива да се прекалява. \r\n\r\n Омега-3 мастните киселини, витамините K и B6 е добре да си набавяме по естествен начин чрез храната, ако ли не, да ги приемаме допълнително. Те предпазват от образуването на камъни в бъбреците. А витамините като цяло помагат на организма да бъде силен и да се бори с инфекциите, които могат да възникнат в органите, преработващи токсините. \r\n\r\n Стресът \r\n\r\n Той не влошава само настроението ни, но и здравословното ни състояние. Съществуват състояния, като стрес инконтиненцията (неволно изпускане на урина), които най-точно описват влиянието му - с нарушаване на обичайното функциониране на важни органи.  \r\n\r\n За да избегнем негативното влияние на стреса върху организма, трябва да намерим своя начин за релаксация - няма значение какъв, важното е да ни кара да забравим за стреса. \r\n\r\n Бъбреците \r\n\r\n На тях е необходимо да обърнем по-специално внимание. Можем да ги сравним с хладилника, който спира да работи добре и започва да мирише неприятно, когато не сме го почиствали дълго време. Нещо подобно се случва и с бъбреците. \r\n\r\n Затова е добре периодично да правим прочистване, което продължава няколко дни. През този период консумираме предимно плодове и зеленчуци, както и различни смутита и фрешове, пише Bright Side. \r\n \n\t\t\t\t\t\t", "date": "2019.02.19", "title": "Как да изхвърлим токсините от тялото си"}
{"url": "http://www.bnews.bg/article/257011-mazhat_na_meyzer_doprinesal_za_smartta_si", "text": "\n Ники Димов е допринесъл с поведението си за фаталния си край. \r\n\r\n Това става ясно от решението на върховните магистрати, които върнаха Анита Мейзер в сливенския зандан. Това не оправдава Анита, която е трябвало да прецени дали да стегне опашките. Магистратите подчертават и че по-малката възраст на Ники Димов няма отношение към нещастния случай. Макар да намалиха окончателната присъда на Мейзер на 2 години затвор, се оказа се, че тя има да доизлежава още месец и половина. \r\n\r\n Според върховните магистрати Анита е направила грешна преценка, а самонадеяността на Димов е съпътстващ фактор. Тя смята и че долните две инстанции са в \"нарушение на материалния закон в нейна вреда\". Затова намаляват глобата й от 8 хиляди на 4 хиляди лева. \r\n \n\t\t\t\t\t\t", "date": "2019.02.19", "title": "Мъжът на Мейзер допринесъл за смъртта си!"}
{"url": "http://www.bnews.bg/article/257005-rayna_pokaza_seksi_dupe_ot_borakay", "text": "\n Изпълнителката, която от години не се нарежда сред най-актуалните имена във фолк средите, се отдаде на романтична почивка във Филипините с младото си гадже Валери Тюлеков, писа „Телеграф“. \r\n\r\n Райна публикува провокативна снимка в официалния си профил в Инстаграм, на която тича по плажа в оранжев бански, който доста добре подчертава задните й части. \r\n \n\t\t\t\t\t\t", "date": "2019.02.19", "title": "Райна показа секси дупе от Боракай"}
{"url": "http://www.bnews.bg/article/256994-gerb_zapochnaha_protsedurata_po_izbor_na_nov_tsik_i_podklazhdat_skandal_v_bsp", "text": "\n Вече направихме предложение за процедура за смяна на Централната избирателна комисия, каза пред журналисти в Министерски съвет зам.-председателят на ГЕРБ Цветан Цветанов, след заседание на лидерите на управляващата коалиция. \r\n\r\n Това се случи след извънредно заседане на Изпълнителната комисия на ГЕРБ, след което Борисов даде заден за решението на партията му и ДПС за преференциалния вот и обеща да сменят състава ана ЦИК, на който му изтича мандата. \r\n  \r\nЦветанов не пропусна да си върне на БСП заради провала, който сам сътвори и се прицели в червената лидерка, като каза, че в средите на БСП обаче се говори, че Корнелия Нинова иска да отстрани от ЦИК членовете на нейната партия, които са там от предишното ръководство на социалистите, обясни Цветанов. \r\n \n\t\t\t\t\t\t", "date": "2019.02.19", "title": "ГЕРБ започнаха процедурата по избор на нов ЦИК и подклаждат скандал в БСП"}
{"url": "http://www.bnews.bg/article/256996-geshev_podhvana_kriminalnite_telk_ove_noi_nyamal_instrumenti_za_kontrol", "text": "\n \r\nТова е само началото на нашите действия, не става дума за кампанийност, а за сериозна организирана в цялата страна дейност на МВР под ръководството на Прокуратурата на Република България. Това заяви на пресконференция заместник-главният прокурор Иван Гешев за разследването на МВР за издаване на медицински удостоверения за нетрудоспособност на лица без сериозни медицински проблеми.  \r\n  \r\n\"Към този момент се потвърждава, че не става въпрос за недофинансиране на този социален проблем, свързан и с лицата с различна степен нетрудоспособност, пари има, но голяма част от тях - предполагам, че никой не може да каже колко, но по-голямата част оттях отиват в лица, които не се нуждаят от тях, нямат никакви сериозни медицински проблеми и ако имат, те не са по-различни от който е да е български гражданин, вкл. и присъстващите в тази зала\", обясни Иван Гешев. \r\n  \r\nПо думите му като мащаб най-сериозното нарушение, което е констатирано, е случаят във Варна. \"На много места това е превърнато в доходоносен бизнес, в \"търговско предприятие\". Дори хора в това престъпно сдружение, фирма, сами си търсят клиентите и си ги набират. Случаите в Силистра са предимно в циганските махали - говорим за 600 лева, за лица с по-малък капацитет за плащане, във Варна стигаме до 2500 лева\", каза още зам.-главният прокурор. \r\n  \r\n\"Ефектът от тези лоши практики е в няколко насоки - първата, че тези пари не стигат реално до хората, които имат нужда от тях, инвалиди; вторият проблем е, че тези пари в крайна сметка стимулират определени части от населението да не работят, което рефлектира и върху трудовия пазар в страната, няма стимул да работят, предаде Канал 3. \r\n  \r\nДруг проблем, който бе идентифициран, е че хора с инвалидни пенсии могат да работят допълнително - т. е. осигуряваш си такава пенсия и няма пречки да работиш и увеличаваш дохода си. Следващият проблем към този момент е, че НОИ почти не разполага с реални инструменти за контрол над издаване на определени медицински удостоверения, единственият механизъм е да атакува определени такива, в които се съмнява в тях, пред НЕЛК, пред самата структура, която издава тези удостоверения\", продължи Иван Гешев. \r\n  \r\n\"По мое мнение, а и на колегите, не е правилно и не води добри резултати НОИ да нямат контрол и на нея да й се казва, че няма изход, освен да отпусне пари. Според нас трябвя да се промени законовата регламентация в тази насока. Това, което правим с колегите, няма да реши проблемите. Освен социални, проблемите са и проблеми в законодателството, което допускат това да се случи\", каза още зам.-главният прокурор. \r\n  \r\nИван Гешев отчете, че за 2017 и 2018 г. в цялата страна са образувани 46 проверки и досъдебни производства, а само от началото на годината тези проверки са 44 в рамките на месец, месец и нещо. \"Това, което можем ние да направим, е да хващаме проблема, когато се е развил, не разполагаме с никакви средства за т. нар. профилактика за недопускане на това. Само с комплексни действия този проблем може да бъде решен, но голяма част от отпусканите в тази насока милиарди, са нецелево изразходвани. Тоест пари в държавата има, но се краде много или се харчат за неща, за които не са предназначени\", обобщи той. \r\n\r\n Близо 1,7 милиона лева са открити в две банкови касети, собственост на един от задържаните лекари за злоупотреба с ТЕЛК-ови решения. \r\n\r\n При спецоперацията, която е осъществена от антимафиоти от ГДБОП във Варна на 17 и 18 февруари, са задържани 45 души. На шестима от тях вече са повдигнати обвинения. Петима са лекари, включително председател на ТЕЛК, а един е брат на единия от медиците. Двамата братя са сирийски граждани, които имат българско гражданство и семейства у нас. \r\n\r\n Наблюдението над групата е започнало през месец май миналата година. За четири месеца са били установени над 200 лица, които са придобили неправомерно решения от ТЕЛК. Според събраните данни двамата братя са изпълнявали ролята на посредници. Те мотивирали напълно здрави хора да получават пенсии и други облаги срещу заплащане от 1500 до 2000 лв. След предварителна уговорка и дадена конкретна парола ги пращали към лекарите от престъпната група. В случай, че клиентът нямал трудов стаж и не можел да получава пенсия, се налагало процентът на инвалидност да е много висок. \r\n\r\n При извършените процесуално-следствени действия в двама от лекарите са намерени 20 000 лв., а в две банкови касети - 1 480 000 лв. и над 200 000 лв. В хода на разследването са разпитани 31 свидетели. \r\n\r\n \"90% от хората, които придобиват фалшиви ТЕЛК решения са български граждани, турско говорящи\", обясни директорът на ГДБОП главен комисар Ивайло Спиридонов. \r\n\r\n \"С цигани не работят. Това е изрично условие- лицето, на което ще се издава това решение да не бъде циганин. Първоначалната информация гласеше, че на територията на Варна има лица, които осъществяват посредническа дейност по издаване на фалшиви ТЕЛК решения. В последствия бяха установени двете основни лица, които играха посредническа роля- двамата братя сирийци\", посочи той и уточни, че реалната работа по този случай е започнала през май 2017 г. \r\n\r\n Спиридонов поясни, че двамата сирийци са доста уважавани във Варна. \r\n\r\n   \r\n \n\t\t\t\t\t\t", "date": "2019.02.19", "title": "Гешев подхвана криминалните ТЕЛК-ове, НОИ нямал инструменти за контрол"}
{"url": "http://www.bnews.bg/article/257016-pozhar_zatrudni_dvizhenieto_po_patya_sofiya_varna", "text": "\n Задимяване на път София – Варна, в участъка между селата Абланица и Голец, съобщиха от МВР. \r\n\r\n Причината е пожар в сухи треви, пътни полицаи регулират движението \r\n\r\n Сигналът е подаден в 15,20 часа днес. По първоначални данни горят сухи треви от двете страни на пътя София – Варна, в участъка между селата Абланица и  Голец. Няма опасност за близките населени места. Два екипа на пожарната извършват гасителни действия. Пътни полицаи регулират движението и в двете посоки. \r\n\r\n От полицията апелират водачите на моторни превозни средства да шофират в участъка с повишено внимание. \r\n \n\t\t\t\t\t\t", "date": "2019.02.19", "title": "Пожар затрудни движението по пътя София-Варна"}
{"url": "http://www.bnews.bg/article/257006-poredna_krachka_nazad_goranov_udalzhi_sroka_za_smyana_na_fiskalnite_ustroystva", "text": "\n Срокът за смяна на фискалните устройства за икономическите оператори, които използват компютърни системи за управление на продажбите, се удължава до 30 септември 2019 година, съобщиха от Министерството на финансите. Според наредба Н18 срокът за тези фирми беше 31 март. \r\n  \r\n\"След анализ на реалните проблеми, регламентираният срок до 31 март остава за тези, които са регистрирани по ДДС и използват обикновен касов апарат, който не е свързан с компютърна система за управление на продажбите\", заявява министърът на финансите Владислав Горанов, съобщи Дарик. \r\n \n\t\t\t\t\t\t", "date": "2019.02.19", "title": "Поредна крачка назад: Горанов удължи срока за смяна на фискалните устройства"}
{"url": "http://www.bnews.bg/article/256998-palen_smyah_koalitsiyata_stabilna_valeri_simeonov_pak_se_ottsepi", "text": "\n Управляващата коалиция ще осигури кворума в пленарната зала на Народното събрание след напускането на БСП. Амбицията е да се реализира пълен управленски мандат. \r\n\r\n Това стана ясно от заседанието на Съвета на управляващата коалиция при премиера Бойко Борисов, без участието на лидера на НФСБ Валери Симеонов. \r\n\r\n Вчерашните действия на ГЕРБ да върне назад Изборният кодекс и да възстанови преференциите в стария им вид, както и да има нов състав на ЦИК е направено с цел деескалация на напрежението, каза Цветан Цветанов. \r\n\r\n Въпреки отсъствието на НФСБ от Съвета Цветанов каза, че се водят разговори с депутати на Валери Симеонов за кворума. Дисциплината обаче ще се затегне и ще се спират командировки в чужбина: \r\n\r\n \"Това ще доведе до ограничаване възможността на народните представители да участват в парламентарната си дейност на форуми извън България\", \r\n\r\n Цветанов подчерта, че днес е обсъждано и увеличение на бюджетните заплати догодина с още 10%, за да се изпълняват приоритетите на управляващите. \r\n\r\n За ГЕРБ не е проблем да номинира в новия състав на ЦИК тези, които са си вършили работата и до момента, каза още Цветанов. Според него, проблемът е за БСП, тъй като Корнелия Нинова искала да разчисти хора, които не е номинирала тя: \r\n\r\n \"И в средите на БСП тази смяна е така жизнено важна за Корнелия Нинова, защото назначението на сегашния ЦИК е станало във време, когато тя не е била управлявала нейната политическа сила. И това са предложения, които са направени от Михаил Миков с подкрепата на Мая Манолова, която в момента е омбудсман. Единственото, което те искат, е да отстранят всички тези, които в момента представляват БСП в ЦИК. Това е основният мотив.\" \r\n\r\n Паралелно с това обаче стана ясно, че Валери Симеонов еднолично е решил извън малката коалиция, да се яви сам на евроизборите. Това означава, че НФСБ няма намерение да играе с никой от настоящите си партньори, от така наречените \"обединени патриоти\". Това за пореден път показа, че всичките едва се понасят и никога не са имали общи цели, особено пък по отношение на подобряване начина на живо на българите. \r\n\r\n Целта е власт, щом се налага да са заедно, са заедно, когато им е угодно да са поотделно, пак в името на власт и позици, играят соло. \r\n \n\t\t\t\t\t\t", "date": "2019.02.19", "title": "Пълен смях, коалицията стабилна?! Валери Симеонов пак се отцепи!"}
{"url": "http://www.bnews.bg/article/256995-pochina_karl_lagerfeld", "text": "\n Едно от най-големите имена в света на модата Карл Лагерфелд е издъхнал на 85-годишна възраст тази сутрин в Париж, след като здравословното му състояние се е влошило в последните седмици. \r\n\r\n Творческият директор на Шанел е бил приет в болница вчера. \r\nОсвен в ролята на творчески директор на Шанел и Фенди в Западна Европа той бе известен като фотограф и карикатурист. \r\n \n\t\t\t\t\t\t", "date": "2019.02.19", "title": "Почина Карл Лагерфелд "}
{"url": "http://www.bnews.bg/article/257020-karakachanov_prizna_v_prav_tekst_ima_problemi_v_malkata_koalitsiya_ot_inat_i_ot_revnost", "text": "\n \"Явно е че в малката коалиция има проблеми, дали от инат, дали от ревност. Важно е да си запазим местото в парламента и да не пречим на работата на правителството.\" \r\n\r\n Това призна в ефира на БТВ Красимир Каракачанов. \r\n\r\n По повод отцепването на Валери Симеонов да играе сам на евроизборите, агент Шиши заяви, че според него е най-добре обединените патриоти да се яват заедно на иборите, но за да бъде рещено кой от тях на кое място в листите да бъде, да има вътрешни избори. \r\n\r\n \"Вместо да си играем на номинации, нека оставим избирателите на ОП да им дадем възможност на вътрешни избори, в началото на април, нашите симпатизанти, не само членовете, те да определят кой да бъде първи, втори, трети  и т.н. Откриваме секция във всяко населено място, където има представителство на поне една от партиите, правим секции и хората избират\", обясни предложението си Каракачанов, без да пояснява кобко пари ще струва подобна организация на данъкоплатците. \r\n\r\n Той оспори и изказването на Борисов, че предложението за отпадане на преференцие е на НФСБ: \"Предложението е на ДПС, а защото и Валери Симеонов искат да отпаднат, вероятно е водил някакви разговори с тях да отпаднат. Но текстът е внесен от ДПС.\", обясни нещата военният министър. \r\n\r\n   \r\n \n\t\t\t\t\t\t", "date": "2019.02.19", "title": "Каракачанов призна в прав текст: Има проблеми в малката коалиция от инат и от ревност!"}
{"url": "http://www.bnews.bg/article/256997-postavyat_bezplatni_vaksini_sreshtu_morbili_v_stolitsata", "text": "\n \r\nСтоличната регионална здравна инспекция ще разположи от утре мобилен кабинет с екип в квартал ”Христо Ботев”, където ще бъдат поставяни ваксини срещу морбили на всички деца от 13-месечна до 18-годишна възраст. Това съобщиха от Столична община. \r\n\r\n Временни кабинети за поставяне на ваксини ще бъдат отворени в четирите общински многопрофилни болници – Първа МБАЛ, Втора МБАЛ, Четвърта и Пета МБАЛ. От 21 февруари там ще бъдат поставяни безплатни ваксини на желаещите по инициатива на общината. \r\n\r\n Решението е взето след среща в общината, на която са участвали директорът на столичната здравна инспекция д-р Данчо Пенчев, зам.-кметът на  София Дончо Барбалов, председателят на здравната комисия към СОС д-р Веселин Милев, директорът на дирекция „Здравеопазване“ д-р Моника Чеуз и кметът на район Слатина Наталия Стоянова. \r\n\r\n Министерството на здравеопазването е изпратило указания до всички регионални здравни инспекции за предприемане на мерки за ограничаване на разпространението на заболяването и недопускане възникването на нови случаи. Една от тях е личните лекари да издирят и установят всички лица от 13-месечна до 18-годишна възраст без данни за имунизация и с пропуск в имунизационния календар. Разпоредено е такива лица незабавно да бъдат ваксинирани срещу морбили. \r\n\r\n Министерството на здравеопазването отправи апел към родителите, ако децата им не са ваксинирани, сами да потърсят личния си лекар. \r\n\r\n   \r\n \n\t\t\t\t\t\t", "date": "2019.02.19", "title": "Поставят безплатни ваксини срещу морбили в столицата"}
{"url": "http://www.bnews.bg/article/257002-bsp_ne_mradva_na_milimetar_nyama_da_vlizat_v_parlamenta", "text": "\n БСП остава твърдо на позицията си депутатите й да не влизат в законодателния орган. \r\n\r\n Българското общество е запазило съпротивителните си сили, констатира Крум Зарков в началото на пресконференцията на левицата в партийната централа. \r\nДепутатите на БСП си свършили работата да дадат урок на мнозинството за изборните правила. \r\n\r\n Панически бил внесен законопроектът, както каза социалистът. \r\n\r\n Една грешка не може да се поправи с друга грешка, изтъкна Зарков. \r\n\r\n Принизявала се ролята на парламента. Управляващата коалиция не е стабилна, според Зарков. Доказателство за това била декларацията на НФСБ, че ще се явява самостоятелно на евроизборите, предаде Нюз.бг. \r\n\r\n За политическа стабилност и дума не може да става, категоричен е зам.-председателят на групата на социалистите. \r\n\r\n Той недоумява как парламентарният шеф Цвета Караянчева се е подписала шеста в законопроекта за промени в Изборния кодекс. \r\n\"Първият човек в държавата е подписан шести, след различните фурнаджийски лопати, които променят мнението си от днес до утре\", натърти Зарков, определяйки това като показателно за парламентаризма в страната. \r\n\r\n Левите въпреки всичко тръгват пак сред народа да решават проблемите.  \r\nСтига празни приказки за стабилност, подчерта още социалистът. Страната се нуждае от предсрочни избори. Парламентът ще се саморазруши, убеден е червеният депутат. \r\n\r\n Припомняме, на пленума на БСП в неделя, Корнелия Нинова призова своите депутати да напуснат парламента. \r\n\r\n 74 от членовете на пленума подкрепиха предложението на Нинова. 33-ма пък бяха против. 3-ма се въздържаха. \r\n\r\n Червените обявиха, че ще се върнат само избор на нов състав на ЦИК, връщане на преференциите и ново обсъждане на машинното гласуване. \r\n\r\n В понеделник Изпълнителната комисия на ГЕРБ реши да възстанови по подходящия начин преференциалното гласуване. От партията обявиха и че откриват нова процедура по избор на ЦИК. \r\n\r\n Въпреки това обаче, от столетницата заявиха, че няма да се върнат в парамента. \r\n\r\n ГЕРБ подчертаха, че не се страхуват от БСП, а решението за връщането на преференциите било защото са се отдалечили от хората. \r\n \n\t\t\t\t\t\t", "date": "2019.02.19", "title": "БСП не мръдва на милиметър - няма да влизат в парламента!"}
{"url": "http://www.bnews.bg/article/257018-eto_koi_sa_12_te_kandidati_da_stroyat_am_struma", "text": "\n Отворени са офертите в обществената поръчка за избор на изпълнител за проектиране и строителство на лот 3.2.2 (10,4 км) от автомагистрала \"Струма\"в участъка между Кресна и Крупник. Това е платното в посока Кулата - София, което ще преминава източно от Кресненското дефиле по ново трасе. \r\n\r\n 24-километровата отсечка от Кресна до Крупник е разделена на два лота - 3.2.1 и 3.2.2, за да може на обекта да се работи едновременно и проектът да завърши в срок. \r\n\r\n Отворените 12 оферти по реда на постъпването им в деловодството на Агенция \"Пътна инфраструктура\" за лот 3.2.2 са на: \r\n\r\n - ОБЕДИНЕНИЕ \"КРЕСНА\", с участници: \"ИСА 2000\" ЕООД, \"ЕВРО АЛИАНС ТУНЕЛИ\" ЕАД и \"АВТОМАГИСТРАЛИ ЧЕРНО МОРЕ\" АД; \r\n\r\n - \"АККОРД СТРОИТЕЛНО ПРОМИШЛЕНА ИНВЕСТИЦИОННА КОРПОРАЦИЯ\" АД; \r\n\r\n - ДЗЗД \"АМ Струма-3.2.2\", в което са: \"ГБС-Инфраструктурно строителство\" АД, \"ЕПОС-Емпреза Португеза де Обрас Субтеранеас\" АД /Португалия/ и \"Главболгарстрой Интернешънал\" АД; \r\n\r\n - \"ДЖЕНГИЗ ИНШААТ САНАЙИ ВЕ ТИДЖАРЕТ АНОНИМ ШИРКЕТИ\" АД; \r\n\r\n - ДЗЗД \"ЮЖЕН КОРИДОР 3.2.2\", с участници: \"Доуш Иншаат Ве Тиджарет\" АД, \"Автомагистрали Хемус\" АД и \"Трансконсулт-22\" ООД; \r\n\r\n - Обединение \"ГЕОПЪТ СТРУМА 3.2.2\", в което са: \"Геострой\" АД, \"Пътстрой-92\" АД, \"Биас-М\" ЕООД и \"Илия Бурда\" ЕООД; \r\n\r\n - \"КОЛИН ИНШААТ ТУРИЗМ САНАЙИ ВЕ ТИДЖАРЕТ\" АД; \r\n\r\n - ДЗЗД \"ЕВРОПЕЙСКИ ПЪТИЩА 3.2.2\", с участници: \"Джи Пи Груп\" АД и \"Логистика 21\" ЕООД; \r\n\r\n - Консорциум \"ИНТЕРБГ\", с участници: \"ПСТ Груп\" ЕАД, Частно акционерно дружество \"СТРОИТЕЛНА АСОЦИАЦИЯ ИНТЕРБУДМОНТАЖ\", \"БГ ЛЕНД КЪНСТРАКШЪН\" АД и \"КОПЕКС И КО\" ЕООД; \r\n\r\n - \"ТТБГ 3.2.2.\" ДЗЗД, в което са: \"Тодини Конструкциони Дженерале С.П.А.\" и \"Тодини България\" ООД; \r\n\r\n - ОБЕДИНЕНИЕ \"АМ СТРУМА ЮГОЗАПАД\", с участници: \"ТРЕЙС ГРУП ХОЛД\" АД и \"АЛВЕ КОНСУЛТ\" ЕООД; \r\n\r\n - ДЗЗД \"ЕВРОПЕЙСКИ ПЪТИЩА 3.2.2\", с участници: \"ЕВРОПЕЙСКИ ПЪТИЩА\" АД, \"ГРОМА ХОЛД\" ЕООД, \"ВОДНО СТРОИТЕЛСТВО - БЛАГОЕВГРАД\" АД, \"ВАХОСТАВ-СК\" а.с., \"ПЪТПРОЕКТ\" ЕООД, \"РУТЕКС\" ООД и \"МЕТРОПРОЕКТ ПРАГА\" АД. \r\n\r\n Днес бяха отворени офертите за лот 3.2.1 през Кресненското дефиле \r\n\r\n Лот 3.2.2 е с дължина 10,4 км. В този обект е включен и обходния път на Кресна, който е 5,5 км. При обхода на града ще бъде изградена и площадка за отдих, която ще бъде с електричество, вода и канализация. От нея ще има връзка с Кресна. В отсечката ще бъдат построени 4 тунела - \"Тисата\" /171 м/, \"Света Неделя\" /1,3 км/, тунел \"Кресна 1\" /358 м/ и \"Кресна 2\" /230 м/. Те ще бъдат с инсталации и системи за пожароизвестяване, вентилация, електроснабдяване, осветление, управление на движението и т. н. В участъка ще има 11 виадукта, както и 9 надлеза и подлеза. \r\n\r\n Чрез пътен възел \"Кресна\" ще се осигурява достъпа в посока Кулата, София и път I-1. Индикативната стойност на обществената поръчка за лот 3.2.2 е 430 525 209 лв. без ДДС. \r\n\r\n Припомняме, на 15 февруари бяха отворени постъпилите 10 оферти за лот 3.2.1 и прилежащите пътни връзки. Неговата дължина е 13,2 км. В участъка ще бъдат построени 3 тунела - \"Симитли\" /211 м/, \"Ракитна\" /1135 м/ и \"Стара Кресна\" /1 052 м/. Съоръженията ще бъдат със системи за пожароизвестяване, вентилация, електроснабдяване, осветление, управление на движението и др. Ще бъдат изградени 10 виадукта, както и 3 надлеза и подлеза. Достъпът до трасето ще бъде осигурен чрез 3 пътни възли - \"Полето\", \"Мечкул\" и \"Стара Кресна\". Индикативната стойност за изграждането на лот 3.2.1 е 444 796 305 лв. без ДДС. \r\n\r\n Срокът за изпълнение на всяка от обществените поръчки е 1556 дни и включва времето за проектиране и строителство. \r\n \n\t\t\t\t\t\t", "date": "2019.02.19", "title": "Ето кои са 12-те кандидати да строят АМ \"Струма\""}
{"url": "http://www.bnews.bg/article/256999-strashno_betonen_blok_razmaza_avtomobil_v_sofiya", "text": "\n Огромен бетонен къс от изоставена недостроена сграда е паднал и е премазал лек автомобил, паркиран непосредствено до оградата й, съобщават очевидци във Фейсбук. \r\n\r\n Инцидентът е станал на столичната улица \"Алфред Нобел\" в кв. \"Гео Милев\", а изоставеният строеж е в непосредствена близост до МВнР и Първо РПУ.  \r\n\r\n Лекият автомобил \"Опел Корса\" е паркиран непосредствено до оградата на недовършената сграда. Към момента няма информация за пострадали, пише Дир.бг. \r\n \n\t\t\t\t\t\t", "date": "2019.02.19", "title": "СТРАШНО! Бетонен блок размаза автомобил в София!"}
{"url": "http://www.bnews.bg/article/257000-shaban_shaulich_sreshtnal_smartta_mnogo_po_rano_v_zhivota_si", "text": "\n Внезапната смърт на Краля на сръбската музика Шабан Шаулич не спира да вълнува цяла Сърбия, а и много хора в България. Припомняме, че изпълнителят умря, след като пиян шофьор с Мазда без книжка удари колата му и го погуби на магистрала край германския град Дортмунд. \r\n\r\n Синът на Шабан Шаулич се срина след новината за смъртта на баща си Преди два месеца Шабан пя за последно пред българска публика, като напълни столичната зала \"Арена Армеец\". Той имаше хиляди фенове в страната ни. Шаулич често гостуваше и на свой приятел в Смолян. \"На 43 години сърцето го предаде и си отиде, беше ми като брат\", споделя в последното си интервю певецът. \r\n\r\n Той се се срещнал за първи път със смъртта още в младостта си, когато са го намушкали с нож, за да не отиде да пее в конкурентно заведение, пише \"Телеграф\". \r\n  \r\n \n\t\t\t\t\t\t", "date": "2019.02.19", "title": " Шабан Шаулич срещнал смъртта много по-рано в живота си!"}
{"url": "http://www.bnews.bg/article/257004-iznenada_ili_greshka_lyubo_penev_e_pomoshtnik_trenyor_na_tsska", "text": "\n Дисциплинарната комисия към БФС глоби Любослав Пенев с 9000 лева заради изказвания на специалиста по адрес на ръководството на футболния съюз и за обиди към футболните съдии. \r\n\r\n Ето цялото решение на ДК към БФС: \r\n\r\n Във връзка с множество сезирания до комисия \"Етика и феърплей\" и Дисциплинарната комисия при БФС на извънредно свое заседание ДК реши: \r\n\r\n За нанесени обиди в средствата за масова информация към ръководството на БФС, засягащи човешкото достойнство, етиката и морално-етичните изисквания, на основание чл.37, ал.1, т.17, ал.1, б.А от ДП /2018/2019/ – ДК наказва Любослав Пенев – лицензиран като пом. треньор на ПФК \"ЦСКА-София\" гр. София с глоба в размер на 5000 лева. \r\n\r\n За унизителни и обидни изказвания публично, в печатни, телевизионни и електронни медии за честта и достойнството на футболните съдии, на основание чл.37, ал.1, т.17, ал.2, б.Б от ДП /2018/2019/ – ДК наказва Любослав Пенев – лицензиран като пом. треньор на ПФК \"ЦСКА-София\" гр. София с глоба в размер на 4000 лева. \r\n \n\t\t\t\t\t\t", "date": "2019.02.19", "title": "Изненада или грешка: Любо Пенев е помощник-треньор на ЦСКА!"}
{"url": "http://www.bnews.bg/article/257001-zadarzhaha_bankova_sluzhitelka_tochila_pari_ot_klientski_smetki", "text": "\n Банкова служителка е задържана за злоупотреби с пари на клиенти в особено големи размери в Нова Загора. \r\n\r\n Служители на РУ - Нова Загора и Главна дирекция \"Национална полиция\" разследват случай на злоупотреби с парични средства в особено големи размери, извършвани в банков клон в град Нова Загора. Работата по случая е започнала в края на миналата седмица след получени сигнали от клиенти на банката. Предприети са незабавни действия от служители на икономическа полиция в РУ - Нова Загора и ГДНП. В хода на проведените процесуални действия по разследване,в 29-годишна, служител на банковия клон, и в имотите, обитавани от нея, са намерени пари, вещи и предмети, имащи отношение към извършеното престъпление, съобщават от ОДМВР-Сливен. На 18 февруари служителката е задържана за 24 часа. \r\n\r\n Според съобщение на прокуратурата са присвоени средства на стойност около 400 хиляди лева. Според медийни информации сумата може да е двойно по-голяма – между 800 хиляди и 1 милиона лева, твърди TrafficNews. Парите са изнесени в чужбина. \r\n\r\n За случая е уведомена Окръжната прокуратура - Сливен. Образувано е досъдебно производство. На служителката е повдигнато обвинение. С прокурорско разпореждане ѝ е наложена мярка \"Задържане под стража\" за срок до 72 часа, предстои да бъде внесено искане за постоянна мярка за задържане. \r\n \n\t\t\t\t\t\t", "date": "2019.02.19", "title": "Задържаха банкова служителка, точила пари от клиентски сметки"}
{"url": "http://www.bnews.bg/article/256988-dzhuliya_robarts_s_nagrada_za_tsyalosten_prinos", "text": "\n Холивудската красавица Джулия Робъртс ще получи престижната награда \"Джордж Ийстман\" за цялостен принос към киноизкуството. \r\n\r\n От музея \"Джордж Ийстман\" в Рочестър, Ню Йорк, поясниха, че ще почетат звездата от филмите \"Хубава жена\" на церемония на 2 май. \r\n\r\n Сред предишните лауреати на приза са Лорън Бакол, Чарли Чаплин, Гари Купър и Мерил Стрийп. \r\n\r\n По време на пресконференция директорът на музея Брус Барнс припомни върховете в кариерата на Робъртс и ролите й във филми през последните 30 години. \r\n\r\n Тя спечели \"Оскар\" за най-добра актриса за ролята си в \"Ерин Брокович\" (2000 г.) и три награди \"Златен глобус\", а освен това е получила над 10 номинации за филмови отличия. \r\n\r\n Музеят учредява наградата \"Джордж Ийстман\" още през далечната 1955 г. \r\n \n\t\t\t\t\t\t", "date": "2019.02.19", "title": "Джулия Робъртс с награда за цялостен принос"}
{"url": "http://www.bnews.bg/article/256992-spipaha_100_kg_kradena_moruna_i_ya_varnaha_obratno_v_dunav", "text": "\n Районната прокуратура в Силистра ръководи досъдебно производство за бракониерски улов на 100-килограмова моруна – престъпление по член 238, ал. 1, буква „г“ от НК. Дунавската риба е защитен вид, тъй като е застрашена от изчезване и от години има пълна забрана за улова й. \r\n\r\n Днес около 11,30 часа е подаден сигнал в полицията, че близо до село Айдемир от река Дунав е изваден огромният екземпляр на защитената риба. На място полицейски служители и представители на Изпълнителната агенция по рибарство и аквакултури установили, че в пикап, управляван от Иван Ив., уловената 100-кимограмова моруна е натоварена. Ценната моруна е спасена и ще бъде върната обратно в река Дунав, след като бъде маркирана от специалисти от Института по есетровите риби. \r\n\r\n Престъплението по член 238, ал. 1 от НК се наказва с лишаване от свобода до 1 година и с глоба от 100 дож 1000 лева, както и с лишаване от права по член 37, ал. 1 от НК. \r\n\r\n   \r\n \n\t\t\t\t\t\t", "date": "2019.02.19", "title": "Спипаха 100 кг крадена моруна и я върнаха обратно в Дунав"}
{"url": "http://www.bnews.bg/article/256983-kuin_i_adam_lambert_zabivat_na_oskarite", "text": "\n Впечатляващият списък от изпълнители на тазгодишното издание на 91-те награди на Академията продължава да се подобрява. Преди минути обявиха официално, че \"Куин\" ще свирят на Оскарите, а Адам Ламберт ще е техен вокал, пише DailyMail. Биографичният филм за Фреди Меркюри \"Бохемска рапсодия\" е номиниран за пет награди на Академията, включително за най-добър филм. Звездата от филма Рами Малек пък е номиниран в категорията \"най-добър актьор\" за страхотното му превъплъщение на рок иконата. \r\n\r\n \"Това ли е реалният живот или фантазия?\" гласи туит от Академията, с който съобщиха предстоящото зрелищно шоу. Групата ще свири с двама от оригиналните си членове - Браян Мей на китарата и Роджър Тейлър на барабани. Победителят от \"American idol\" пее с групата от 2011 г. Заедно групата правят турнета между 2014 и 2018 година. 37-годишният певец признава, че първоначално е бил изплашен от идеята да влезе в обувките на Фреди. \"Не само, че трябваше да се уверя, че гласът ми се вдигна и знам всички думи… но по-страшното беше и възприятието на феновете. „Това не е моя музика, която съм написал - това съм аз, като гост, с една от най-големите рок банди на всички времена, пея песните, на които един от най-великите рок певци на всички времена вдъхва живот\", споделя Ламбърт и добавя \"Фреди е незаменим!\", пише \"24 часа\". \r\n  \r\n \n\t\t\t\t\t\t", "date": "2019.02.19", "title": "\"Куин\" и Адам Ламберт забиват на Оскарите"}
{"url": "http://www.bnews.bg/article/256980-naum_shopov_uredi_gadzheto_si_za_tv_vodeshta", "text": "\n Актьорът, с професия на лекар, Наум Шопов, направи гаджето си тв водещa. Годеницата му Теа вече може да се похвали със собствена рубрика в предаването на Гала „На кафе“. \r\n\r\n Брюнетката ще има собствена рубрика в сутрешния блок, а упорито се носи мълва, че заслуга за новата работа на Теа имал гаджето й, писа „Телеграф“. Наум бил човекът с връзките и и позициите и с радост помогнал избраницата му да се качи на малкия екран. Преди Нова година те обявиха, че заедно с Даниел и Александра Петканови правят фирма за реклама и развитие на профили в социалните мрежи. \r\n\r\n Близки до влюбената двойка разкриват, че освен работните ангажименти Наум и Теа са започнали подготовка и за сватбата си. През ноември миналата година Шопов поиска ръката й. \r\n\r\n Двамата са заедно повече от пет години, но се познават от училище. \r\n \n\t\t\t\t\t\t", "date": "2019.02.19", "title": "Наум Шопов уреди гаджето си за тв водещa"}
{"url": "http://www.bnews.bg/article/256972-ralitsa_paskaleva_si_hvana_lyubovnik", "text": "\n Актрисата Ралица Паскалева си хвана любовник за новия седми сезон на сериала „Откраднат живот“, който този път ще се казва „Любовта лекува\". Това стана ясно от разширения трейлър, който екипът на продукцията показа пред журналисти дни преди да стартира първият епизод на 26 февруари. Около д-р Галя Стилиянова ще се завърти истински любовен четириъгълник, в който екранният й съпруг – доц. Захариев ще се окаже рогоносец. Героинята на Паскалева се влюбва в млад и привлекателен мъж, който обаче претърпява ужасен инцидент и се отзовава като пациент в новата болница на сериала „Света Анастасия“, писа „Телеграф“. \r\n\r\n Не по-малко драматична е съдбата на образа, който играе Ернестина Шинова – д-р София Стаменова, която ще посегне към забранените субстанции, но е разкрита от колегата си д-р Стефан Мазов. \r\n \n\t\t\t\t\t\t", "date": "2019.02.19", "title": "Ралица Паскалева си хвана любовник"}
{"url": "http://www.bnews.bg/article/256975-lyuboven_ekshan_v_tsiganskata_mahala_na_blagoevgrad_vdigna_na_krak_politsiyata", "text": "\n Стрелба в ромската махала на Благоевград рано тази сутрин вдигна полицията на крак. Оказа се, че мъж е искал да убие съпругата си и е стрелял по нея, съобщава struma.com.  Само чудо спасило жената, която е в шок от преживяното. \r\n\r\n Историята започнала малко преди 7.00 часа тази сутрин. Мъжът осъмнал пред портата на любимата си, която преди дни го изгонила от семейното ложе. Носил със себе си и туба с бензин. Когато жената отворила вратата и отново го натирила да си ходи, мъжът се разкрещял, че тя му изневерява, че няма да я остави, извадил пистолета и стрелял. Куршумите от пистолета минали покрай жената. Съседи извикали полиция, а влюбеният избягал.  \r\n\r\n От ОДМВР-Благоевград съобщиха, че 45-годишен мъж е задържан за стрелбата в района на улица \"Търново\" в Благоевград. Възпроизведени са били два изстрела с огнестрелно оръжие. Сигналът за инцидента е подаден около 04.10 часа на тел.112. Няма пострадали хора. \r\n\r\n Със заповед лицето е задържане за 24 часа. Образувано е досъдебно производство. Работата по случая продължава, уточняват от благоевградската полиция. \r\n \n\t\t\t\t\t\t", "date": "2019.02.19", "title": "Любовен екшън в циганската махала на Благоевград вдигна на крак полицията"}
{"url": "http://www.bnews.bg/article/256989-superlunata_na_2019_g_e_dnes", "text": "\n Най-голямата и ярка Луна през 2019 г. ще се покаже във вторник в 17,55 ч наше време. \r\n\r\n Това пълнолуние се нарича Суперлуна, защото спътникът ни ще се намира на най-близкото разстояние до Земята за тази година - само 354 000 км вместо обичайните 384 000. По тази причина Луната ще бъде с 1/3 по-ярка и с 14% по-голяма. \r\n\r\n Астрономи уверяват, че това ще бъде един от най-невероятните лунни спектакли. \r\n\r\n Астролозите пък посочват, че явлението ще засили енергията и емоциите трябва да се контролират. Пазете си парите и нервите и избягвайте всякакви спорове. \r\n \n\t\t\t\t\t\t", "date": "2019.02.19", "title": "Суперлуната на 2019 г. е днес\r\n"}
{"url": "http://www.bnews.bg/article/256993-prokuraturata_obvini_19_godishniya_aleks_ivanov_za_ubiystvoto_v_kyustendil", "text": "\n Окръжната прокуратура в Кюстендил повдигна обвинение срещу 19-годишния Алекс Иванов за убийството на 35-годишния Валери Дъбов, както и за опит за убийство на повече от едно лице. \r\n\r\n Младежът е задържан за 72 часа, като се очаква вероятно утре държавното обвинение ще внесе искане в Окръжиня съд в Кюстендил за налагане на най-тежката мярка за неотклонение \"задържане под страна\".  \r\n\r\n На Иванов, който е от циганския клан Гольовците и живее в края на циганския квартал \"Изток\", е наложена и забрана за напускане на пределите на страната. \r\n\r\n Припомняме, че 12 души бяха задържани за масовото сбиване пред заведение в центъра на Кюстендил в неделя сутринта, когато беше убит 35-годишният Валери Дъбов, а четирима души бяха ранени. Един от пострадалите бе транспортиран в \"Пирогов\" с много тежка фрактура на черепа и с кръвоизлив в мозъка. Столичните лекари се борят за живота му.  \r\n\r\n В Кюстендил познават 35-годишния Валери като добър, скромен и трудолюбив човек, който винаги помагал. Твърди се, че той е минавал случайно пред заведението, където група роми не били пуснати, защото били много пияни, и така станал бой. Намесил се за да помогне, но бил прободен с нож в сърцето и издъхнал на място. \r\n \n\t\t\t\t\t\t", "date": "2019.02.19", "title": "Прокуратурата обвини 19-годишния Алекс Иванов за убийството в Кюстендил"}
{"url": "http://www.bnews.bg/article/256976-zhena_izgorya_zhiva_v_kashtata_zaradi_fas", "text": "\n 53-годишна жена е загинала при пожар в къща в град Искър. Това съобщиха от ГД „Пожарна безопасност и защита на населението“. \r\n\r\n Сигналът за инцидента е подаден на 18 февруари в 14.28 часа. При пожара е унищожено имущество, но е спасена сградата. \r\n\r\n Причината за възникване на произшествието е небрежност при боравене с открит огън - запалена цигара. \r\n \n\t\t\t\t\t\t", "date": "2019.02.19", "title": "Жена изгоря жива в къщата заради фас"}
{"url": "http://www.bnews.bg/article/256991-evgeniya_baneva_ostava_zad_reshetkite", "text": "\n Апелативният спецсъд не уважи искането на Евгения Банева за налагане на по-лека мярка и я остави зад решетките. \r\n\r\n За пореден път тя изтъкна мотива, че иска да бъде под \"домашен арест\", за да може да отглежда трите си малолетни деца, които били поверени в момента на роднини. Решението на първата инстанция бе потвърдено. Решението на съда е окончателно. \r\n\r\n Банева е обвинена за участие в престъпна група, присвояване, пране на пари и данъчни престъпления.  \r\n\r\n Според тримата съдии има доказателства по делото, че Банева е виновна за престъпленията, в които е обвинена. Те обаче упрекнаха прокуратурата, че е повдигнала обвинения на бизнес дамата за това, че като изпълнителен директор на \"Полимери\" е присвоявала пари, но всъщност тя не е заемала този пост за времето, което твърди прокуратурата. \r\n\r\n Магистратите прецениха, че заради тежките обвинения срещу Банева, на свобода тя може да извърши друго престъпление, но няма опасност  да се укрие. \r\n\r\n Съпругът й Николай Банев също е обвинен за присвояване и данъчни престъпления и също е с най-тежка мярка за неотклонение\"постоянен арест\". \r\n \n\t\t\t\t\t\t", "date": "2019.02.19", "title": "Евгения Банева остава зад решетките"}
{"url": "http://www.bnews.bg/article/256974-bivshata_na_brendo_i_zhoro_glavata_zabarsa_gotvach", "text": "\n Бившата любов на Евелин Банев – Брендо, манекенката Снежина Вълкова го смени с шеф-готвач \r\n\r\n Скандалната блондинка е намерила нова любов! Името му е Любомир Томов и е готвил в най-скъпите ресторанти в света. Снежина сама издаде новата си любов, като показа букета, който е получила за Св. Валентин. Двамата за заедно от година, но до сега не са показвали връзката си. Снежина, която е  една от първите манекенки със силиконов бюст, следва навсякъде по света гаджето си, когато той има работни ангажименти. \r\n\r\n Повече от десетилетие Вълкова бе определяна като най-сексапилната родна манекенка. Имаше връзка със сина на убития бос на СИК Стоил Славов – Жоро Главата. Тя е първата любов на Валери Божинов. Той я заряза заради Алисия, Преди няколко години бе изловена да се целува страстно в столично заведение с Брендо. Снимките станали публични, навличат беда на манекенката и тя светкавично замина за САЩ, където живя години наред. \r\n\r\n След завръщането си Снежина сложи край на връзките си с лоши момчета и показа, че живее като обикновено момиче. Според запознати новата любов на Вълкова е обикновено момче. о-млад е от нея, не е милионер и не пропуска възможността да й го покаже, пише „България Днес“. \r\n \n\t\t\t\t\t\t", "date": "2019.02.19", "title": "Бившата на Брендо и Жоро Главата забърса готвач! "}
{"url": "http://www.bnews.bg/article/256982-razkriha_detayli_ot_poslednite_migove_na_shaban_shaulich", "text": "\n Подробности около последните мигове от живота на Шабан Шаулич бяха разкрити от сръбския външен министър Ивица Дачич. \r\n\r\n \"След удара певецът излезе от колата, но изведнъж му прилоша и той припадна. Пристигналите на мястото на трагедията медицински екипи оказаха на Шаулич спешна помощ и го откараха в болница. Там му дадоха някакъв медикамент и той заспа, завинаги\", каза първият дипломат на Белград пред телевизията от страната си \"Пинк!\". \r\n\r\n По думите на Дачич изпълнителят не е имал външни наранявания и това потвърждава първоначалната информация, че изпълнителят си е отишъл от инфаркт. \"Ние трябва да изчакаме и окончателното заключение на съдебните медици\", каза още ръководителят на външнополитическото ведомство на западната ни съседка. \r\n\r\n \"Нашата задача на този етап е транспортираме тялото на покойниците. Смятам, че Шаулич трябва бъде погребан на Новото гробище в Белград\", изрази мнението си министърът на външните работи. \r\n\r\n Шаулич загина след катастрофа край западния германски град Дортмунд на 17 февруари. Неговият спътник и колега Мирсад Керич почина ден по-късно от раните си, а в жестоката катастрофа пострада и кумът на певеца Слободан (Слоба) Стоядинович \r\n \n\t\t\t\t\t\t", "date": "2019.02.19", "title": "Разкриха детайли от последните мигове на Шабан Шаулич"}
{"url": "http://www.bnews.bg/article/256979-geri_nikol_dvoynichka_na_zhenata_kotka", "text": "\n Младата R&B певица, която е едва на 20 години, започна да прекалява с естетичната хирургия и феновете й алармират в нета, че ако продължава в този дух на тази крехка възраст, скоро ще е втората Джослин Уайлдщайн, известна като жената с най-много пластични операции по лицето си. \r\n\r\n За съжаление Джослин, преследвайки манията си да заприлича максимално на Жената котка, в момента е обезобразена и се е превърнала в предупреждение до какво може да доведе пластичната хирургия. \r\n\r\n В социалните мрежи плъзнаха колажи на Гери и Джослин една до друга, а приликата е неоспорима, писа „България Днес“. \r\n\r\n Миналата година изпълнителката бе разкрита, че освен устните си и дупарата си си е тунинговала и гърдите. Силиконови цици за 20 бона пъчи гордо оттогава блондинката, която отскоро е брюнетка. \r\n\r\n „За да си актуален и интересен в днешно време и да се задържиш на върха, явно трябва буквално да променяш самоличността през месеци. Лошото е, че и Гери, и Тита имитират колежките си от световната сцена Ники Минаж и Карди Би, които може би никой не знае как изглеждат в действителност“, разсъждават потребители. \r\n\r\n  Психолози единодушно смятат, че всяко подлагане на пластична или естетична интервенция се дължи на някакъв вид депресия. \r\n \n\t\t\t\t\t\t", "date": "2019.02.19", "title": "Гери-Никол - двойничка на Жената котка"}
{"url": "http://www.bnews.bg/article/256987-arestuvaha_advokat_i_dvama_kurieri_na_bankera_beglets_tsvetan_vasilev", "text": "\n Постоянен арест за един адвокат и двама куриери на Цветан Василев наложи състав на Специализирания наказателен съд (СНС), съобщава \"Правен свят\". Тримата задържани – Мартин Апостолов, Георги Запрянов и Здравко Босаков са обвинени за пране на пари през 2013 г.  \r\n\r\n Според Специализираната прокуратура парите са източвани през \"фирми-бушони\" от КТБ. Обвиненията срещу тримата са по делото, което държавното обвинение води срещу съпругата на Цветан Василев – Антоанета. Решението не е окончателно и със сигурност ще бъде обжалвано пред въззивната съдебна инстанция.  \r\n \n\t\t\t\t\t\t", "date": "2019.02.19", "title": "Арестуваха адвокат и двама куриери на банкера-беглец Цветан Василев"}
{"url": "http://www.bnews.bg/article/256985-miski_pomagat_na_nedonoseni_bebeta_i_tehnite_roditeli_s_kontsert", "text": "\n Мисис България 2018 World  Яна Средкова и  Анна Стефанова Мисис България 2017 Europe, организират благотворителен концерт, средствата от който ще бъдат дарени на „Фондация \"Нашите недоносени деца“. \r\n\r\n Концертът ще се проведе на 25 февруари (понеделник) в столичния Planet Club от 19 часа. Входът е 20 лева, а събраните средства ще бъдат предоставени за нуждите на преждевременно родени деца и техните родители. \r\n\r\n Анна и Яна разкриват, че в програмата ще вземат участие Христина Дънкова, Цвети Радойчева, Симона Загорова, Кристина Димитрова, Благо Борисов, Дани Моллов, Магда, Деси Слава, Диона и много други приятели, които ще подкрепят миските в благородното им начинание. Водещи са Гергана Малкоданска и Дони Чачова. \r\n \n\t\t\t\t\t\t", "date": "2019.02.19", "title": "Миски помагат на недоносени бебета и техните родители с концерт"}
{"url": "http://www.bnews.bg/article/256990-tragediya_35_godishna_zhena_se_hvarli_ot_mosta_na_stolichniya_bulevard_balgariya_zagina_na_myasto", "text": "\n 35-годишна жена почина на място след като е скочила от мост на столичния булевард \"България\", информира БНР. \r\n\r\n Инцидентът е станал около 12 часа. На място има екипи на полицията. \r\n\r\n Движението в района е затруднено.  \r\n \n\t\t\t\t\t\t", "date": "2019.02.19", "title": "ТРАГЕДИЯ! 35-годишна жена се хвърли от моста на столичния булевард \"България\", загина на място \r\n"}
{"url": "http://www.bnews.bg/article/256978-blagorodno_delo_pensionerka_dari_vsichkite_si_spestyavaniya_v_razmer_na_10_000_za_pametnik_na_levski", "text": "\n Пенсионерка дари спестяванията си за паметник на Васил Левски в Мездра. Възрастната жена превръща мечтата на живота си в реалност, като дава 10 000 лева за благородното дело. \r\n\r\n Това е целият ми съзнателен живот, за 42 години трудов стаж, бях си обещала, че всичко, което имам, го посвещавам за тая кауза. Имала, казват -дала, не е така, много хора имат, но не всеки би дал всичко, сподели Пенка Георгиева, дарител, цитирана от БТВ. \r\n\r\n Най-голямото удовлетворение на Пенка е, че пред бюст-паметника на Апостола на свободата днес се покланят много деца. Сега Пенка си е поставила нова задача – да помогне за поставянето на паметна плоча в Мездра на Николай Хайтов, посочил къде е гробът на Левски. \r\n\r\n Междувременно църква, свързана с историята на революционните комитети и делото на Левски, тъне в разруха. \r\n\r\n На пет километра от Мездра, в село Долна Кремена, са останките на уникална  каменна средновековна църква. Тук през 1872 г. Апостола е основал един от тайните си революционни комитети. \r\n\r\n Нехайството на потомци и институции личи отвсякъде – и от разцепената на две фасада, и от рухналия покрив, през който се показват дървета, и от избелелите образи по стените. \r\n\r\n Оцелял през робство и войни, храмът е на път да изчезне в мирно време, поругаван и от търсачи на съкровища. Следите от иманярите личат от многобройните изкопи около храма, в търсене на съкровища са разрушили и зида зад храмовата икона на фасадата. \r\n \n\t\t\t\t\t\t", "date": "2019.02.19", "title": "БЛАГОРОДНО ДЕЛО! Пенсионерка дари всичките си спестявания в размер на 10 000 за паметник на Левски"}
{"url": "http://www.bnews.bg/article/256973-emiliyan_gebrev_razkri_koy_spored_nego_stoi_zad_otravyaneto_mu", "text": "\n 27 април 2015 година. Не искам да си спомням за този ден. Тогава се случи отравянето ми. Всичко това, което се случи тогава, случва се днес, а и ще се случи утре е една добре подготвена атака и война срещу мен. Тази атака и война имат за цел да ме унищожат физически и икономически. \r\n\r\n Това за яви в сутрешния блок на БТВ оръжейният производител Емилиян Гебрев, който разкри подробности за отравянето си. \"От февруари до април 2015 година не е имало преки заплахи срещу мен. Ако знаех как съм бил отровен, щях да помогна на следствието. Изпаднах в кома в болницата и представа за всичко. Преди да вляза в болницата усетих сърбежи в очите. Това са подробности. Има химици и лаборатории, които могат да дадат много по-точна информация за вида на химичното вещество, с което ме отровиха. Не искам да разказвам за симптомите, защото са грозни. Най-малкото е повръщането\", разкри той. \r\n\r\n \"Твърденията на главния прокурор са несериозни. Виждах се с един бизнес партньори, с които работя от 25 години и ще продължа да работя. Те са станали семейни приятели и преди 20 дни отново се видях с тях. Този, който се опитва да бута следствието натам, е в грешна посока. През живота си не съм ял рукола. Поради здравословни причини не съм пил кафе от 2014 година. Несериозни са тези изказвания за такъв голям случай. Не искам да ги коментирам. По-важното е, че това е една много добре планирана операция за моето физическо отстраняване, както и юридическото и икономическото ликвидиране на фирмите ми. В целия случай се появява една странна фирма, около която явно е разковничето на цялата операция срещу мен. Това е една фирма, която до преди дни не се знаеше на кой и беше съпортирана от държавата. Фирмата се казва \"Виафот\" и там се крие причината за физическото ми унищожаване. Тази фирма обжалва всяко едно действие на \"Емко\" и \"Дунарит\". Тук говорим за едни връзки на местно и международно ниво. Кой стои зад тази фирма не мога да кажа. Има си органи, които трябва да отговорят на този въпрос. Аз не съм този, който трябва да разследва\", категоричен бе Гебрев. \r\n\r\n \"Има си специализирани хора, които трябва да свържат моето отравяне и това на Скрипал. Странното е, че България не се обърна за помощ към ОЗХО. Великобритания, която е много по-развита държава от нас го направи, а България не. Ако службите се заемат малко по-сериозно с този случай, ще открият още странни съвпадения при посещенията на Федотов в България. Не съм аз човекът, който да обяснява за тези неща. Има си органи. Аз съм настоявал през цялото време разследването да продължи\", каза още Емилиян Гебрев. \r\n \n\t\t\t\t\t\t", "date": "2019.02.19", "title": "Емилиян Гебрев разкри кой според него стои зад отравянето му\r\n"}
{"url": "http://www.bnews.bg/article/256965-yotova_razkri_radev_shte_nalozhi_veto_na_promenite_v_izborniya_kodeks", "text": "\n Най-вероятно държавният глава ще наложи вето на спорните текстове, коментира вицепрезидентът Илияна Йотова. Тя напомни също, че БСП настоява вземането на решения в избирателните комисии да става с мнозинство от 2/3 , а не 50% +1, както предвиждат промените на ГЕРБ. \r\n\r\n “Оттам нататък ще видим как ще бъде новият състав на ЦИК. Най-грозното ще бъде 100 дни преди европейските избори да не бъдем европейци. Да има пазарлъци за определени личности, наддаване за едни или други, противоборство, партизанщина между партиите. Няма да бъде добър сигнал”, заяви вицепрезидентът Илияна Йотова.  \r\n\r\n   \r\n \n\t\t\t\t\t\t", "date": "2019.02.19", "title": "Йотова разкри: Радев ще наложи вето на промените в Изборния кодекс "}
{"url": "http://www.bnews.bg/article/256984-v_burgas_predotvratiha_opit_za_prodazhba_na_14_godishno_dete_zad_granitsa", "text": "\n Служители на Община Бургас предотвратиха продажбата на 14-годишно дете зад граница. \r\n\r\n Това съобщиха от пресцентъра на Община Бургас. Разплитането на случая започва миналата седмица в териториалната дирекция в комплекс „Меден рудник“. Семейство цигани от квартал „Акациите“ отива там с дъщеря си, за да ѝ бъде изваден нов акт за раждане, тъй като оригиналният документ е изгубен. Той е необходим за издаването на други важни документи при пътуване зад граница и удостоверяване на родителски права. Поведението на фамилията се сторило подозрително на служителите на отдела за административно обслужване на гражданите. \r\n\r\n Те използвали момент, когато детето останало само за кратко, за да разговарят с него. Тогава момичето споделило, че ще бъде изведено в чужбина против волята му и поискало помощ. След като разбира за подготвяното престъпление, директорът на ЦАУ „Възраждане“ Магдалена Манолова сигнализира направо в районното полицейско управление. В разговора си със служителите на реда тя обяснява, че е необходимо да се действа бързо, преди участниците в схемата да са разбрали за разкриването на случая. \r\n\r\n Патрулните коли и разследващите екипи пристигнали за по-малко от 10 минути. Магдалена Манолова през цялото време поддържа връзка с тях и в същото време се опитва да забави семейството при издаването на документа, който те искат да получат възможно най-бързо. При последвалата акция са задържани няколко души. По случая е образувано досъдебно производство. \r\n \n\t\t\t\t\t\t", "date": "2019.02.19", "title": "В Бургас предотвратиха опит за продажба на 14-годишно дете зад граница\r\n"}
{"url": "http://www.bnews.bg/article/256981-veneta_raykova_i_tisho_se_sabraha", "text": "\n Венета Райкова пак се събра със съпруга си Тихомир. Тв водещата седна на една маса с бившата си половинка, а повод за срещата беше рожденият ден на сина им Патрик. Двойката почете рождения ден на младежа с обяд в столична механа. Тримата позираха пред камерите като истинско семейство и по нищо не личеше, че имат проблеми помежду си. \r\nОсвен отрупаната маса, брадърът и блондинката изпиха и по една бира за наследника си, пише „България днес”. Венета и Тишо се разведоха преди повече от година, но продължават да поддържат връзка. Водещата редовно споделя, че са останали в приятелски отношения и разводът им е бил изключително приятелски, най-вече заради малкия Патрик. \r\n \n\t\t\t\t\t\t", "date": "2019.02.19", "title": "Венета Райкова и Тишо се събраха"}
{"url": "http://www.bnews.bg/article/256977-spetsaktsiya_na_dans_v_razgrad_kakvo_se_sluchva", "text": "\n Токсично вещество е намерено при специализирана полицейска операция съвместно с ДАНС под ръководството на Окръжна прокуратура. Това съобщиха от ОДМВР - Разград. \r\n\r\n В рамките на предприетите действия при претърсване на адрес в село Дянково е открит 500-грамов флакон, в който е съхраняван 345 грама живак. \r\n\r\n Задържан е 43-годишен мъж, който е придобил отровното вещество с цел търговия. В хода на разследването към момента се установява по какъв начин и при какви обстоятелства живакът е попаднал у него. \r\n\r\n При изземането в следобедните часове на 18 февруари се включиха сили на спасителния отряд при ПБЗН - Разград. \r\n\r\n По случая е образувано досъдебно производство. Работата по документиране на престъплението продължава \r\n \n\t\t\t\t\t\t", "date": "2019.02.19", "title": "Спецакция на ДАНС в Разград! Какво се случва?"}
{"url": "http://www.bnews.bg/article/256968-tita_pushi_kato_komin", "text": "\n Като комин пуши изпълнителката Тита. Звездата не може да изкара и час, без да запали цигара. \r\nПевицата е развила този вреден навик от няколко години и така и не може да се накани да се откаже от пушенето. \r\nЕдрогърдата красавица е на турне в САЩ и Канада, заедно с дуетния си партньор Криско. Двамата се разхождат и опознават градовете отвъд океана, но дори там Тита пали цигари редовно, пише „България днес”.  Въпреки че пушенето е забранено на обществени места. \r\n \n\t\t\t\t\t\t", "date": "2019.02.19", "title": "Тита пуши като комин"}
{"url": "http://www.bnews.bg/article/256962-yunker_vazmozhno_e_brekzit_da_bade_otlozhen_i_za_sled_evropeyskite_izbori", "text": "\n Председателят на Европейската комисия Жан-Клод Юнкер не изключва продължаване на членството на Великобритания в Европейския съюз и след Европейските избори през месец май, пише европейската редакция на Politico, цитиран от \"Фокус\". „Според мен това ще бъде ирония на историята, но не мога да го изключа“, заяви Юнкер пред Stuttgarter Zeitung. „Евентуално решение да се поиска повече време трябва да бъде взето от Обединеното кралство. Ако бъде отправено подобно искане, никой в Европа няма да се противопостави“, добави той. \r\n\r\n След като договорената сделка за Брекзит между Лондон и Брюксел бе отхвърлена от британския парламент миналия месец и политическата безизходица, която се установи в Уестминстър, се увеличиха спекулациите, че британското правителство ще бъде принудено да поиска удължаване на преговорния период по член 50. Ако това не се случи, има големи опасения, че Великобритания ще излезе от Съюза без никакво споразумение. \r\n\r\n Забавянето след изборите за ЕС много вероятно ще означава участието на Великобритания в изборите за избиране на евродепутати. \r\n\r\n Юнкер също каза, че няма фиксиран краен срок за това колко време може да бъде отложена датата на излизане: „Ако питате колко дълго може да бъде отложено оттеглянето, нямам предвид никаква времева рамка. С Брекзит вече толкова много срокове бяха изпуснати“. \r\n\r\n „Това е като да си пред съда или в открито море; ние сме в Божиите ръце. И никога не можем да бъдем съвсем сигурни, кога Бог ще вземе въпроса в свои ръце“, добави той. \r\n \n\t\t\t\t\t\t", "date": "2019.02.19", "title": "Юнкер: Възможно е Брекзит да бъде отложен и за след европейските избори"}
{"url": "http://www.bnews.bg/article/256970-dzhuliya_se_obyasni_v_lyubov_na_mitaka_ot_sofiya_den_i_nosht", "text": "\n Пайнерката Джулия се обясни в любов на гаджето си. Изпълнителката разчувства половинката си Кристиан Кирилов, по-известен като Митака от „София ден и нощ”. Певицата изрази чувствата си към него с трогателен статус. Двамата са заедно отскоро, но Джулия очевидно вече има сериозни чувства към него, пише \"България днес\". \r\n„Не бях голяма фенка на Свети Валентин, но откакто срещнах Кристиян Кирилов, любимото ми време са моментите, които прекарваме заедно! Няма по-прекрасно чувство от това да обичаш и да си обичан”, признава с усмивка фолк фурията. \r\n \n\t\t\t\t\t\t", "date": "2019.02.19", "title": "Джулия се обясни в любов на Митака от „София ден и нощ” "}
{"url": "http://www.bnews.bg/article/256971-borisov_privika_opitomenite_patreoti_tsirkat_shte_e_palen", "text": "\n \r\nДнес премиерът Бойко Борисов привика коалиционните партньори на ГЕРБ, които станаха известни с прозвището си опитомени патрЕоти. На срещата се предвижда Борисов да им дръпне поредното \"конско\" слово на тема коалиционна култура. \r\n\r\n През последните седмици така наречените малки коалиционни партньори се  превърнаха в пълна гротеска чрез непрекъснатите си кавги и взаимни обвинения. Положението стана особено нетърпимо, след като в парламента се завърна позорно прогоненият от майките на деца с увреждания бивш вицепремиер Валери Симеонов. Същият веднага предяви претенции към председателското място на Волен Сидеров, като същевременно не пропусна да отправи обвинения и срещу ВМРО, че са му откраднали програмата за интеграция на ромите. \r\n\r\n При патрЕотите са разиграва и друга драма- кой да  води листата за евроизборите. Най-интересно е, че и тримата пишман лидери на тази смешна коалиция прекрасно знаят, че българският народ вече дори не иска и да чува за тях, а напъните им да изфабрикуват нови лъжи, за да му привлекат вниманието все повече удрят на камък.  \r\n\r\n Ясно е, че съдбата на правителството Борисов-3 изцяло зависи от ДПС, което с всеки изминат ден си вдига цената, чрез подлогите си патрЕоти. \r\n  \r\n \n\t\t\t\t\t\t", "date": "2019.02.19", "title": "Борисов привика опитомените патрЕоти! Циркът ще е пълен!"}
{"url": "http://www.bnews.bg/article/256966-gradskiyat_prokuror_na_sofiya_s_posledni_podrobnosti_za_chetvornoto_ubiystvo_v_novi_iskar", "text": "\n Установихме, че бащата на извършителя всяка сутрин е пътувал с негова колежка за работа. Вчера сутринта тя го е чакала, но той не се е явил. Тя е уведомила хората в поделението, където са работили. Уведомено и е МВР. \r\n\r\n Това каза по телефона за БТВ градският прокурор на София Емилия Русинова, която разкри последни подробности за четворното убийство в Нови Искър. \"Хора от поделението, колежката на бащата и полицаи отиват до къщата. Вратата на къщата не е била затворена. Георги се е появил във видимо недобро състояние. Ядял е филия със сирене. Военните са го попитали къде са родителите му. Той е отговорил, че са заминали на погребение в Пловдив. Веднага е направена справка, че семейството няма роднини в Пловдив. Георги се е държал неспокойно и е развеждал униформените из къщата. Униформените са видели личните карти на родителите на Георги и той е отговорил, че те са бързали много и са ги забравили. При обхождането на къщата са намерени и труповете на роднините на Георги\", каза още Емилия Русинова. \r\n\r\n \"Той е говорел несвързани неща за психотропни оръжия и МИ-6. Впоследствие пред полицаите Георги е бил по-обстоятелствен и е разказал много неща, включително, че убийството е извършено още в петък, но пред психолозите е казал, че ще говори, след като се консултира с адвокат. Към момента не знаем мотивите за убийството. Работим по всички версии. Експертизите все още не са готови. До прокуратурата и МВР не са подавени сигнали за проблеми в това семейство. Съседите не са чули нищо. Знаем, че Георги е имал епилиптични припадъци. Имаме данни за неговите посещения при психиатри. Към момента нямаме данни дали са му изписани лекарства и дали му е назначено лечение\", заяви градският прокурор на София. \r\n \n\t\t\t\t\t\t", "date": "2019.02.19", "title": "Градският прокурор на София с последни подробности за четворното убийство в Нови Искър"}
{"url": "http://www.bnews.bg/article/256964-pak_tezhka_sekira_za_naroda_rezhat_pensiyata_na_vseki_peti_s_podnoven_telk", "text": "\n 7 337 от общо 38 887 или всеки пети преосвидетелстван през системата ТЕЛК е с намалени показатели на работоспособност или степен на увреждане, предаде \"Монитор\". \r\n\r\n Поради тази причина вече имат по-нисък размер на пенсията, както и нацелевите помощи.Това се случва след прилагането на изменената Наредба за медицинска експертиза в периода от 3.08.2018 - 18.12.2018 г., сочат данни на Национално представителните организации на и за хора с увреждания. Данните от анализа показват, че за шест месеца през комисия минават 35 368 лица над 16 г. \r\n\r\n От тях с намалената степен на увреждане или работоспособност са общо 6 777 или 19,2%.  На 1 690 от тях пък процентът е намален до 50, с което са обявени за трудоспособни и са загубили изцяло правата си. При лицата на под 16 г. ощетените от новата наредба са 560 или 16% от всички 3 519, явили се на комисия от август до декември. В същото време промените в наредбата са повишили степента на 5 805 лица. От тях 5 140 лица над 16 г. са преминали в по-горна група, докато при децата те са 665. Без промяна в степента на увреждане или намалена работоспособност при преосвидетелстван са над 65% и в двете възрастови групи. За лицата над 16г. това са 23 451 души, а при хлапетата 2 294. \r\n\r\n От Съюза на военноинвалидите посочиха също посочиха, че има проблем с наредбата и обясниха, че от 94 души, 20 намаляват процента си. Председателят на управителния съвет на Съюза на слепите Васил Долапчиев коментира, че данните дават основание за тревога.\"Новата методика няма да удари прословутите менте ТЕЛК-ове, защото онзи, решил да тръгне по тази пътека - дали човек, решил да плати или лекар, решил да вземе сумата, те са решили проблема генерално с безсрочен ТЕЛК\", заяви той. Според него потърпевши ще бъдат хората, които се нуждаят от подкрепа и са с реални увреждания. \r\n\r\n Национално представителните организации предлагат два варианта за решаване на проблемите. Според първия при няколко увреждания довели до 50% и над 50% независимо дали са за заболявания от общ характер или с причинна връзка се взема процента на водещото заболяване и към него се добавя 20% от сбора на процентите на всички останали увреждания. \r\n\r\n Така ако един пациент има три заболявания и най-тежкото увреждане е 60%, а останалите две по 50%, то в експертното решение на ТЕЛК трябва да бъдат вписани 80% (60% от най-тежкото и 20 от другите 2). Долапчиев обясни, че то има известна степен подкрепата на министър Кирил Ананиев. Вторият вариант се отнася до заболяванията с причинна-следствена връзка. Тогава се взема тежкото увреждане, а процентите на последващите се събират и умножават по 10%.  \r\n \n\t\t\t\t\t\t", "date": "2019.02.19", "title": "Пак тежка секира за народа! Режат пенсията на всеки пети с подновен ТЕЛК! "}
{"url": "http://www.bnews.bg/article/256936-vizhte_kadri_ot_intimnoto_klipche_na_nikol_shertsinger_video_18", "text": "\n Кадри от изключително интимно видео на креватни ласки между Никол Шерцингер и бившето й гадже Люис Хамилтън вече се появиха и в Туитър \r\n\r\n Те са част от близо триминутно клипче, което бе разпространено от хакери, пробили мобилния телефон на певицата, пише БЛИЦ . На кадрите се вижда как Никол и световният шампион във Формула 1 са в леглото, а британецът мачка големите гърди на своята бивша половинка.  \r\n\r\n Никол Шерцингер и Люис Хамилтън имаха осемгодишна връзка, която приключи през 2015 година. След това певицата вкара в кревата си българския тенисист Григор Димитров, а любовната им приказка приключи наскоро. Вижте видеото  \r\n \n\t\t\t\t\t\t", "date": "2019.02.19", "title": "Вижте кадри от интимното клипче на Никол Шерцингер (ВИДЕО 18+)"}
{"url": "http://www.bnews.bg/article/256963-sled_kasapnitsata_v_novi_iskar_top_psihiatarat_mozhelo_li_e_da_bade_predotvratena_karvavata_banya", "text": "\n В село Карвуна се намира единствената болница за лечение на психично болни с туберкулоза. Далече е от София. Опасностите са три, но те се определят от съда, защото лечението е вид лишаване от свобода. Дали има процедура ще се уточни в хода на разследването. Това каза по Нова телевизия топ психиатърът д-р Цветеслава Гълъбова дали четворният убиец от Нови Искър, който вчера изби семейството си, е трябвало да бъде въдворен за лечение в специализирано заведение. \r\n\r\n \"Когато има болни членове на семейството и то иска да се грижи и да помага, държавата не се грижи за тях. Това е огромен проблем. Ние като общество не подкрепяме болните. Хроничните болести в едно семейство са много тежки и болен човек се гледа много трудно\", каза още тя. \r\n\r\n \"За туберкулозата трябва близък контакт, за да се заразиш. Тази болест изисква активно и определено лечение\", отчете директорката на държавната психиатрична клиника в Курило.  \r\n\r\n \"Всеки може да подаде жалба в Районната прокуратура. Другият вариант е ако човекът прави нещо опасно бива закаран в най-близкото лечебно заведение и тогава управителят на болницата има правото да го задържи против волята му и до 24 часа да уведоми местният районен съд\", върна се тя отново на темата как 25-годишният Георги Георгиев е могъл да бъде настанен за лечение. \r\n\r\n Д-р Гълъбова направи и заключението, че психично болните у нас не срещат разбиране от обществото, а биват заклеймявани. \r\n \n\t\t\t\t\t\t", "date": "2019.02.19", "title": "СЛЕД КАСАПНИЦАТА В НОВИ ИСКЪР: Топ психиатърът - можело ли е да бъде предотвратена кървавата баня?"}
{"url": "http://www.bnews.bg/article/256961-shte_se_zadarzhi_li_netipichnoto_za_fevruari_proletno_vreme_i_dnes", "text": "\n Денят ще бъде слънчев, без валежи, с топло за сезона време, почти тихо. \r\n\r\n В някои северни райони и по Черноморието в сутрешните часове видимостта ще е намалена, а през деня се очакват временни увеличения на облачността. \r\n\r\n В източната част на страната ще има слаб вятър, ориентиран от югоизток. \r\n\r\n Минималните температури са предимно между -2 и 2 градуса. \r\n\r\n Максималните са в интервала 11-16 градуса. По Черноморието ще бъдат малко по-ниски. \r\n \n\t\t\t\t\t\t", "date": "2019.02.19", "title": "Ще се задържи ли нетипичното за февруари пролетно време и днес?"}
{"url": "http://www.bnews.bg/article/256967-zaradi_braka_si_sas_zlatka_pavel_ne_mozhe_da_se_ozheni_za_preslava", "text": "\n Двамата не могат да се венчаят, преди той да разтрогне божия съюз с пловдивската бръмчалка. \r\n\r\n Фолкфурията Преслава и благоверният й Павел Лазаров не могат да се оженят! Причината е, че той вече има сключен църковен брак с пловдивската бръмчалка Златка Райкова, показа проверка на \"България Днес\". \r\n\r\n Така излиза, че за да пристъпи към нов божий съюз, Лазаров първо трябва да разтрогне предишното си свето тайнство венчание, категорични са познавачи на църковните закони. \r\n\r\n Павел и Русата Златка се венчават в църковен храм през далечната 2011 г., когато плеймейтката и Павката, както го наричат близки, все още се носят на крилете на любовта. Тогава двамата наивно смятат, че ще останат заедно до дълбоки старини. Лесно взимат решението да кажат \"Да\" пред Бог. Избират ритуалът да се състои само пред неколцина свидетели. Тогава самата Райкова показва няколко снимки от събитието в социалните мрежи и дори временно променя името си на Златка Лазарова. \r\n\r\n Фотосите са с лошо качество заради приглушената светлина в църквата, но въпреки това от тях ясно се вижда, че двамата държат свещи, пред тях има поп в расо, който разменя брачните корони, каквато е традицията по канон. \r\n\r\n Спорен е въпросът може ли да се сключи църковен брак, без представено свидетелство от общината за сключен граждански брак. Със сигурност е ясно, че Павел и Преслава нямат такъв, който според българското законодателство се смята за валиден пред институциите. Мнозина са категорични, че църковните настоятелства винаги изискват акт от гражданския брак и почти никога не пристъпват към венчавка в храм без този документ. \r\n\r\n Други пък са на мнение, че по преценка на свещеник може да се извърши църковен брак и без документи от гражданското. Какъвто и да е случаят от 2011 година, едно е ясно - Павел Лазаров трябва да разтрогне с молба брака си със Златка, ако иска да вземе Преслава с божието одобрение. А двамата никак не са далеч да пристъпят към сватба. Тяхната дъщеря Паола се роди навръх Кръстовден през 2018 г. Нещо повече, през идния месец март семейството ще кумува на Софи Маринова и Тодор Давидов, известен като Гринго. Двете певици освен колежки са и добри приятелки, заради което Преслава на мига приела поканата да кумува. \r\n\r\n \"Преси никога не е казвала, че мечтае да се види в бяла рокля. Разбираемо е - тя не беше сигурна, че е срещнала мъжа на живота си. С Жорко Станоев-Бирмата се караха през ден, а с Петко Димитров авантюрата й преди години бе, меко казано, несериозна. Сега обаче нещата стоят по различен начин, а и се появи детенце\", одумват я хора във фолксредите. \r\n\r\n Подобна е ситуацията и при Павел, той вече има един развод зад гърба си, както и дете от предишен брак. В действителност той не бил много мераклия да се венчава наново, но би го сторил с кеф, за да угоди на Преслава, разправят запознати. \r\n\r\n Футболистът Благой Георгиев, който е последното гадже на Златка Райкова, ненавижда всички, с които тя е имала креватни отношения в миналото. Къде от ревност, къде от факта, че не са никак малко като бройка, Благо избягва да коментира стари случки и хора, извадени от нафталина. \r\n\r\n На Джизъса обаче му се наложи да попадне в конфузна ситуация в края на миналото лято, когато стана ясно, че със Златка са заедно. До съвсем скоро Благо бе сред най-добрите приятели на нейното гадже - ММА боецът Георги Валентинов. \r\n\r\n  \"Смешник и палячо\", коментира лаконично по адрес на Джизъса Жоро Валентинов. \r\n\r\n  \"Това не е библейско\", пък пишеха стотици анонимки в нета за Благо, който дава вид, че е много набожен. \r\n \n\t\t\t\t\t\t", "date": "2019.02.19", "title": "Заради брака си със Златка, Павел не може да се ожени за Преслава"}
{"url": "http://www.bnews.bg/article/256960-poklon_pred_apostola_na_balgarskata_svoboda", "text": "\n Преди 146 години Апостолът на българската свобода Васил Левски прекрачи в безсмъртието с мечтата за чиста и свята република, и достойно бъдеще за своя народ. \r\n\r\n Във време, когато повечето държави в Европа са управлявани от монарси, той буди в българските земи съзнание за демокрация - за законност и равенство пред закона. Уставът на Вътрешната революционна организация е приет с допитване - така Левски организира първия референдум във възраждащата се българска държавност. С мрежата си от комитети той гради бъдещи органи на управление и бъдеща армия. \r\n\r\n Документалното му наследството говори не само за революционен дух, но за държавник с европейски мащаби, политическа проницателност и далновидност. \r\n\r\n Левски е категоричен, че българите трябва сами да извоюват свободата си, защото чуждата намеса ще носи на народа ни заплаха от ново заробване. \r\n\r\n \"Никому не се надявайте. Ако ние не сме способни да се освободим сами то значи, че не сме достойни да имаме свобода; а който ни освободи, той ще да направи това, за да ни подчини отново в робство.\" - гласи посланието на Апостола. \r\n\r\n Много страници са изписани за живота и делото му, но и много от истината за паметните и трагични събития през 1873 г. остава непозната за голяма част от българското общество. \r\n\r\n Десетилетия наред на народа ни се вменява чувство за вина с внушението, че българите не са опитали да освободят своя най-достоен син. \r\n\r\n В обширното си изследване \"Убийството на Васил Левски. Виновниците\" историкът Янко Гочев доказва с документи, че са правени шест опита за освобождаването на Апостола, единият от тях - по дипломатически път. \r\n\r\n Опитите да бъде освободен с оръжие се провалят поради краткото време, липсата на информация за движението на конвоя, мерките, предприети от османската власт. \r\n\r\n За провалянето на усилията по дипломатически път основна роля изиграва руският посланик в Цариград граф Н. Игнатиев. Той категорично забранява на своя подчинен Найден Геров да използва служебното си положение за освобождаването на Левски, макар вече да има прецедент - задържаният по същото дело Христо Стоянов е освободен като руски поданик, пише Янко Гочев. \r\n\r\n Граф Игнатиев не само блокира усилията за спасяването на Левски, но и изразява задоволство, че той е екзекутиран. Той заявява, че \"щастливият изход от Софийската афера се дължи на умереността на Великия везир, който този път изглежда е последвал нашите (на руската дипломация - б.р.) съвети\". \r\n\r\n Делото на Васил Левски се оказва пречка за плановете на руския император да постави под свой контрол българските земи - те са подстъпите към Константинопол и Проливите, които Русия от векове се стреми да завладее. \r\n\r\n Истината за гибелта на Апостола дълги години е премълчавана заради господстващия русофилски прочит на историята ни. Българската публичност и днес в дълг пред паметта на Левски, към която може да бъде отдадена истинска почит единствено с уважение към фактите, делото и заветите му. \r\n\r\n   \r\n \n\t\t\t\t\t\t", "date": "2019.02.19", "title": "Поклон пред Апостола на българската свобода!\r\n"}
