{"url": "http://www.bnews.bg/article/265001-tashtata_na_dzhambazki_karakachanov_da_go_proizvede_v_leytenant_zaradi_nomera_s_dregera", "text": "\n ГОЛЕМИЯТ ДРЕГЕР Е ФАЛШИВ \r\nТелевизиите полагат трогателни грижи около временните бягства за всеки празник. \r\nТържествено ги наричат „Голямото отпътуване“ и „Голямото завръщане“ – сякаш става дума за похода на Наполеон в Русия. \r\nСъветват ни какво да правим и какво да не правим – и вероятно за следващия празник ще включат в репертоара си и призив да следваме примера на евродепутата Джамбазки. \r\nЗнаете неговата историйка: карал подпийнал – абсолютно ясен случай. Дори Караянчева ще се съгласи с това. \r\n\r\n Обаче Властта не се предава лесно. \r\nХващат Джамбазки край Самоков, дрегерът отчита прегрешението му – но той настоява да му вземат и кръвна проба. \r\nИ къде - чак в София, във Военната болница - дотогава алкохолът в кръвта му със сигурност ще изфиряса в някаква степен. \r\nХитро, нали. \r\nДобър пример за „простолюдието“: хващат те в Пловдив, обаче ти искаш да ти вземат кръвна проба във Видин, откъдето е тъщата ти. \r\n\r\n Сега тъщата на Джамбазки – Каракачанов, да го произведе поне в чин лейтенант – за проявена хитрост. \r\nИ изобщо да не си мисли, че злепоставя по този начин и болницата. \r\nЕй така се подхранва омразата на „простолюдието“ към Властниците – с тия кошаревски хитрости. \r\nПодобни неща наскърбяват разума на обикновените хора. \r\n\r\n Ако бяхме само донейде като сърбите, примерно, никой повече нямаше да позволи да му правят проверка с дрегер – защото, поне от случая с Джамбазки, излезе, че полицията работи с нередовни дрегери. Вярвате ли го? \r\n\r\n Заради интереса на един човек се злепоставя цялата пътна полиция. Достоверна е единствено кръвната проба, взета в болницата на военния министър, само тя е подходяща за неговия грешник. \r\n\r\n Сърбите щяха да искат оттук-насетне Каракачанов лично да им взема проби – а пък президентът Радев да го произведе във фелдмаршал на фелдшерите. \r\n\r\n Отвън погледнато, подобни истории ни представят като население от малоумници, което може да изтърпи всичко – каквото и да му подхвърлят. \r\n\r\n Току-що по телевизията мина друго свидетелство, че ни смятат именно за такива. \r\nВ Царево близо триметров панел от базова станция на мобилен оператор се откъртил и паднал в двора на местния свещеник. \r\nСледват обясненията на мобилния оператор – нахално/малоумни – обаче името му е спестено. \r\nСтанцията била изградена съгласно най-съвременните строителни стандарти и при пълно спазване на съответните правила. \r\nВсе едно, че панелът не е паднал и по някаква милост не е убил човек. \r\nНо той и десет души да беше убил, пак това щяха да дрънкат. \r\nПонеже ни имат за нищо. \r\nИ понеже знаят, че държавата гледа да им се хареса на тях/чуждите инвеститори – а не на собствените си хора. \r\n\r\n В Царево се плашат и от вредните излъчвания на станцията. \r\nГледайте си работата, навлеци – казват от анонимния оператор. – Станцията била между 45 и 100 пъти по-безопасна от станции в другите страни?! \r\nВярвате ли го? \r\nПак не ни казват името на оператора - дори първата му буква. \r\nЗащото телевизиите са напълно зависими от рекламите на такива нахалници. \r\n\r\n Какво е общото между двете истории? \r\nПълното незачитане на обикновените хора. \r\nВластниците ги смятат за някаква безпросветна тълпа - и безсрамно продават тази мръсотия и на чужденците. Как тогава да не им падат панелите. \r\n\r\n А главният архитект на Царево навремето казал, че опасността е само в главите на местните жители. \r\nТака е: тревогите, а също и прозренията са винаги там – в главите на хората от Народа. \r\nГлавите на властниците от всякакъв калибър са изпразнени от всичко – там единствено се вихрят победни ветрове. \r\nЗа такива глави не е измислен дрегер. \r\n\r\n Върви някаква шега с държавата. \r\nИ няма Дрегер за Българските Беди. \r\n\r\n А ето и още какво се върти в главите на „простолюдието“ - едно от нещицата, за които то винаги се сеща първо. \r\nИ тази година чуждестранните инвестиции са по-малко от сумата, която нашите емигранти са изпратили на родствениците си тук. И така някак те оцеляват. \r\n\r\n Дали неусетно не сме се превърнали в държава-просяк, която разчита на тия дарения? \r\nТя не уважава хората си тук – и в същото време разчита на ония, които сама е прогонила. Бегълците са нейни донори. \r\nПредставете си обаче, какво ще се случи, ако един ден двата милиона бегълци бъдат прогонени обратно – и държавата се лиши от техните два милиарда лева. \r\nТя направо ще се превърне в един погребален дом \r\nБългарският Апокалипсис можете да го провидите по този начин. \r\nКакво ще се случи след обратният марш на бегълците? \r\nЗапочва Ерата на Свиването/Самозатварянето. \r\nГледай накъдето си искаш – но имай на ум, какво правят англичаните. \r\n\r\n \r\n\r\n   \r\n \n\t\t\t\t\t\t", "date": "2019.12.28", "title": "\r\n Тъщата на Джамбазки Каракачанов да го произведе в лейтенант заради номера с дрегера"}
{"url": "http://www.bnews.bg/article/265004-serien_iznasilvach_otvleche_12_godishno_momiche", "text": "\n В Сърбия издирват 12-годишно момиче, което изчезна от дома си в източното сръбско село Суви Дол, близо до Ниш, предаде БНТ. В мащабната операция участват около 500 полицаи. \r\n\r\n Смята се, че изчезналата Моника Кариманович е отвлечена. Заподозрян за похищението е бившият затворник Нинослав Йованович, осъден заради опит за изнасилване на младо момиче. \r\n\r\n Освен най-опитните служители на полицията, жандармерията и граничната полиция, в операцията участват частни охранители, ловци и обикновени граждани. Използват се хеликоптер, дрон, термични камери и кучета следотърсачи. Претърсва се гориста местност, където са видени момичето и мъжът. Полицията смята, че има достатъчно данни, които уличават Йованович за похищението. \r\n\r\n \"Имаме ясни доказателства, че Йованович е откраднал кола. В нея са открити негови отпечатъци от пръсти и улики, които доказват, че Моника е била с него. Беше потвърден престоят им в една къща, вероятно са преспали и са се хранили в нея. Намерихме също раничката на Моника. Двама свидетели потвърдиха, че Йованович е бил в колата с момичето. Въз основа на тези доказателства смятаме, че Моника е жива.\" - коментира Владимир Ребич, директор на полицията. \r\n\r\n Момичето изчезна миналия петък. Заподозреният Йованович е излязъл преди година от затвора, където е излежавал присъда за изнасилване - също на 12-годишно момиче. След това е арестуван за тормоз на жени в социалните мрежи. \r\n \n\t\t\t\t\t\t", "date": "2019.12.28", "title": "Сериен изнасилвач отвлече 12-годишно момиче"}
{"url": "http://www.bnews.bg/article/265008-priyatelskiyat_krag_na_totev_napazaruva_evtini_obshtinski_imoti", "text": "\n Серия от публикации на „Марица“ през 2018 и 2019 година осветлиха редица съмнителни сделки с общинско имущество, в които кръгове около бившия кмет Иван Тотев смело са натопили човки. Разследванията дадоха не само гласност на порочните практики, действали години наред в Пловдив, но накараха и някои компетентни органи в държавата да се самосезират по два от най-скандалните казуси - тези с имоти на роднини на ВиК шефа Спартак Николов и бившия зам.-кмет с ресор строителство и общинска собственост Димитър Кацарски. \r\n\r\n И двамата са известни като изключително близки до Иван Тотев във времето. Освен бизнес интересите между Тотев и Спартак Николов явно има и искрено приятелство. Шефът на ВиК дори получи второстепенна роля във фотосериала от поредното гръцко лято на Иван Тотев. Николов бе заснет да носи найлоновите торби с продукти към багажника на луксозния Рейндж Ровър, с който Тотев се движи в чужбина. Последният модел джип, струващ повече от всички заплати, които бившият градоначалник е заработил официално в двата си кметски мандата, се оказа собственост на една от фамилните фирми. За разследванията срещу Тотев обаче, които все някак си забиват в девета глуха, ще припомним друг път.  \r\n\r\n Сега думата ни е за Николов и Кацарски. След като \"Марица\" влезе в следите на имотните им сделки, от КПКОНПИ започнали проверка срещу двамата. Шест месеца агентите ровили документите, за да установят, че са с вързани ръце, защото са пропуснали тригодишния срок на годност за престъпленията. Така евентуалните нарушения и злоупотреби остават в графата \"пито, платено\". \r\n\r\n Капанът, в който се хванаха агентите на Антикорупция, обаче поставя един много сериозен въпрос, върху който трябва да се замислят законодателите. Защото т.нар. давностен срок на практика узаконява „корупцията“. Защото като знаем с каква скорост влизат в дирята на престъпниците с бели якички компетентните органи у нас, вероятността някой да бъде разобличен или осъден клони към нула.   \r\n\r\n Точно преди година депутатите изгубиха доста от скъпоценното си време, за да обсъждат именно промени в антикорупционния закон, които включваха редица текстове, увеличаващи правомощията на КПКОНПИ. Една от точките касаеше именно давностните срокове. Предложението тогава не срещна подкрепа в пленарна зала и резултатите от това са налице - и Кацарски, и Спартак Николов вече са извън правомощията на антикорупционния орган. \r\n\r\n КПКОНПИ са с „вързани ръце“ заради наредбите и законите, които следват и които очевидно спъват работата на комисията. А Кацарски и Николов пък с гордост могат да твърдят, че разследването на антикорупционния орган ги оставя „чисти“ и всички внушения за тяхната опетненост са само зловредни журналистически внушения.  \r\n\r\n В същото време отдавна е известно, че корупцията по света и у нас е силно устойчиво явление. Нейният ефект не отминава, след като конкретното деяние е извършено, нито пък времето /било то и 3 години/ лекува последствията. В България обаче се оказва, че и корупцията си има срок на годност.  \r\n\r\n   \r\n \n\t\t\t\t\t\t", "date": "2019.12.28", "title": "Приятелският кръг на Тотев напазарува евтини общински имоти"}
{"url": "http://www.bnews.bg/article/265002-karakachanov_borisov_mi_dade_vsichko_koeto_mu_poiskah", "text": "\n Лидерът на ВМРО Красимир Каракачанов реши да се изявява в партийната кабеларка \"България 24\", където даде дълго интервю с противоречиви изказвания. Пишман войводата в самото начало започна да обвинява коалиционният си партньор ГЕРБ, че са играли некоректно на изминалите местни избори, но не уточни защо електората на ВМРО подкрепи в София Мая Манолова, а в Русе кандидата на БСП. Каракачанов обвини ГЕРБ за неизпълненото предизборно обещание пенсиите да станат 300 лева, но веднага след това си изказване, ни в клин, ни в ръкав заяви, че имал идеална комуникация с премиерът Бойко Борисов и всичко, което му е поискал му е било дадено! Естествено Каракачанов не обясни какво точно е искал от Борисов, но остана загадка защо не е поискал увеличаване на пенсиите, след като Борисов е бил толкова дащен? Пишман патрЕота се направи ударен за алкохолните неволи на авера си Ангел Джамбазки и дали лично той е оказал натиск кръвната проба, която отърва Джамбазки от затвор, да бъде дадена във Военно Медицинска Академия, която случайно е на негово подчинение! Цялото интервю представляваше пореден опит за манипулиране на малобройната аудитория на кабеларката, за която не е известно с какви средства се издържа, за да покрива разходите си, вероятно това става с черни пари от корупционни практики. \r\n \n\t\t\t\t\t\t", "date": "2019.12.28", "title": "Каракачанов: Борисов ми даде всичко, което му поисках"}
{"url": "http://www.bnews.bg/article/265005-dnevnik_na_prokopiev_vkara_falshiva_kritika_na_borisov_v_ustata_na_petar_stoyanov", "text": "\n Абсурден гаф допуснаха служителите на сайта „Дневник“. Журналистите на подсъдимия Иво Прокопиев объркаха президента в периода 1997-2002 г. Петър Стоянов с негов съименник. В резултат от грешката на страницата на медия се появи коментар от Фейсбук, подписан от политика и с негова снимка. \r\n\r\n \r\n\r\n Авторът обаче е съвсем друг, а физическа прилика между двамата просто няма. \r\n\r\n Самият автор в коментарите беше информиран за абсурда. \r\n\r\n „Това не го знаех и никой не ме е информирал за това им действие. Ужас! Как ли се чувства Президентът Стоянов, като журналистите са го набедили за нещо, което не е писал? На моя пост има и моя снимка господа журналисти, поне това да бяхте видели!!!“, шокиран е пишещият. \r\n\r\n Освен че е предоставил снимка, съименникът на президента Стоянов прилежно е и описал в профила си с какво точно се занимава. Той е председател на Управителния съвет в Национално сдружение на обучителните организации, председател на Управителния съвет в Българска асоциация на микропредприятията и управител във Фондация \"проф. Джон Атанасов\". Няма обаче претенции да е бил президент на страната. \r\n\r\n \r\n\r\n Впоследствие публикацията на „Дневник“ беше свалена, без дори да се извинят! \r\n\r\n \r\n \n\t\t\t\t\t\t", "date": "2019.12.28", "title": "\"Дневник\" на Прокопиев вкара фалшива критика на Борисов в устата на Петър Стоянов "}
{"url": "http://www.bnews.bg/article/265010-nikolay_barekov_s_bezmilosten_komentar_za_badzhak_mediite", "text": "\n   \r\n\r\n Николай Бареков, който е създател на сутрешният блок в БТВ когато медията държеше най-висок рейтинг, изригна срещу простотията в баджак медиите с безмилостен коментар. Ето какво написа журналиста в личният си Фейсбук профил: \r\n\r\n \"Ако по времето на Османската империя по българско имаше радио и телевизия, БТВ, Нова и БНТ щяха да отразят залавянето на Апостола Левски с “всички гледни точки” на заптиетата половин година подир Обесването Му и само след изричен СМС от Султана до шефките на новините! А Ботев щеше да е уволнен отдавна от Сутрешния блок и сменен с Ади и Вики. О, спи ли СЕМ? О, Високата порта не види ли?\" \r\n\r\n \r\n\r\n   \r\n \n\t\t\t\t\t\t", "date": "2019.12.28", "title": "Николай Бареков с безмилостен коментар за баджак медиите!"}
{"url": "http://www.bnews.bg/article/265009-karakachanov_obvini_balgarskiya_narod_che_kara_piyan_kola_kato_dzhambazki", "text": "\n Наистина няма такава държава! Няма по света държава, в която вицепремиер и военен министър узаконява пиянството, за да оневини подопечния си депутат, хванат да шофира пиян. Даже и децата знаят, че 1.5 промила алкохол на полицейския дрегер са равни на поне две големи ракии. И че кръвната проба, ако е взета под полицейски контрол до 40 минути след дрегера, ще покаже същите, ако не и повече промили. \r\n\r\n Ала не така мисли Каракачанов. Човекът, който плати авансово три милиарда лева в брой за самолети на хартия, не само не може да смята промилите на мъртво пиян шофьор, но и страстно му адвокатства. И за да измие позора от вемереовския евродепутат, министърът вменява пиянството на всеки един от нас. В интервю за жълтокафяв сайт, чието име е нехигиенично да споменаваме, министерстващата особа изръси това: \r\n\r\n „Който е невинен, да хвърли пръв камъка. Не одобрявам факта да употребяваш алкохол и да караш, но, за съжаление, всички са го правили в някакъв период. На всекиго се е случвало подобно нещо…“ \r\n\r\n Този наистина се е самозабравил! По кръчмарската му логика всеки българин пие 200 грама концентрат и след две питиета кормува като трезвен водач на МПС. \r\n\r\n След такова умопомрачително пиянско откровение такъв не бива да припарва до волан и начаса трябва да се измете от кабинета на военния министър. Щото утре ще амнистира и пияни ракетчици, летци и танкисти. \r\n\r\n Явно в премиерската бърлога в Банкя пиянството не е грях, а алкохолът се лее като минералната вода. \r\n\r\n Народе, пий и карай на воля! Да живей България на три морета и две питиета! \r\n\r\n Велизар Енчев \r\n \n\t\t\t\t\t\t", "date": "2019.12.28", "title": "Каракачанов обвини българския народ, че кара пиян кола като Джамбазки!"}
{"url": "http://www.bnews.bg/article/265003-mrazovita_sabota_temperaturite_ryazko_padat", "text": "\n Днес облачността над страната ще се задържи променлива, по-често значителна.  \r\n\r\n На отделни места, главно в планинските райони, ще превали слаб сняг. \r\n\r\n Ще продължи да духа умерен северозападен вятър, с който ще прониква по-студен въздух. Максимални температури - между 1 и 6 градуса. \r\n\r\n Над Черноморието ще има променлива облачност. Максималните температури ще бъдат 5-6 градуса. Вълнението на морето ще бъде 2-3 бала. \r\n\r\n Над планините ще има значителна облачност - с превалявания от сняг. Ще духа умерен до силен северен вятър. \r\n\r\n Максимална температура на височина 1200 метра - около минус 2, на 2000 метра – минус 9. \r\n \n\t\t\t\t\t\t", "date": "2019.12.28", "title": "Мразовита събота, температурите рязко падат"}
{"url": "http://www.bnews.bg/article/265007-kak_karl_marks_se_prevarna_v_hristo_botev_za_edna_nosht", "text": "\n Бюст на Карл Маркс в село Холмское, Арцизки район край Одеса, осъмна с нова табела, на която пише „Христо Ботев“, съобщават украински медии. Други промени по паметника не са правени.  \r\n\r\n В момента в Украйна тече процес по декомунизация, приет със закон от 2015 г. за осъждането на комунистическото и национал-социалистическото минало и забрана на пропагандата на техните символи. Това предвижда и събаряне или трансформиране на паметниците от времето на СССР. \r\n\r\n След обсъждане в селския съвет, местните решили, че е достатъчно да бъде сменена табелката на стария паметник, за да се спази законът. \r\n\r\n В Холмское живеят основно бесарабски българи – около 85% от цялото население. В съседното село Задунаевка Христо Ботев е бил учител през 1866 г. \r\n\r\n Не е известно Карл Маркс да е посещавал Арцизки район в Украйна. \r\n \n\t\t\t\t\t\t", "date": "2019.12.28", "title": "Как Карл Маркс се превърна в Христо Ботев за една нощ!"}
{"url": "http://www.bnews.bg/article/265006-otchetat_na_edno_vitse_pred_boyko_za_2019_godina_v_3_minuti", "text": "\n По заръка на премиера Бойко Борисов на заседанието на правителството всеки от министрите се отчете в рамките на 3 минути за свършеното през 2019 година, съобщи БТА. \r\n\r\n \"През тази година беше сключен договор за нови изтребители, придобихме на-модерния самолет на Балканите\", каза в своя отчет вицепремиерът и министър на отбраната Красимир Каракачанов. \"Работим и по другите проекти за модернизация на армията, за трета поредна година се увеличават доходите на военните. Обърна се тенденцията и броят на военнослужещите се увеличава. До началото но декември броят на военните се увеличава с 320 души, като до края на годината ще са 400\", добави Каракачанов. \"Беше възстановено и военновъздушното училище. Това, което се случи през тази година в областта на отбраната, не се е случвало през последните 30 години\", отчете още той. \r\n  \r\n \n\t\t\t\t\t\t", "date": "2019.12.28", "title": "Отчетът на едно вице пред Бойко за 2019 година в 3 минути "}
