{"url": "http://www.bnews.bg/article/247868-rumen_radev_tseli_institutsii_prikrivat_realnite_skandali_porochna_sistema_v_obshtestvenite_porachki_i_beznakazanost", "text": "\n Цели институции са впрегнати да раздухват инцидента в Харманли, за да прикрият реалните скандали, така президентът Румен Радев коментира за първи път катастрофата, в която е участвал баща му и за която се разбра, че повече от седмица не е била оповестена. \r\n\r\n \"Не очаквайте от мен да коментирам пътен инцидент\", каза държавният глава пред журналисти и посочи, че за това си има съответните компетентни органи. \r\n\r\n \"И всеки, независимо кой, трябва да носи отговорност пред закона при провинение. Няма как обаче да се отмине фактът, че цели институции са впрегнати да раздухват случая, за да се прикрият реалните скандали и с жертвите по пътищата, и с реалното състояние в застраховането, срива на Търговския регистър, чуждестранните инвестиции, корупцията\", обобщи Радев, предаде \"Фокус\". \r\n\r\n Трагедията край Своге осветли порочната система в обществените поръчки и строителството, навсякъде се вихри безнаказаност, заяви пред журналисти президентът Румен Радев. \r\n\r\n \"Мисля, че за породен път ни се поднасят обещания и нови органи, а всички ние очакваме присъди. Трагедията край Своге осветли порочната система в обществените поръчки, в строителството, в контрола над качеството на пътищата. Тя се вижда и с невъоръжено око, но заради нея загиват хора. И независимо какво ще бъде заключението на следствието, пътят е лош и това е факт. А парите са \"изядени\", добави държавният глава в отговор на въпрос дали подкрепя лидера на БСП Корнелия Нинова в искането й за оставка на цялото правителство заради трагедията. \r\n\r\n Той изтъкна, че това не е само в Своге. \r\n\r\n \"Ако нямаме най-сетне ефективни наказания, не можем да променим система, а навсякъде се вихри безнаказаност\", каза още Радев. \r\n \n\t\t\t\t\t\t", "date": "2018.08.30", "title": "Румен Радев: Цели институции прикриват реалните скандали! Порочна система в обществените поръчки и безнаказаност!"}
{"url": "http://www.bnews.bg/article/247867-90_dushi_zapochvat_gladna_stachka_v_podkrepa_na_bosiya_iskat_ostavkata_na_moskovski", "text": "\n 90 души започват щафетна и ефективна гладна стачка на 1 септември в подкрепа на Николай Колев-Босия, съобщи Дарик.  \r\n\r\n Гладната стачка се подема от хора основно от Родопите. Към тях се присъединяват и шестима души от Старозагорска област.  Гладната стачка се води от Айдън Даил и е подкрепена от бившия служебен премиер Ренета Инджова. \r\n\r\n Основното искане е за оставката на транспортния министър Ивайло Московски.  Даил е категоричен, че инициативата не е политическа.  \r\n\r\n \"Всичко, което се случва, не може да се сложи под никаква политическа шапка. То е самоинициативно и е подбудено от вътрешната потребност на гражданското чувство. Тези 90 души са първите, но ще се получи ефекта на лавината, защото към тях ще се включат стотици\", смята той. \r\n\r\n Сред гладуващите в Старозагорско са офицерите от резерва полк. Кунчо Кучев - бивш командир на свързочния батальон в Казанлък, Радион Попов - бивш военен разузнавач и дипломат в арабския свят и бившият шеф на ДНА - Стара Загора, инж. Неделчо Неделчев. Към тях се присъединиха бившият депутат и зам.-кмет на Казанлък Емил Караниколов и председателят на Съюз \"Истина\" Йордан Маринов. \r\n\r\n Гладната стачка е в защита на живота на Босия, който вече 80 дни гладува срещу корупцията в Изпълнителна агенция \"Автомобилна администрация\" и продажбата на шофьорски книжки. В подкрепа на Босия някои от гладуващите ще ходят боси. \r\n \n\t\t\t\t\t\t", "date": "2018.08.30", "title": "90 души започват гладна стачка в подкрепа на Босия, искат оставката на Московски"}
{"url": "http://www.bnews.bg/article/247869-rakovoditeli_na_nimh_podadoha_ostavki_solidarno_s_shefa_si_branzov", "text": "\n Ръководителите на филиалите на Националния институт по метеорология и хидрология в Пловдив, Варна, Плевен и Кюстендил подадоха оставки в знак на солидарност с отстранения от ръководството на БАН директор на института Христомир Брънзов. \r\n\r\n Метеоролозите заявиха, че ще се противопоставят на всеки нов директор, назначен от БАН, и предлагат проф. Брънзов да бъде върнат като изпълняващ длъжността, защото след неговото отстраняване се затруднява работата на специалистите. \r\n\r\n Припомняме, че днес БАН прекрати мандата на Брънзов, а след това  \r\n  \r\n \n\t\t\t\t\t\t", "date": "2018.08.30", "title": "Ръководители на НИМХ подадоха оставки солидарно с шефа си Брънзов"}
{"url": "http://www.bnews.bg/article/247864-tutso_nyama_da_izleze_na_svoboda_predsrochno", "text": "\n \r\nЯнко Попов-Туцо, осъден на 10 години затвор от групата за мокри поръчки Килърите остава в затвора. Това е решил Апелативния съд на закрито заседание днес. Туцо излежал половината от присъдата и по тази причина реши да поиска условно предсрочно освобождаване, с твърдението, че има добро поведение. \r\n\r\n Софийски градски съд по-рано на 22 август на открито заседание бе категоричен, че Туцо трябва да си излежи цялата присъда, защото не се доказва, че той се е поправил. Днес Aпелативния съд се съгласи с мотивите на първата инстанция и ги потвърди окончателно. \r\n\r\n Янко Попов е осъден за две престъпления – участие в организирана престъпна група за убийства и за убийството на Румен Рачев. За първото престъпление е наказан за пет години, а за второто за 10. В хода на разследването бе установено, че Попов е бил ятак на сръбския наркобос Сретан Йосич, предаде Фррогнюз. \r\n\r\n   \r\n \n\t\t\t\t\t\t", "date": "2018.08.30", "title": "Туцо няма да излезе на свобода предсрочно"}
{"url": "http://www.bnews.bg/article/247871-sled_skandala_s_olimpik_horata_masovo_otkazvat_da_izplatyat_nakup_vnoskite_si_za_grazhdanska_otgovornost", "text": "\n Около 60 хил. автомобила с Гражданска отговорност от „Олимпик” продължават да се движат по пътищата без задължителната застраховка, сочи справка на Гаранционния фонд. \r\n\r\n Брокери предупреждават, че след фалита на кипърската компания, недоверието в застрахователния пазар нараства. \r\n\r\n След скандала с „Олимпик” клиентите на Бисер Вирчев масово отказват да плащат накуп вноските си за Гражданска отговорност, без значение дали са от изгорелите в „Олимпик” или полиците им са към други компании. \r\n\r\n „Повечето я разсрочват на четири вноски, за да може, ако някой друг от застрахователите фалира, да загубят по-малко”, пояснява Вирчев. \r\n\r\n От Асоциацията на застрахователите подчертават, че секторът е стабилен и все пак предстои да стане ясно дали системата ще има достатъчно пари, за да плаща и на по-далечни роднини за нанесените щети. \r\n\r\n Хората, които се обявиха против това, че държавата не предприе стъпки да защити клиентите на „Олимпик”, настояват за отговори. \r\n\r\n До 7 септември трябва да бъде готов докладът, който парламентът поръча на Комисията за финансов надзор с анализ на проблемите на застрахователния пазар у нас, съобщи БТВ. \r\n \n\t\t\t\t\t\t", "date": "2018.08.30", "title": "След скандала с \"Олимпик\": Хората масово отказват да изплатят накуп вноските си за \"Гражданска отговорност\""}
{"url": "http://www.bnews.bg/article/247861-polovinkata_na_ronaldo_zashemeti_venetsiya", "text": "\n Със секси черна рокля с голяма цепка върху единия крак се появи приятелката на Роналдо Джорджина при откриването на кинофестивала във Венеция. Във профила си във Фейсбук тя сподели, че е прекарала страхотно вчера вечерта в италианския град, въпреки че футболистът не я придружи по червения килим. Моделката бе една от най-сниманите персони на събитието, което се провежда за 75-ти път. Роклята й е дело на модния бранд от Милано \"Туинсет\". Ванеса Редгрейв получи \"Златен лъв\" за цялостно творчество. Грандамата на европейското кино бе облечена в черен костюм от широк панталон и дълго сако без ревери, което имаше интересна бродерия от два щъркела - бял и черен. Общо 21 филма ще се състезават за наградата \"Златен лъв\" тази година. Сред тях са и няколко филма на стрийминг платформата Netlix, която бе низгверната от кинофестивала в Кан. Водеща сред световните премиери вероятно ще е лентата на Брадли Купър \"A Star Is Born\" с участието на Lady Gaga. \r\n  \r\n \n\t\t\t\t\t\t", "date": "2018.08.30", "title": "Половинката на Роналдо зашемети Венеция"}
{"url": "http://www.bnews.bg/article/247855-stranna_nahodka_otkriha_martav_belgiets_v_moskva", "text": "\n Белгийски бизнесмен бе намерен мъртъв в Москва. \r\n\r\n Руската ТАСС съобщи, че Бруно Чарлз Де Куман (61 г.) - вицепрезидент по изследванията и развитието на руския Новолипецки металургичен комбинат (НЛМК) - е паднал паднал от жилищен блок в центъра на руската столица и подчерта, че случаят не е криминален, а нещастен. Така казали полицейски източници, които обаче медията не цитира поименно. \r\n\r\n Обстоятелствата около смъртта остават неясни, пише обаче Би Би Си. Тече разследване. \r\n\r\n Тялото на бизнесмена било открито край 12-етажна сграда срещу Кремъл. При първоначалния оглед на жилището му не били открити следи от борба, всичко вътре изглеждало наред, казали източници от правоохранителните органи, които руските медии не цитират. \r\n\r\n НМЛК е собственост на Владимир Лисин - един от най-богатите руски олигарси, според сп. „Форбс“. Компанията има 2500 служители в Европа, 1000 от тях са в Белгия. Тя потвърди за смъртта на Де Куман и изказа съболезнованията си към близките му. \r\n\r\n В текста на изявлението се посочва изрично, че компанията \"няма да коментира подробности, свързани с трагедията преди изясняването на всички обстоятелства\". \r\n\r\n Наскоро Лисин загуби 4% от личното си богатство - над 800 млн. долара, след като икономическият съветник на президента Владимир Путин предложи увеличения на таксите за минните компании. Съветници на Путин увериха, че парите ще се използват за увеличение на социални плащания.  \r\n\r\n Лисин е един от най-яростните критици на плана. \r\n \n\t\t\t\t\t\t", "date": "2018.08.30", "title": "Странна находка: Откриха мъртъв белгиец в Москва!"}
{"url": "http://www.bnews.bg/article/247856-chestitka_ot_chez_v_stolitsata_zapochva_diskotechna_svetlina_do_kraya_na_oktomvri_tokat_shte_prekasva", "text": "\n Възможно е до края на октомври да има краткотрайни прекъсвания на тока в центъра на София, както и в още няколко квартала. \r\n\r\n Причината е, че електроразпределителното дружество ЧЕЗ започва подмяната на част от подстанция „Витоша“, за да се подобри захранването с ток на центъра на столицата. \r\n\r\n От ЧЕЗ събощават, че в резултат на ремонтите ще се подобри сигурността на снабдяването с ток на близо 40 000 домакинства, бизнес-клиенти, институции, в кварталите \"Лозенец\", \"Иван Вазов\", \"Хиподрума\", \"Красно село\", \"Южен парк\", \"Кривата река\", \"Стрелбище\", \"Гоце Делчев\" и централната градска част на столицата, включително и на Медицинска академия.  \r\n\r\n От компанията предупреждават, че е възможно потребителите да остават за кратко без ток. Въпреки, че не се очаква да има извънредни смущения на електрозахранването, за периода на ремонта, дружеството ще удвои дежурните екипи в извънработно време и през почивните дни. \r\n \n\t\t\t\t\t\t", "date": "2018.08.30", "title": "Честитка от ЧЕЗ: В столицата започва дискотечна светлина до края на октомври, токът ще прекъсва"}
{"url": "http://www.bnews.bg/article/247857-prokuraturata_proveryava_sabiranite_taksi_v_detskite_gradini_nad_18_obshtini_sa_v_izdanka", "text": "\n Прокуратурата извърши проверки и откри в редица общини детски градини и ясли, в които се събират такси при отсъствие на детето.  \r\n\r\n В редица общини е регламентирано, че месечната такса за ползване на ясли и градини се състои от два компонента -т.нар. \"постоянна\" такса и такса за присъствен ден. \r\n\r\n Формирано е и задължение за плащането на такса и при отсъствие на детето. \r\n\r\n Предвидено е, че \"постоянната\" такса се заплаща независимо от това дали детето посещава детското заведение, или не. \r\n\r\n Нарушения са открити в Столична община и общините Пловдив, Велинград, Несебър, Стара Загора, Димитровград, Плевен, Ботевград, Хасково, Ловеч, Велико Търново, Созопол, Шабла, Горна Оряховица, Айтос, Горна Малина, Царево, Луковит и други. \r\n\r\n Към момента са подадени 33 протести до административните съдилища. \r\n\r\n От Върховна административна прокуратура извършват проверки по реда на надзора за законност спрямо общински наредби свързани с определянето и администрирането на местните такси и цени на услуги. \r\n\r\n Установени са 43 наредби, чиито разпоредби противоречат на нормативни актове - Конституция, Закон за местните данъци и такси /ЗМДТ/, Закон за предучилищното и училищното образование и др. \r\n\r\n Съгласно ЗМДТ таксата е месечна и се дължи от родители и настойници за ползване на предоставяната от общината услуга. \r\n\r\n В закона е предвидено, че лицата имат право да не заплащат предлагана от общината услуга, когато няма да я ползват през годината или през определена част от нея, предаде News.bg. \r\n \n\t\t\t\t\t\t", "date": "2018.08.30", "title": "Прокуратурата проверява събираните такси в детските градини, над 18 общини са в издънка"}
{"url": "http://www.bnews.bg/article/247839-gala_nabutala_stefan_v_bradara_za_da_lapne_50_bona", "text": "\n Дългогодишната житейска половинка на Гала – всезнайкото Стефан Николов, стяга куфари за Къщата на „ВИП брадър”, която отваря врати на 10-и септември. Именно това била причината в „На кафе”, където любимият на Гала късаше нервите на домакините с компетентността си по всякакви въпроси, да се наложи промяна в екипа, писа „Уикенд“. \r\n\r\n Влизането му в сеирджийското риалити наложило търсенето на нов ководещ за водещата Гала. Според някои от слуховете, мястото на Стефан от септември ще се въртят няколко ководещи, сред които ще е и скандалната щерка на Митко Цонев – Деси.  \r\n\r\n Появата на Стефан миналата есен отприщи вълна от гневни коментари по негов адрес. Откраканият бизнесмен често заемаше екранното време със собственото си мнение по всякакви въпроси, а Гала трудно успяваше да вземе думата от него. Оказа се, че мъжът на водещата буквално я е спасил от уволнение, тъй като появата му в „На кафе” вдигнала западащия рейтинг на сутрешното предаване. Продуцентите трескаво търсели ново лице за ководещ, което да покачи зрителския интерес.  \r\n\r\n Идеята била Гала да води заедно с нов екранен партньор някои от сегментите, да спорят и да се шегуват, импровизирайки. Заедно с водещата били обсъдени няколко имена на популярни актьори и водещи, имало дори срещи и проби с кандидатите. На режисьорката Тара Нури й хрумнало, че половинката в живота на Гала най-добре ще й пасне на малкия екран. \r\n\r\n Тъй като Стефан всеки ден карал Гала на работа до Нови хан, където се снима „На кафе” и често оставал до края на снимките, всички от екипа добре го познавали и се сближили с него. Стефан бил в течение на целия снимачен процес, а продуцентите били наясно с възможностите му. Успоредно с изявите си на малкия екран мъжът на Гала продължавал да върти пчеларския си бизнес. \r\n\r\n Сега дърдоркото ще лази по нервите на зрителите на „ВИП Брадър”. Според наш източник, той е получил 50 000 лева хонорар, за да влезе в Къщата. Стефан бил разколебан, но Гала успяла да го убеди да рискува. Самата тя също е участвала в един от първите сезони на риалити шоуто. \r\n \n\t\t\t\t\t\t", "date": "2018.08.30", "title": "Гала набутала Стефан в Брадъра за да лапне 50 бона"}
{"url": "http://www.bnews.bg/article/247859-povdigat_obvineniya_na_dvama_bivshi_shefove_na_api", "text": "\n \r\nБившите началници на АПИ Дончо Атанасов и Лазар Лазаров са призовани да се явят утре в 10 часа на разпит в Националната следствена служба. Те ще бъдат разпитвани за некачествения ремонт на участъка край Своге, където в събота при катастрофа на автобус загинаха 17 души. \r\n\r\n Екипът от следователи и прокурори дори бил готов да им повдигне обвинения и двамата бивши началници на АПИ вероятно ще ги получат още в петък, съобщава “24 часа“. \r\n\r\n Дончо Атанасов и Лазар Лазаров са привикани в следствието в 10 часа сутринта в последния работен ден от седмицата. В същия час, но днес на разпит като свидетел бе извикан регионалният министър Николай Нанков. Цял ден текат и разпити на 30 служители на пътната агенция, които имат отношение към некачествения ремонт. \r\n \n\t\t\t\t\t\t", "date": "2018.08.30", "title": "Повдигат обвинения на двама бивши шефове на АПИ?"}
{"url": "http://www.bnews.bg/article/247860-podrastvashti_izrodi_16_godishen_udavi_dete_v_r_dunav", "text": "\n 16-годишно момче е арестувано и обвинено, че е удавило друго дете в река Дунав в участъка ѝ в землището на град Свищов, съобщи репортер на bTV. \r\n\r\n В хода на разследването е установено, че на 21 август обвиняемият умишлено е умъртвил А.Ф., чието тяло е открито във водите на реката. Според прокуратурата той знае какво е извършил и е имал възможност да ръководи постъпките си. \r\n\r\n 16-годишното момче е привлечено като обвиняем по делото на 28 август. С постановление на Окръжната прокуратура – Велико Търново е задържан за 72 часа. \r\n\r\n Според прокуратурата може да се направи обосновано предположение за авторство на деянието, което се наказва с лишаване от свобода до пет години. \r\n \n\t\t\t\t\t\t", "date": "2018.08.30", "title": "Подрастващи изроди: 16-годишен удави дете в р. Дунав!"}
{"url": "http://www.bnews.bg/article/247862-rekordat_na_stefka_kostadinova_veche_31_godini_e_nedostizhim", "text": "\n Великият световен рекорд на Стефка Костадинова днес стана на 31 години. \r\n\r\n През 1987 г. на Световното първенство по лека атлетика в Рим българката печели титлата в скока на височина с недостижимите и до днес 209 см. Това велико постижение остава неподобрено 31 години. \r\n\r\n Множество състезателки се опитаха да доближат тази граница, но все още нито една не е успяла да скочи толкова високо, колкото настоящият президент на Българския олимпийски комитет - Стефка Костадинова. \r\n\r\n Надеждите за падането на нейния рекорд се свързват отново с България и младата надежда във високия скок Мирела Демирева. \r\n \n\t\t\t\t\t\t", "date": "2018.08.30", "title": "Рекордът на Стефка Костадинова вече 31 години е недостижим!"}
{"url": "http://www.bnews.bg/article/247863-v_gartsiya_zapochna_sabaryane_na_nezakonnite_postroyki_sled_opustoshitelnite_pozhari", "text": "\n Властите в Гърция започнаха да събарят незаконни постройки на крайбрежната ивица от Атина до Сунион, съобщи министърът на околната среда Йоргос Статакис. Това са първите вили и къщи, построени без разрешение, които се включват в списъка от 3200 незаконни сгради в област Атика. Непосредствено след опустошителните пожари правителството пое ангажимент да премахне всички незаконни постройки  на брега на морето, както и в горски райони. \r\n\r\n При разследване за пожарите специалисти установиха, че една от основните причини за смъртта на вече 98 души е силното застрояване в района на Мати. \r\nАкцията по разрушаване на незаконното строителство ще продължи интензивно през следващите седмици, каза министър Статакис. \r\n \n\t\t\t\t\t\t", "date": "2018.08.30", "title": "В Гърция започна събаряне на незаконните постройки след опустошителните пожари"}
{"url": "http://www.bnews.bg/article/247838-razmazaha_dzhino_i_novata_mu_sled_tattoo_godezha_takiva_prosti_lekarki_shte_ni_lekuvat_nasharil_se_e_kato_ke_ef_na_selska_avtogara_i_oshte_snimki", "text": "\n Досадният като конска муха риалити герой Джино Бианкалана предизвика вълна от негативни коментари под поредната пиар статия, възхваляваща недолюбваната му персона, видя BLife. \r\n\r\n От няколко дни Гино Ташев, както е истинското му име, преди дас взема фамилията на бившата си жена, се хвали с нова бройка, която развява по медиите. Никому неизвестната д-р Канева също се търка в Джино, най-вероятно за популярност, става ясно от снимки в профила на пишман „светския лъв“. От кадрите се вижда, че двамата са си направили халки на безименните пръсти, които завършват със сърце. Колко вълнуващо, нали. \r\n\r\n Ето много малка част от коментарите, без редакторка намеса, от най-верните „почитатели“  на Гино и лекарката: \r\n\r\n „НАШАРИЛ като КЕНЕФ НА СЕЛСКА АВТОГАРА!!!...... пичове , „И НА ВТОРИ ПРОЧИТ БЕЗ ДОПЪЛНЕНИЯТА“, ТОЯ си е КЕНЕФ отвсякъде!!! Вони!!!!“, \r\n\r\n „...леле, такива прости лекарки ли ще ни лекуват?...жална ни майка...“, \r\n\r\n „Картините на Пикасо са по-красиви от шаренията по тялото на този... Чудя се как е възможно човек да се срамува от себе си и да се опита да достигне \"красотата\" на неговите мазаници “,   \r\n\r\n „А тази ръка с пъпките на първата снимка неговата ли е или нейната? Не за друго ама и двете ръчички са женствени и не се разбира коя на кого е?“, \r\n\r\n \"Но защо всички момичета правят еднакви устни, висящи надолу и стърчащи напред, направо са смешни, това какво иска да покаже, навремето магарицата ни се подуваше така под опашката, като възпалено, веднъж годишно и това показваше, че трябва да и търсим мъжко магаре“. Снимки вижте \r\n \n\t\t\t\t\t\t", "date": "2018.08.30", "title": "Размазаха Джино и новата му след tattoo годежа: Такива прости лекарки ще ни лекуват? Нашарил се е като ке*еф на селска автогара и още… (Снимки)"}
{"url": "http://www.bnews.bg/article/247866-patniyat_uchastak_kray_svoge_ne_bil_v_spravkata_na_kat_za_uchastatsi_s_povishena_kontsentratsiya_na_ptp", "text": "\n Пътният участък на фаталния инцидент край Своге не присъства в годишната справка на КАТ до АПИ за участъците с повишена концентрация на пътни произшествия. Ден след инцидента, при който загинаха 17 души, стана ясно, че в месеците след пускането на пътя в експлоатация началникът на КАТ-Своге е пращал многократно сигнали до АПИ за опасни нередности в участъка, в който само през 2017-а има регистрирани 6 катастрофи с един загинал. \r\nПред Дарик източници от „Пътна полиция” заявиха, че годишното обобщение на КАТ за участъците с повишена концентрация на ПТП-та се съставя по определена методика, която вероятно е оставила отсечката край Своге извън списъка. Председателят на агенция „Пътна инфраструктура” Светослав Глосов заяви и че мантинелата в участъка била отговорност на общината. \r\nЗам-кметът на Своге Валентин Михайлов обаче отрече и каза, че мантинелата е изградена по време на проекта „Трансгранични пътища”. \r\nВъпреки многото сигнали на местния началник на КАТ, пътният участък край Своге не попаднал в списъка с участъци с повишена концентрация на катастрофи, който „Пътна полиция” изпраща до АПИ всяка година. Това заяви пред журналисти председателят на АПИ – Светослав Глосов: \r\n\r\n „Всяка година ние получаваме от Пътна полиция справка с официално писмо с регистрираните пътни участъци с концентрация на пътни произшествия. Този участък не е посочен нито в последната справка, нито в предишната. Имаме становище, че това не е участък с концентрация на пътни произшествия“. \r\n\r\n Пред Дарик източници от КАТ заявиха, че списъкът се съставя по определена методика, включваща различни критерии, като брой ПТП-та, брой загинали, дължина на участъка и др. Пътният участък край Своге вероятно не е покрил критериите и не е попаднал в годишния списък. \r\nМеждувременно пък Светослав Глосов обвини и община Своге, че носела отговорност за мантинелата в района: \r\n„Мантинелата не е чат от проекта, не е част от пътната инфраструктура, тя е в урбанизирана територия. В тези райони тротоарът и мантинелата не е на Агенцията и не се занимава с нея Агенцията, а Общината. Сезирали сме Общината за случая, защото се появиха много спекулации, че сме я отремонтирали некачествено. Ние не сме я отремонтирали, не сме я ѝ поставили“.Пред Дарик зам.-кметът на Своге Валентин Михайлов заяви, че общината отговаря за поддръжката, но не е изградила мантинелата: \r\n„Мантинелата е изградена по проекта за трансгранични пътища, не могат да разбера защо я прехвърлят към Община Своге. Ние я поддържаме, но тя е направена по време на проекта“. \r\nПреди 2 дни регионалният министър Николай Нанков заяви, че асфалтовите проби, взети от мястото на инцидента, показват наличие на варовик, а наличието му било недопустимо според нормата. \r\n \n\t\t\t\t\t\t", "date": "2018.08.30", "title": "Пътният участък край Своге не бил в справката на КАТ за участъци с повишена концентрация на ПТП"}
{"url": "http://www.bnews.bg/article/247870-razsledvaneto_zatvarya_opasniya_pat_kray_svoge_utre_ot_10_do_18_chasa", "text": "\n Утре - 31 август, от 10 ч. до 18 ч. за провеждането на процесуално-следствени действия за всички превозни средства се ограничава движението по път II-16 Своге - София. \r\n\r\n Обходните маршрути на затворения пътен участък са път II-81 София - Монтана и път III-164 Своге - Искрец - Бучин Проход. \r\n\r\n Агенция „Пътна инфраструктура“ е осигурила необходимата механизация и материали за временно възстановяване на настилката, за да се осигури нормалното експлоатационно състояние на пътя, след извършването на необходимите процесуално-следствени действия. \r\n\r\n   \r\n \n\t\t\t\t\t\t", "date": "2018.08.30", "title": "Разследването затваря опасния път край Своге утре от 10 до 18 часа"}
{"url": "http://www.bnews.bg/article/247840-romina_tasevska_zubri_tayski", "text": "\n С тежка, почти непосилна задача се е заела мис България Ромина Андонова. Съпругата на Дарко Тасевски се мъчи да учи тайски език.  Двамата с футболиста от няколко години живеят в Тайланд и явно се чувстват доста добре там. Децата им дори тръгнаха да учат в местно училище, а като отговорна майка Ромина им помага с уроците. \r\nКоито обаче за нея самата се превърнаха в кошмар, пише „България днес\". „Ново предизвикателство. Обратно съм на училище”, споделя притеснено Ромина. В момента тя е залегнала над цял куп учебници с неразбираеми знаци и се опитва да научи местния език. \r\n  \r\n \n\t\t\t\t\t\t", "date": "2018.08.30", "title": "Ромина Тасевска зубри тайски "}
{"url": "http://www.bnews.bg/article/247872-babh_sega_tarsi_afrikanska_chuma_po_svinete", "text": "\n Българска агенцията за безопасност по храните проверява сигнал за африканска чума по свинете у нас. \r\n\r\n Взети са проби от заден двор в провадийското село Тутраканци. Очаква се те да бъдат готови до няколко дни. \r\n\r\n Към момента, със заповед на директора на Областната дирекция по безопасност на храните-Варна е наложено временно ограничаване на придвижването и транспорта на свине и продукти от свински произход в три километрова зона от района. \r\n\r\n Това е третият случай със съмнения за африканска чума по свинете, като предишните два сигнала показаха отрицателни резултати след лабораторни изследвания. \r\n \n\t\t\t\t\t\t", "date": "2018.08.30", "title": "БАБХ сега търси африканска чума по свинете"}
{"url": "http://www.bnews.bg/article/247865-shofyorat_grigor_grigorov_tri_pati_pravil_opit_da_slozhi_kray_na_zhivota_si", "text": "\n Шофьорът на катастрофиралия до Своге автобус Григор Григоров е направил три опита да сложи край на живота си, след като в събота следобед управляваният от него рейс с 34 пътници се преобърна в Искърското дефиле, прелетя през 20-метрова пропаст и се приземи на площадка под пътя. \r\n\r\n В невижданата от години транспортна трагедия живота си загубиха 17 души, а други 15 агонизират с тежки травми в четири столични болници, пише в. \"Телеграф\". \r\n\r\n Най-бързо от физическите травми се възстановява човекът, носещ най-голямата вина за касапницата - 59-годишният превозвач Григор Григоров. Той вече е обвинен от прокуратурата за трагедията в Искърското дефиле. Според държавното обвинение Григоров е шофирал с несъобразена скорост по хлъзгавия като лед пътен участък край Своге. Превозвачът от софийското село Божурище е управлявал автобуса ковчег \"Ман\" с 53 километра в час при максимална допустима скорост от 40 километра в час.  Във вторник сутринта Григоров бе изписан от болницата \"Царица Йона - ИСУЛ\" и конвоиран до ареста на Националната следствена служба. \r\n\r\n Шофьорът е обвинен в причиняване на смърт по непредпазливост на повече от един човек и е заплашен от присъда от 15 години затвор.  Мнозина обаче са скептични, че превозвачът ще издържи предстоящият съдебен процес - неговото психическо състояние е буквално сринато. Очевидци на последните дни от живота на Григор Григоров споделят, че той е направил три опита да сложи край на живота си от събота следобед насам. Заради опасенията, че шофьорът може отново да направи опит за самоубийство, той е поставен под постоянно наблюдение. Тъмничари дежурят пред килията му в ареста, а психолози от МВР разговарят с него.  \r\n\r\n \"Когато слязох по стръмното, за да помогна на пострадалите, видях страшна гледка от мъртви и агонизиращи хора, висящи по прозорците на разнебитения автобус. Шофьорът вече бе дошъл в съзнание, но когато погледна и видя гледката, се разплака и поиска да се хвърли и удави в близката река. Повтаряше: Трябва да умра, трябва да умра...\", спомня си Младен Василев, който е бил един от първите притекли се на помощ на пострадалите,  Няколко часа по-късно, вече настанен в ИСУЛ, Григор Григоров е направил втори опит да отнеме живота си. Той е търсел хапчета, с които да предозира, но бил озаптен от лекарите. \"Болничната му стая бе охранявана от полицаи, а медицинските сестри не го оставиха и за минута без надзор, защото се опасявахме, че ще пробва да си пререже вените\", споделя болничен санитар.  Във вторник, часове преди да бъде отведен в ареста, Григоров направил трети опит за самоубийство. \r\n\r\n Намеренията му да се самозадуши с найлонов плик обаче били осуетени в зародиш. \"Вече няма живот за мен, оставете ме да си тегля куршума! Всичките, които затрих, познавах от години. Как ще погледна близките им в очите... \", ридаел Григоров.  \r\n \n\t\t\t\t\t\t", "date": "2018.08.30", "title": "Шофьорът Григор Григоров три пъти правил опит да сложи край на живота си!"}
{"url": "http://www.bnews.bg/article/247853-kmetat_iznasilvach_veche_e_na_svoboda_u_doma", "text": "\n Бившият кмет на Стрелча Иван Евстатиев се прибира у дома, реши днес Апелативен съд - Пловдив. Така магистратите потвърдиха решението на колегите си от пазарджишкия окръжен съд, съобщи за БЛИЦ адвокатът на Евстатиев Ташкена Колчева. \r\n\r\n Бившият кмет на Стрелча и Пазарджик е освободен предсрочно условно.  Според закона съдът има право на това решение, ако затворникът е излежал половината от наказанието. \r\n\r\n Евстатиев получи 4-годишна присъда за изнасилването на 16-годишната тогава ученичка Ирена Белухова. Той изкара зад решетките две години и седем месеца, оставаха му да излежи още година и два, три месеца.  Адвокат Колчева каза, че още днес синът на Евстатиев ще го прибере в дома им в Пазарджик, където го очаква съпругата му.  \r\n  \r\n \n\t\t\t\t\t\t", "date": "2018.08.30", "title": "Кметът-изнасилвач вече е на свобода у дома"}
{"url": "http://www.bnews.bg/article/247844-suzanita_nyama_da_vlizam_vav_vip_bradar_kolkoto_y_da_mi_se_iska", "text": "\n \"Няма да влизам във \"ВИП брадър\", колкото й да ми се иска.. Така Сузанита коментира слуховете, че ще прекрачи прага на къщата на Големия брат на 10 септември, когато започва поредния сезон на риалитито. \r\n\r\n Говори се дори, че тя ще участва заедно с майка си и своя баща Орхан Мурад и вече е посписала договор, пише \"България Днес\".  \r\n\r\n Непълнолетната певица и тази година се разминава с Къщата. Тя призна, че ходи на участия с майка си. \"Тя ми е придружителят, тъй като нямам 18 години\", разкри Сузанита. \r\n\r\n Скандалната певица сподели, че преди да се залюби с гаджето си, то работи за родителите й. \"Пламна любовта ни и нищо не може да я раздели\", добави Сузанита. \r\n \n\t\t\t\t\t\t", "date": "2018.08.30", "title": "Сузанита: Няма да влизам във \"ВИП брадър\", колкото й да ми се иска"}
{"url": "http://www.bnews.bg/article/247854-sled_uvolnenieto_na_branzov_rabotata_na_nimh_e_blokirana_ne_mogat_da_pomognat_v_razsledvaneto_za_svoge", "text": "\n Работата на Националния институт по метеорология и хидрология (НИМХ) е блокирана след като ръководството на Българската академия на науките (БАН) прекрати мандата на проф. Христомир Брънзов като директор на института. \r\n  \r\nСиноптиците са получили заявка за описание на метеорологичната обстановка покрай трагичната катастрофа при Своге. Те обаче няма как да я изпратят, защото няма кой да я разпише, тъй като директорът е уволнен, обясни пред Дарик Анастасия Стойчева от института. Тя допълни, че отстраняването на Брънзов саботира както дейността на института, така и възможността за преговори на работещите в него с ръководството на БАН. \r\n  \r\nСред основните мотиви за прекратяването на мандата на досегашния директор са неспазване на разпорежданията на ръководството на академията, както и уронване на престижа й като институция. В последната седмица проф. Брънзов подкрепи протестите на синоптиците, които настояха за разделяне на метеорологичния институт от БАН. \r\n„Ние заставаме зад директора. Даже сега сме се събрали всички, които сме на работа днес, в големия ни салон, заради това негово отстраняване. Ние сме оперативно звено и отстранявайки директор на случаен институт, може и да има възможност да се работи и хората два-три дни да си изпълняват задълженията. Но не и ние. Сега в 14.30 ч. ни предстоеше изпращане на официалните прогнози до министерствата, които винаги отиват с подписа на директора. А те са ни махнали директора и нямаме изпълняващ длъжността. Ние няма да се съгласим с това, тъй като е ясно защо го махат. Очакваме правителството да вземе мерки, защото ни се блокира голяма част от работата. Сега получихме и заявка за описание на метеорологичната обстановка покрай голямата катастрофа в Своге, а няма кой да я разпише. Не съм сигурна дали този Управителен съвет съзнава, че махането на директор на НИМХ и на Националната хидрометеорологична служба саботира дейността. Ние не сме си измислили това, че работим денонощно, а наистина е така. Час по час ни излизат неща, които той трябва да подпише”, обясни положението Анастасия Стойчева. \r\n„Не сме приключили нашите протести. Те ще продължат до изваждането ни, но пък сега правителството няма с кого да преговаря след като няма директор. Това може би също е една от целите на махането му. По този начин ни оставят съвсем във въздушното пространство”, добави още Стойчева, предаде Дарик. \r\n \n\t\t\t\t\t\t", "date": "2018.08.30", "title": "След уволнението на Брънзов работата на НИМХ е блокирана, не могат да помогнат в разследването за Своге!"}
{"url": "http://www.bnews.bg/article/247843-razsledvat_koruptsionni_shemi_pri_razdavane_na_obshtinski_zhilishta_v_haskovo", "text": "\n Хасковската районна прокуратура ще проверява има ли корупционни схеми и извършено престъпление при раздаването на общинските жилища. \r\n\r\n Има съмнения, че служители от дирекция \"Жилищно настаняване\" към общината са участвали в корупционни схеми за настаняването на хора, които не отговарят на условията.  \r\n\r\n За даване на определена сума пари свидетелства жителка на квартал \"Възраждане\" в Хасково: \r\n\r\n “Поискаха първо от мен 3000 лева, после поискаха 800 лева“, каза тя. \r\n\r\n От Община Хасково потвърдиха, че има изготвени документи с невярно съдържание. \r\n\r\n \"Сигналът затова несъответствие, което е намерено, вече е подаден в прокуратурата, в полицията, така че са сезирани компетентните органи и се надяваме истината да излезе наяве\", каза говорителката Диана Иванова.  \r\n \n\t\t\t\t\t\t", "date": "2018.08.30", "title": "Разследват корупционни схеми при раздаване на общински жилища в Хасково"}
{"url": "http://www.bnews.bg/article/247829-glaven_inspektor_georgi_kolev_s_parvi_razkritiya_ot_razsledvashtite_za_intsidenta_kray_svoge", "text": "\n В случая няма грешка от страна на пожарната. Това каза пред журналисти пред Националната следствена служба гл. инспектор инж. Георги Колев от Районната служба на пожарната в Своге, предаде „Фокус“. \r\n\r\n Той обясни, че е член на държавната комисия, приела пътя, на който стана инцидента. „От пожарната в Своге съм, с моя екип участвахме в изваждането на пострадалите“, посочи Георги Колев. „Върви разследване, не мога да кажа колко души сме в комисията“, коментира той. \r\n\r\n „Трагедията е голяма, медицинските лица казаха, че за първи път виждат такова нещо“, каза още гл. инспектор Колев. В Националната следствена служба текат разпитите на регионалния министър Николай Нанков, инж. Светослав Глосов, председател на УС на АПИ и на директора на Института по пътища и мостове Веселин Димитров.  \r\n  \r\n \n\t\t\t\t\t\t", "date": "2018.08.30", "title": "Главен инспектор Георги Колев с първи разкрития от разследващите за инцидента край Своге \r\n\r\n"}
{"url": "http://www.bnews.bg/article/247824-pevtsite_hari_stayls_i_dua_lipa_s_nay_hubavi_dupeta_v_sveta", "text": "\n Британските певци Хари Стайлс и Дуа Липа оглавиха бразилска класация за Мистър и Мис Известно дупе, съобщи в. \"Дейли мейл\".Анкетата беше направена в интернет от организаторите на известния бразилски конкурс Мис Бумбум. \r\n\r\n Дуа Липа събра повече гласове от Ким Кардашиян, Ники Минаж и Пипа Мидълтън. Тя измести и бразилската мегазвезда Анита, която зае второто място. Кръшната колумбийска певица Шакира е трета. \r\n\r\n Хари Стайлс спечели короната при мъжете, измествайки съперници като Хю Джакман, Джъстин Бийбър и вратаря Алисън Бекър. Съвсем малко точки за короната не достигнаха на заелия второто място Кристиано Роналдо. Трети е Дейвид Бекъм. \r\n\r\n Десетте знаменитости, съперничещи си за титлата при мъжете и жените бяха избрани от състезателките в конкурса Мис Бумбум. След това бяха предложени за гласуване по интернет. \r\n\r\n При мъжете в десятката влязоха също Зак Ефрон, Фелисиано Лопес, Джъстин Лопес, Луиш Баси, Алисон Бекер, Неймар. \r\n\r\n В краткия списък при жените попаднаха също Джен Селтър, Дженифър Лопес, София Вергара, Пенелопе Крус. \r\n \n\t\t\t\t\t\t", "date": "2018.08.30", "title": "Певците Хари Стайлс и Дуа Липа с най-хубави дупета в света "}
{"url": "http://www.bnews.bg/article/247831-ogan_i_dim_na_patya_ruse_byala_tir_plamna_kato_fakel", "text": "\n Техническа неизправност е причинила запалване в товарен автомобил на главния път в района на „Мойсев баир“. Вчера в 17:25 часа на тел. 112 е постъпил сигнал за пожар в ТИР на главния път І-5 / Русе - Бяла, в района на километър 12 - 13. Към местопроизшествието са изпратени три пожарни автомобила от Първа РСПБЗН – Русе за гасена на пожара, както и екипи на полицията за обезопасяване на мястото на инцидента и за регулиране на движението. \r\n\r\n Изяснено било, че товарен автомобил \"Скания\" с ремарке е получил задържане на задно колело при спускане по наклона, гумата се е запалила, след което и ремаркето, натоварено с рула от велпапе. В опитите си да ограничи произшествието водачът е получил леки изгаряния по ръцете и уплаха. Прегледан е от екип на ЦСМП – Русе, но не е откаран болница. Влекачът е бил откачен от ремаркето, с което не са допуснати щети по него. Спасена е част от ремаркето и няколко от гумите. \r\n\r\n Още един сигнал за пожар е наложил намесата на огнеборците вчера. Запален контейнер за смет са гасили пожарникари от Втора РСПБЗН вечерта в района на общежитията на Русенския университет. Сигналът е подаден в 19:40 часа. Произшествието е възникнало в неметален контейнер, заради небрежност. Няма пострадали хора и други засегнати обекти. \r\n \n\t\t\t\t\t\t", "date": "2018.08.30", "title": "ОГЪН И ДИМ НА ПЪТЯ РУСЕ-БЯЛА! ТИР пламна като факел! "}
{"url": "http://www.bnews.bg/article/247830-tsetso_tototo_aut_ot_bnt_sled_kato_katastrofira_martvo_piyan_s_dzhipa_si", "text": "\n Ръководството на БНТ е взело решение да уволни актьорът от Народния театър Цветан Николов, който през последната година води предаването „Втори тото шанс“ по обществената телевизия. Началниците от „Сан Стефано“ №29 са решили да отстранят от екран 32-годишния водещ заради последната му бурна пиянска изцепка.  \r\n\r\n Преди седмица Цецо Тотото, както е известен роденият в Лом актьор, катастрофира мъртво пиян с джипа си „Шевролет Каптива“ в София, помитайки стълб на моста „Чавдар“ в столицата. Николов бе изваден от екип на Спешна помощ, а медиците се оплакаха, че докато са го спасявали, са били обект на грубо отношение. Той ги псувал и заплашвал с уволнение, парадирайки с поста си на заместник-директор на Народния театър, писа „Уикенд“. \r\n\r\n Впоследствие се оказа, че водещият на хазартното шоу на Българския спортен тотализатор по БНТ е шофирал с 2,9 промила алкохол в кръвта си, а срещу него е заведено дело. Цецо Тотото рискува присъда от 5 години затвор заради шофиране в пияно състояние. Според наш източник, той е употребил и кокаин във фаталната нощ. Той все още се възстановява от травмите след катастрофата и е излязъл в болнични. \r\n\r\n След като лечението му приключи, от БНТ ще преустановят договорните си отношения с него. От управата на обществената телевизия били на мнение, че с поведението си и с грубото показване на законите, Цветомир Николов нанася непоправими щети върху имиджа на телевизията. „Предаването „Втори тото шанс“ ще има нов водещ от есента. Засега функциите на водещ на хазартното предаване се изпълняват от Деян Славчев – Део, но той е само временен вариант“, коментира пред „Уикенд“ високопоставен източник от управата на БНТ. \r\n\r\n Заради пиянската изцепка на пътя Цветомир Николов може да се раздели и с поста си на заместник-диреттор на Народния театър. Началникът Мариус Донкин планира да уволни дисциплинарно заместникът си, като изчаква отпуската по болест на Цецо Тотото да изтече. \r\n\r\n Близки до разжалваният актьор споделят, че той посегнал към чашката след драматична раздяла със съпругата си – актрисата Елена Боева. Тя заряза мъжа си през пролетта и оттогава живее при родителите си заедно с 8-месечната си щерка. „Двамата скъсаха заради системните изневери на Цветомир. Той прие тежко решението на жена си да го остави и оттогава не спира да се налива с алкохол“, жалят за пропадането на Цветан Николов приятелите му.  \r\n \n\t\t\t\t\t\t", "date": "2018.08.30", "title": "Цецо Тотото аут от БНТ след като катастрофира мъртво пиян с джипа си "}
{"url": "http://www.bnews.bg/article/247833-uzhasyavashto_mazh_padna_ot_vlaka_sofiya_varna_politsiyata_razsledva_dali_e_bilo_intsident_ili", "text": "\n Пострадал 70-годишен мъж е намерен в лясковското село Джулюница, в района на гарата. \r\n\r\n В момента полицията установява дали падането е било инцидент, или мъжът умишлено е скочил от бързия влак, пътуващ по направление София-Варна. \r\n\r\n Сигнал за инцидента е получен на 29 август, вечерта около 21.30 часа. \r\nСпоред първоначалната информация, малко след село Джулюница е установено, че мъжът не е във влака, където по-рано е пътувал. В последствие е намерен в близост до гарата. \r\nПострадалият възрастен мъж незабавно е бил откаран е във великотърновската болница, където е оставен за лечение, без опасност за живота. Мъжът е от село в близост до София. \r\nПо случая е започнато досъдебно производство. \r\n \n\t\t\t\t\t\t", "date": "2018.08.30", "title": "УЖАСЯВАЩО! Мъж падна от влака София - Варна! Полицията разследва дали е било инцидент, или...."}
{"url": "http://www.bnews.bg/article/247846-parvite_dumi_na_nikolay_nankov_sled_razpita_v_natsionalnoto_sledstvie", "text": "\n Първият анализ на асфалта е показал, че е трябвало да се слагат съвсем друг вид материали, ще се използва чужда лаборатория, заяви пред журналисти министърът на регионалното развитие и благоустройството Николай Нанков след двучасов разпит в Националната следствена служба заради автобусната катастрофа край Своге, при който загинаха 17 души. \r\n\r\n \"Имахме много важен повод да сме тук в качеството си на свидетели и да съгласуваме момента, в който по официален път ще се вземат проби от визирания участък, за да може в максимално бърза степен да го ремонтираме. Входирахме подобно искане и тепърва ще се разбере кога ще започне взимането на проби. Един от участниците в консорциума вече е установил дефектите в своя участък, другият е депозирал вчера писмо в АПИ, че ще отстрани и дефектите в своя участък в на територията на София-област\", обясни Нанков, цитиран от \"Фокус\". \r\n\r\n Той допълни, че трафик камера, която се намира след мястото на инцидента, е отчела много интересни действия, но по думите му те са следствена тайна. \r\n \n\t\t\t\t\t\t", "date": "2018.08.30", "title": "Първите думи на Николай Нанков след разпита в Националното следствие!"}
{"url": "http://www.bnews.bg/article/247836-prokuraturata_zadalzhi_oblastniya_upravitel_na_burgas_da_proveri_zastroyavaneto_v_silistar", "text": "\n Окръжна прокуратура – Бургас се самосезира от журналистически материали и разпореди на Областния управител на Област Бургас да упражни инцидентен административен контрол над Решението на Общински съвет – Царево, с което е дадено одобрение за изработване на план за застрояване на парцел от 22 169 кв. м. в местността „Силистар“. \r\n\r\n Това решение е било взето на заседание на Общински съвет Царево, проведено на 24.08.2018г. \r\nУказано е при констатация на противозаконни действия да бъдат предприети необходимите незабавни мерки за отстраняването им. \r\n  \r\n \n\t\t\t\t\t\t", "date": "2018.08.30", "title": "Прокуратурата задължи областния управител на Бургас да провери застрояването в \"Силистар\""}
{"url": "http://www.bnews.bg/article/247837-razvodat_zapochna_ban_prekrati_mandata_na_shefa_na_sinoptitsite", "text": "\n Ръководството на БАН прекрати мандата на професор Христомир Брънзов като директор на Националния институт по метеорология и хидрология, съобщи БНР. \r\n\r\n В първи коментар пред \"Хоризонт\" той посочи, че това решение е било очаквано, както и че ръководство на института също ще се оттегли в знак на солидарност. \r\n\r\n Професор Брънзов беше категоричен, че отстраняването му е свързано с неговата подкрепа за протеста на синоптиците и хидролозите от последните месеци. Те настояват института да се отдели от БАН. \r\n\r\n \"За мен е странно, защото след като вчера стигнахме до споразумение в Министерски съвет, при министър-председателя, че вървим към един мирен път на разделяне между НИМХ и Българската академия на науките, за мен това е един много неразумен и нерационален ход. Малко ми прилича на едни времена: \"Има човек - има проблем. Няма човек - няма проблем\". Истината не е такава и мисля, че те скоро ще се убедят в това нещо\", коментира проф. Брънзов. \r\n\r\n В интервю за \"Хоризонт\" заместник-председателят на БАН Константин Хаджииванов обясни с какви мотиви е освободен директорът на Института по метеорология и хидрология Христомир Брънзов: \r\n\r\n \"Мотивите са неспазване на разпореждания на ръководните органи на БАН, уронване на престижа на Българската академия на науките и неспазване на нормативната уредба. Процедурата по изваждането на Института по метеорология и хидрология от БАН ще продължи след отстраняването на директора на института. Мога да ви кажа - това вече е малко мое лично мнение, по този начин се надяваме процедурата да протече по-леко\". \r\n \n\t\t\t\t\t\t", "date": "2018.08.30", "title": "Разводът започна: БАН прекрати мандата на шефа на синоптиците"}
{"url": "http://www.bnews.bg/article/247818-benovska_s_gnevno_pismo_do_narodnoto_sabranie_pita_bosiya_narushitel_na_patya_li_e", "text": "\n Журналистката от Канал 3 и Радио К2 Илиана Беновска изпрати писмо до председателя на Народното събрание Цвета Караянчева с питане, касаещо Николай Колев Босия. \r\n\r\n Публикуваме го без редакторска намеса: \r\n\r\n ОТВОРЕНО ПИСМО от „Радио К2“ До ПРЕДСЕДЕТЕЛЯ НА 44 НС Г-жа ЦВЕТА КАРАЯНЧЕВА \r\n\r\n До Временната комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство \r\n\r\n С председател СТАНИСЛАВ ИВАНОВ и членове АНДОН ДОНЧЕВ,АТАНАС СТОЯНОВ,ИВАНИ ВАНОВ,ИХСАН ХАЛИЛ \r\n\r\n копие \r\n\r\n До министъра на вътрешните работи г-н Валентин Радев \r\n\r\n Уважаеми господа народни представители, \r\n\r\n „Радио К2“,обществено-политическа медия, настояваме незабавно да изискате от министъра на вътрешните работи информация и да я огласите на първото си предстоящо заседание на гореспоменатата временна комисия за наличие или отсъствие на нарушения на правилата при шофиране от страна на г-н Николай Колев- Босия,заради чиято гладна стачка беше конституирана нарочна комисия в 44 НС. \r\n\r\n Уважаеми г-н министър на вътрешните работи , \r\n\r\n „Радио К2“,обществено-политическа медия, настояваме незабавно да сте в готовност да обезпечите и предоставите информация за наличие или отсъствие на нарушения на правилата при шофиране от страна на г-н Николай Колев- Босия,заради чиято гладна стачка беше конституирана нарочна комисия в 44 НС. Обръщаме се към Вас,защото - независимо от възможността да изискаме, като медия, тази информация от МВР по Закона за достъп до обществена информация - регламент GDPR / ОРЗД/ не ни позволява да я получим и огласим, защото съдържа лични данни. Народните представители имате възможност да получите справката за наличие или отсъствие на нарушения от г-н Босия в секретно деловодство или по друг начин, да я анализирате и да я огласите. \r\n\r\n Уважаема госпожо председател на 44 НС, \r\n\r\n „Радио К2“,обществено-политическа медия, молим да обезпечите условия народните представители от цитираната комисия да могат да получат, да се запознаят при съответните условия и да огласят информация за наличие или отсъствие на нарушения на правилата при шофиране от страна на г-н Николай Колев- Босия,заради чиято гладна стачка беше конституирана нарочна комисия в 44 НС . Мотивите ни да изискаме спешно да се прегледа и огласи тази чувствителна информация е предстоящото конституиране на държавен орган, който категорично да въведе законови правила и ефективен контрол за предотвратяване на смъртта по пътищата на родината ни. Основанията ни да търсим тази информация са в интерес на гражданите на България и законността. Вицепремиерът Томислав Дончев съобщи на пресконференция в МС, че спешно ще се създаде супер орган ,който ще прекрати категорично причините за смърт на пътя,но освен задължените по закон институции ще включва и НПО-та. Възникват много въпроси по този повод, но ще зададем само няколко: По какъв критериии ще бъдат определени тези НПО-та? Колко пари ще им бъдат делегирани и ще има ли условие, както е в цял свят, „Пари срещу успех“? Или това ще са нови „зелени“, които получават пари за прилепи, плъхове, къмпинги, планини и пр. „демократични“ правила не на реално законово основание , а на основание изнудване на МС чрез протести ? Кой ще е надзорния орган на този орган ? И защо ,отново ,трябва отговорността за контрола над този орган да е осъществявана от министър-председателя на България, а не от вицепремиер с този ресор или комисия в НС? Кои специализирани и свързани с темата организации ще бъдат в този орган и на какъв принцип ще бъдат избирани? Колко бързи и ефективни ще са мерките? Спираме до тук, за сега. И продължаваме по темата. На 16.08.18 г Босият заяви пред „Радио К2“, че някой трябва да „извади“документи за неговите нарушения. \r\n\r\n Ето, публикуваната на много места, стенограма. \r\n\r\n „Радио К2”: Г-н Босия, карал ли сте в нетрезво състояние и отнемана ли Ви е книжката за алкохол? Интервю на „Радио К2” с Николай Колев – Босия от 13 август 2018 г. „Радио К2”: Г-н Колев, Вие се осмелявате да държите тон на Народното събрание и на Министерски съвет ... Николай Колев – Босия: Моля, на кого? \r\n\r\n „Радио К2”: Имате искания към тях, които искате да бъдат удовлетворени и беше направена специална комисия. Николай Колев – Босия: Какво значи „си позволявам”? \r\n\r\n „Радио К2”: Не, да Ви попитам Вие какъв шофьор сте, примерен шофьор ли сте? Имате ли нарушения? Вярно ли е, че сте карали в нетрезво състояние и Ви е отнемана книжката за алкохол? Николай Колев \r\n\r\n – Босия: Не е вярно, категорично! Нека да извадят този документ! \r\n\r\n „Радио К2”: Може ли да го докажете с документи? Николай Колев \r\n\r\n – Босия: Защо аз да го доказвам. Този, който ме обвинява, трябва да го доказва! \r\n\r\n „Радио К2”: Вие казвате, че никога не сте шофирал в нетрезво състояние? Николай Колев – Босия: Никога! „Радио К2”: А други нарушения имате ли? Николай Колев \r\n\r\n – Босия: Никога не съм карал в нетрезво състояние! Имам нарушения за неправилно паркиране и за превишена скорост! Ето и стенограма от интервю от същата дата, публикувано в много медии, с председателя на комисията Станислав Иванов. \r\n\r\n „Радио К2”:  Станислав Иванов, на Босия му е отнемана книжката за по 6 месеца за алкохол, коментар? Интервю на „Радио К2” със Станислав Иванов от ГЕРБ от 13 август 2018 г. \r\n\r\n „Радио К2”: Г-н Иванов, каква беше целта на създаването на комисията за купените книжки – да се удовлетворят желанията на Николай Колев – Босия, който обяви гладна стачка или да се реши проблема и възможно ли е това? Станислав Иванов: Част от нашето желание е да се реши проблема, работим от години. Знаете, че от 2016-та година има т.нар. „Бели стаи” при теоретичните изпити, които мисля, че донякъде, гарантират, поне по мои данни, в огромна степен решаване на проблема, говоря за към 100% решаване на проблема. С изключение на това, което тази седмица разбрахме за Бургас, но там става въпрос за друг тип престъпление, което не касае компетенциите на МТИТС. Така че МТИТС си е свършило работата, но предвид медийни интереси, не само медийния интерес, но и интереса на обществото към този проблем, защото знаем, че този проблем съществуваше години наред и обществото, което може би не е запознато с това какво сме направили, затова създадохме тази комисия, за да изясним тази ситуация, да представим всички факти и обстоятелства, с които в момента разполагаме и те да придобият известност. \r\n\r\n „Радио К2”: А Вие, като председател на комисията, запознат ли сте с факта, че на Николай Колев – Босия на няколко пъти му е отнемана книжката за по шест месеца за злоупотреба с алкохол и каране в нетрезво състояние? \r\n\r\n Станислав Иванов: Не, не съм запознат. Чух за такива съмнения, но след като не съм видял нищо черно на бяло не мога да коментирам тези факти. „Радио К2”: Защо не го попитате него самия, нали вие създадохте тази комисия, за да отговорите на неговите молби и очаквания, а нямате обратна връзка с него? \r\n\r\n Станислав Иванов: Аз нямам наистина обратна връзка с него и не искам да имам, тъй като нашата комисия проверява всички факти и обстоятелства, които съществуват към ден днешен. Повечето сигнали са подадени до ГДБОП. Както знаете, отново ще се върна на случая миналата седмица в Бургас, там бяха упреквани хора от ИААД. Оказа се, че няма такова нещо, сигналите са подадени от ИААД и са работени от полицията, защото те са разследващият орган, който има правото да извършва такива действия по разследване. Затова аз пак казвам, че тази комисия не е създадена конкретно за г-н Николай Колев, тъй като той повдигна една тема, която е доста пиперлива, ако мога така да се изразя, по отношение купуването на книжки, която пак казвам е съществувала и преди години. Ние решихме да създадем тази комисия, да представим всички факти пред обществото, за да е спокойно обществото, че вече не могат да се купуват теоретични изпити до ден днешен. С изключение, пак казвам, на пробитата схема в Бургас, но там става въпрос за друг вид престъпление. \r\n\r\n „Радио К2”: Но редно ли е човек като Николай Колев – Босия, който шофира в нетрезво състояние и му е отнемана книжката за това за по 6 месеца, да дава тон на Народното събрание, на Министерски съвет и изобщо на държавата как да си върши работата? \r\n\r\n Станислав Иванов: Вижте, тук се преплитат малко нещата. Отново казвам, че комисията не е създадена заради г-н Колев, комисията е създадена със съвсем друга цел. Мисля, че комисията си върши работата, днес ще изслушаме изпълнителния директор на ИААД, който ще отговори на въпроси, които са ни изпратени по имейла. Мисля, че ще бъде интересна комисията, надявам се, че ще протече в спокойна атмосфера, както и предишните две комисии, и да се запознаем с всички факти, които ще ни бъдат предоставени от изпълнителния директор. \r\n\r\n „Радио К2”: Казвате, че комисията не е създадена заради Босия, обаче неговия пример взима нови последователи и неговата гладна стачка сега се пренася в служителите на Български пощи, които обявиха гладна стачка. Те пък от своя страна са подстрекавани от БСП и от един синдикат „Защита” от Красимир Митов, който е близък до БСП. Казвам „близък”, защото той беше на Бузлуджа, скандираше, че неговият синдикат „ще омете правителството”, заканваше се, казваше, че депутатите са идиоти, цитирам го и цитирам още – даваше съвети на Корнелия Нинова „мачкай Корнелия, покажи им как се прави”. Вашият коментар? \r\n\r\n Станислав Иванов: Не искам да коментирам изказвания, които първо не съм чул ... \r\n\r\n „Радио К2”: Но тях ги има във видеоклипове, на Бузлуджа са излъчени директно! Станислав Иванов: Има ги, но просто не съм ги видял аз. Това е недопустимо да се говори така, ако ме питате по-общо да изразя своето мнение. Недопустимо е да се говори за омитане на правителство, Народно събрание и т.н. Ние сме правова държава, ние сме парламентарна република. След като са гласували повечето хора, български граждани за ПП ГЕРБ, мисля, че е редно да се даде шанс държавата да се управлява от избраниците на народа. Ако има избори и изборите покажат нещо различно, тогава може и да се говори за друго правителство. Но към момента, след като правителството е избрано от Народното събрание, а Народното събрание е избрано от суверена българския народ, аз не виждам какви други приказки могат да се говорят по отношение на това. \r\n\r\n „Радио К2”: И да Ви попитам днес вече за работата на комисията, ще изслушвате шефа на ДАИ, въпреки че Народното събрание е в отпуск, вашата комисия не почива, ще продължи ли да заседава и през лятото, кога трябва да приключи дейност и какво се очаква от нея? \r\n\r\n Станислав Иванов: Комисията беше създадена за един месец, в едномесечен срок трябваше да приключи дейността си. Тъй като в момента не текат сроковете на Народното събрание, които касаят комисиите, но ние с колегите преценихме, чухме се, разбрахме се да се срещнем днес, за да изслушаме изпълнителния директор на ИААД. След това в началото на септември да направим още едно заседание най-малко, което ще бъде за съставяне на доклад на комисията. Но тъй като времето ни притиска, аз казах преди малко, че не текат сроковете сега, но е хубаво да бъде чут г-н Дамян Войновски и затова предложих на колегите да го направим именно по време на почивката и това нещо ни беше разрешено от председателката на Народното събрание, която трябваше, все пак, да даде своята санкция за това. Имаме разрешението на председателя и мисля, че това заседание ще бъде доста ползотворно, защото ако не изпълнителният директор, не зная кой друг може да предостави цялата информация по отношение на случващото се в ИААД.“ От горните текстовете става ясно ,че Босият няма сам да разкрие досието си като шофьор, а председателят на нарочната комисия, конституирана по искане на Босия, не е изискал подобна информация за протестиращото лице. За нас, избирателите , е важно да узнаем,дали, всеки гражданин можа да принуждава с глад НС да съставя комисии. И,дали, се проверява предварително или в хода на работата има ли морално право лицето Босият да пледира за спазване на законите , ако сам той ги е нарушавал. Коментарът и бързите действия оставяме на Вас. За сега. \r\n\r\n Илиана Беновска, с уважение   \r\n  \r\n \n\t\t\t\t\t\t", "date": "2018.08.30", "title": "БЕНОВСКА С ГНЕВНО ПИСМО ДО НАРОДНОТО СЪБРАНИЕ! Пита Босия нарушител на пътя ли е!\r\n"}
{"url": "http://www.bnews.bg/article/247791-chalgadzhiyka_se_pravi_na_tedi_katsarova", "text": "\n Фолк певицата Татяна копира имиджа на Теди Кацарова, с когото тя нашумя преди повече от 14 години, когато дебютира с хитовете си Baby Don't Hurt Me и I Miss You, легален кавър по Хадауей. Става въпрос за африканските плитки, които се върнаха на мода миналото лято, а това вече се водеха демоде. С такъв имидж тръгна и кариерата на гласовитата Лейди Би през 90-те, припомнят запознати.  \r\n\r\n Напористата изпълнителка от лекия жанр - Татяна обаче е решила да възроди модата на плитките това лято. В социалната мрежа тя показа прическата си, която донякъде сваля и от възрастта й, правейки я по-млада. Уви обаче докато сменя имидж след имидж, Татяна не прави хит след хит., което е по-важно. Последното й парче \"Мамасита\" донякъде стигна в плейлистите на феновете на чалгата, но пайнерката така и не може да се нареди сред топ певиците в компанията. Затова пък може да се похвали, че е пяла на концерт, в който е участвала турската мега звезда Сердар Ортач. Но колежката й Емануела пък направи дует с нея доста преди това събитие да се случи, пише Хотнюз. \r\n \n\t\t\t\t\t\t", "date": "2018.08.30", "title": "Чалгаджийка се прави на Теди Кацарова"}
{"url": "http://www.bnews.bg/article/247820-vapreki_zhestokite_kritiki_ministerstvoto_na_zemedelieto_izgradi_telenata_ograda_sreshtu_afrikanskata_chuma", "text": "\n Според голяма част от българските граждани това са напразно пръснати хиляди левове, с които отново са се облагодетелствали определени хора. Още при представянето на идеята и проекта на телената ограда социалната мрежа избухна с подигравки срещу министъра на земеделието. \r\n\r\n Появиха се стотици видеоклипове, от които ясно се виждаше, че телената ограда няма как да спре разгонените нерези. \r\n\r\n Въпреки всичко, министерството хвърли хиляди левове и изгради 133 километрова телена ограда. Припомняме, че преградното съоръжение по южната \r\nни граница също трябваше да предпазва животните от заразни и опасни болести, но в крайна сметка хиляди овце и кози в Странджа бяха избити с мотива че са болни от чума. \r\n\r\n Оказа се, че защитното съоръжение, което в последствие получи народното име \"великата ограда\" не изпълнява и основната си функция да спира мигрантите. \r\n\r\n През последните дни гранична полиция почти ежедневно залавя големи групи мигранти преминали безпроблемно \"великата ограда\". И докато мигрантите могат да бъдат задържани от граничарите интересно как министъра на земеделието смята да задържа преминалите телената ограда диви прасета приносители на зарази и чума? \r\n  \r\n \n\t\t\t\t\t\t", "date": "2018.08.30", "title": "Въпреки жестоките критики, министерството на земеделието изгради телената ограда срещу африканската чума!\r\n"}
{"url": "http://www.bnews.bg/article/247819-dashteryata_na_aneliya_kloning_na_nikoleta_lozanova", "text": "\n Изправена коса с екстеншъни, надути устни, огромни мигли и оформени големи вежди изграждат визията на 14-годишната чалга наследничка, която поразително прилича на 30-годишната силиконка. \r\n\r\n Рожбата от любовта на Анелия с бизнесмена Коко Динев изглежда много по-голяма за възрастта си, като трудно някой може да предположи, че е осмокласничка, ако я срещне в тъмното. \r\n\r\n Скандалната визия на Ивон предизвика вълна от негативни коментари. \"Анелия, ти беше и си певицата с най-премерен и скромен стил и на дрехи, и на грим. Ти беше дълги години без никакви подобрения, най-естествено красива. Защо си й позволила да изглежда така! Нищо от този живот няма да я подмине, защото е красиво дете. Но на тези години е недопустимо да й позволяваш да изглежда така!\", разгневи се почитателка на чалгарката. \r\n\r\n \"Ужас! Като малка беше толкова красиво дете, а сега прилича на зомби. Анелия как можа да допусне това?!\", добавя друга, загубила ума и дума последователка на изпълнителката. \r\n\r\n Още преди няколко месеца Ивон се показа в новия си вид и още тогава обра негативните мнения, че момиче на 14 години не може да изглежда по този безумен начин. Тежките гримове и подобрения я състаряват и тя няма нищо общо с връстниците си, пише \"България Днес\". \r\n\r\n Анелия твърди, че наследницата й не се е подлагала на никакви интервенции за уголемяване на устните. \r\n\r\n \"Не бих й позволила подобно нещо и в това съм категорична. Ивон е в такава възраст, в която й е интересно да се гримира и експериментира. Естествено, не ходи на училище по този начин. Тя е на 14 години и заедно с нейните съученички следят инстаграм и виждат как изглеждат световните звезди. Но това е напълно нормално за момичета, които са в осми клас. Няма как да тормозя детето си само защото някой е взел нейна снимка и я е коментирал. За мен много по-важно е да говоря с нея за образованието й и нещата, с които тепърва ще се сблъсква Ц наркотици, полов живот\", коментира чалгарката. \r\n\r\n Като по-малка Ивон беше пухкава и притеснително дете, което придружаваше майка си по-големите концерти, но не се престрашаваше да демонстрира самочувствие. С навлизането в пубертета поведението й коренно се променило и тя вече има усещането, че е прихванала от звездната слава на майка си. Все още няма официална информация дали тийнейджърката си има гадже, но ако продължава така смело да пуска снимки, няма да е изненадващо, ако се похвали с някой младеж, който да се радва на устните й. А нищо чудно и да продължи с експериментите на визията си и да изненада с още някои екзотични подобрения. \r\n \n\t\t\t\t\t\t", "date": "2018.08.30", "title": "Дъщерята на Анелия - клонинг на Николета Лозанова"}
{"url": "http://www.bnews.bg/article/247848-stolichna_obshtina_otryaza_prevozvach_po_liniyata_sofiya_plovdiv", "text": "\n Столичната община прекрати договора на \"Витоша Експрес\" за обслужване на линията София - Пловдив. \r\n\r\n Стотици хора, пътуващи по направлението, днес бяха принудени да търсят алтернативни варианти за придвижване. Причината е прекратеният договор от страна на Столичната община с една от фирмите, обслужващи това направление - \"Витоша Експрес\". Тази сутрин четири автобуса на превозвача не са потеглили от София за Пловдив. \r\n\r\n В следобедните часове няма да бъдат изпълнявани и курсовете на кръгъл час от Пловдив за столицата, предаде БНР. \r\n \n\t\t\t\t\t\t", "date": "2018.08.30", "title": "Столична община отряза превозвач по линията София - Пловдив"}
{"url": "http://www.bnews.bg/article/247766-esmer_ne_se_razdelya_s_dzhizasa", "text": "\n Бракът на Благой Георгиев и Есмер Омерова може да е в миналото, но не и чувствата на рускинята, която явно не може да прежали бившия халф. \r\n\r\n Затова говори един простичък факт.  Танцьорката не се разделя с името на бившия си съпруг. То остава изписано на тялото й. Есмер така и не заличи татуировката, която направи в знак на любов към Джизъса. \r\nИмето на футболиста е изписано на ключицата нас дясната й гърда. Мнозина очакваха Есмер да я заличи напълно или да я промени след развода им. За изненада на всички това не се случи. Дори на последните снимки от това лято надписът се вижда ясно. Нейни фенове предположиха, че тя така и не може да преживее края на връзката им. Някой стигат и по-далеч, смятайки, че рускинята още се надява да се съберат отново. Засега не е ясно какво се случва с нейното име, който Благо си татуира на бедрото, пише „Телеграф“. \r\n \n\t\t\t\t\t\t", "date": "2018.08.30", "title": "Есмер не се разделя с Джизъса"}
{"url": "http://www.bnews.bg/article/247845-izvanredno_eto_koi_sa_razpitanite_v_natsionalnoto_sledstvie_remontat_na_patya_kray_svoge_se_otlaga_za", "text": "\n \r\nДнес, 30.08.2018 г., действията по разследване на тежкото произшествие на пътя Своге – София продължават с разпити на свидетели. В Националната следствена служба са разпитани 20-те членове на Държавната приемателна комисия, извършила окончателното приемане на пътя след ремонта му, съобщиха от прокуратурата. \r\n\r\n Те са представители на различни институции - Агенция „Пътна инфраструктура“, Областно пътно управление, МВР, РИОСВ-София и РИОСВ-Враца, Районните \r\nслужби „Пожарна безопасност и защита на населението“ в Мездра и Своге, Столична община, общините Мездра и Своге, както и представители на фирмите, осъществявали проектирането, инженерния надзор и изпълнението на пътя - ДЗЗД „ТРЕЙС-СВОГЕ“, „Виа-План“ ЕООД, „Пътконсулт 2000“, „Мотт Макдоналд лимитид“. Като свидетели са разпитани също министъра на регионалното развитие и благоустройството Николай Ненков и председателя на Управителния съвет на Агенция \"Пътна инфраструктура\" Светослав Глосов. \r\n\r\n Органите на досъдебното производство са получили искане от Агенция „Пътна инфраструктура“ за започване на ремонт на пътния участък, в който настъпи произшествието. Такова разрешение няма да бъде дадено преди от пътната настилка на това място да бъдат иззети по реда на НПК проби, които \r\nда бъдат ползвани при експертизи за установяване на състоянието, състава и начина на изпълнение на асфалтовия път. \r\n\r\n Утре, 31.08.2018 г., такива проби ще бъдат иззети от следователи от Националната следствена служба, чрез съответни технически средства, в рамките на оглед, който ще започне в 10,00 ч. \r\n\r\n Провеждането на огледа и вземането на проби /образци/ от настилката на пътя ще причини временно затруднение при движението. На АПИ и МВР е възложено създаването на необходимата организация за това и оповестяването й. Започването на ремонт на пътния участък ще бъде разрешено без каквото и \r\nда е забавяне, но само след вземането на проби от настилката на конкретния пътен участък. \r\n  \r\n \n\t\t\t\t\t\t", "date": "2018.08.30", "title": "Извънредно: Ето кои са разпитаните в Националното следствие! Ремонтът на пътя край Своге се отлага за ... "}
{"url": "http://www.bnews.bg/article/247826-krisko_bramchi_s_dzhip_za_200_bona_na_slanchaka", "text": "\n Мощен звяр за 200 бона яхна Криско. Изпълнителят брои сериозната сума за един от последните модели джипове на „Мерцедес“. \r\n\r\n Возилото, което е черен мат, разполага с всички ултрамодерни технологии и е пълно с екстри. Справка на „България Днес“ показа, че подобен модел „Мерцедес“ и с конкретно такъв тунинг струва повече от 200 000 лева. Със сигурност Криско дава цялата сума накуп, а не купува на лизинг. Изпълнителят е най-вървеждният и продаван в последните няколко години и само за месец той вади повече от 100 бона, така че умопомрачителната сума изобщо не е проблем за габровеца. \r\n\r\n Криско купува джипа си преди няколко месеца и още не може да му се нарадва. Из софийските улици рапърът бръмчи със звяра и на всеки светофар дава мръсна газ. Певецът сам управлява тузарския си джип и не използва шофьор. През летния сезон певецът живее в Слънчев бряг и всеки ден той може да бъде засечен около Какаовия плаж с новата си придобивка. \r\n\r\n Преди две години параците на изданието засякоха Криско отново с джип на любимата му марка „Мерцедес“. Тогава той брои „скромните“ 100 000 лева за возилото, което той вече продаде и замени с още по-ново и по-скъпо. \r\n \n\t\t\t\t\t\t", "date": "2018.08.30", "title": "Криско бръмчи с джип за 200 бона на Слънчака"}
{"url": "http://www.bnews.bg/article/247841-prehvarlyane_na_topkata_treys_grup_obvini_api_za_katastrofata_kray_svoge", "text": "\n Проектът за трасето край Своге, на което стана тежката автобусна катастрофа със 17 загинали, е изготвен от АПИ. \r\n\r\n Това написа до медиите в писмо \"Трейс груп\". \r\n\r\n \"Договорът за изпълнение на проекта е сключен по Договорни условия за изграждане на строителни и инженерни работи, проектирани от Възложителя. Участници в проекта са Възложителят - в лицето на АПИ, Фирма \"Инженер\", представляваща и гарантираща интересите на държавата в процеса - в този случай тази функция се изпълнява от \"Мот Макдоналд\", известна британска инженерингова компания, Изпълнител, Надзор и Проектант\", посочват от \"Трейс груп\" \r\n\r\n В писмото пише още, че проектът за определен път се предоставя вече одобрен от Възложителя на Инженера и Изпълнителя. От фирмата посочват още, че в конкретния случай това е извършено съгласно договорните условия. \r\n\r\n От \"Трейс груп\" коментират и данните, че АПИ многократно са ги сигнализирали за проблеми с пътя и посочват, че когато са получавали \"кореспонденция, коректно адресирана съобразно изискванията на договорните условия\", са реагирали \"съобразно предписанията на договора\". \r\n\r\n \"Ние сме отстранили всички безспорни претенции по гаранционната ни отговорност, които са били коректно претендирани съгласно договорните условия\", пишат от \"Трейс груп\". \r\n\r\n В момента в столичното следствие се водят разпити на служители на Пътната агенция, които имат някакъв досег с контрола по изпълнението на проекта на пътя към Своге. Призован е и регионалният министър Николай Нанков, който също в момента дава показания. На този етап се знае, че ще бъдат разпитани и бившите директори на АПИ Лазар Лазаров и Дончо Атнанасов.  \r\n\r\n . \r\n \n\t\t\t\t\t\t", "date": "2018.08.30", "title": "Прехвърляне на топката: \"Трейс груп\" обвини АПИ за катастрофата край Своге"}
{"url": "http://www.bnews.bg/article/247813-kakvo_vreme_ni_ochakva_dnes", "text": "\n Времето днес ще бъде слънчево. В Източна България ще духа до умерен североизточен вятър. Максималните температури ще са между 28 и 33 градуса, в София - около 28 градуса.  \r\n\r\n Над Черноморието ще бъде слънчево с до умерен североизточен вятър. Максималните температури ще са между 27 и 29 градуса, а температурата на морската вода ще е 26-27 градуса. \r\n\r\n Вълнението на морето ще бъде 2-3 бала. Над планините ще духа слаб, по най-високите върхове - до умерен, северен вятър. \r\n\r\n Максималната температура на височина 1200 метра ще е около 22 градуса, на 2000 метра - около 15 градуса. \r\n \n\t\t\t\t\t\t", "date": "2018.08.30", "title": "Какво време ни очаква днес?"}
{"url": "http://www.bnews.bg/article/247800-chernata_zlatka_spodeli_dietata_si", "text": "\n Златка Димитрова е истински шампион, що се отнася до влизане в перфектна форма след раждането. Освен, че от години тренира изключително много, плеймейтката спазва и стриктен режим на хранене. В момента Злати отново е на диета, макар да изглежда повече от прекрасно. Тя с охота сподели с почитателите си какво точно прави. “Както повечето от вас знаят хранителния режим е индивидуален според това, какво цели човек: да сваля килограми, да чисти мазнини, да качва мускулна маса. Моят режим е по-скоро да чисти мазнини. Важно е да се спазва стриктно, за да има ефект. Този режим го правя в момента 30 дни,” признава Димитрова. Тя споделя, че през ден прави аеробни упражнения с ластици, и кардио, не повече от 40 мин. \r\n\r\n Ето и диетата й: Закуска (до 8-8:30 ч.): – мюсли и всички видове семена с кисело мляко или вода и плодове; или – яйца, бадеми, краставици/домат, авокадо, парче месо. \r\n\r\n Закуска (около 11 ч.): – банан, малко бадеми или протеинов шейк… \r\n\r\n Обяд: въглехидрат, може и без месо; или – риба + салата, месо + салата, сладък картоф. \r\n\r\n Следобедна закуска: – банан, малко бадеми или протеинов шейк \r\n\r\n Вечеря: – салата + месо или морски дарове или – салата + риба. Да не се сменят храните, за да свикне организма с тях и така ще ги усвоява по-лесно и няма да се трупа! Пие се по 2-3 л вода на ден, без алкохол, газирано, сладко, тестено и мазно! източник:.missbloom.bg \r\n  \r\n \n\t\t\t\t\t\t", "date": "2018.08.30", "title": "Черната Златка сподели диетата си "}
{"url": "http://www.bnews.bg/article/247814-skandalno_razkritie_laboratoriyata_testvala_kachestvoto_na_asfalta_kray_svoge_e_sobstvenost_na_izpalnitelya", "text": "\n Лабораторията, изследвала качеството на асфалта на пътя край Своге, където стана тежката катастрофа, е част от структурата на \"Трейс Груп\" - фирмата, правила ремонт на пътя.  \r\n\r\n Частната лаборатория, удостоверила качеството на асфалта, е собственост на \"Пи Ес Ай\" Стара Загора, съобщи bTV, позовавайки се на свои източници. На интернет страницата на фирмата пък се казва, че \"Пи Ес Ай\" е \"водеща компания в структурата на „Трейс Груп Холд\". \r\n\r\n Председател на Съвета на директорите към онзи момент е бил Галин Михайлов - син на председателя на Надзорния съвет на \"Трейс Груп Холд\". \r\n\r\n Регионалният министър Николай Нанков обяви вчера, че в състава на асфалта има недопустим материал - варовик. С времето варовикът има склонност да се полира, затова не трябва да присъства в състава на асфалта. \r\n\r\n Според началника на лабораторията Стоян Карабашев варовикът е неделима част от асфалта. Той допълни, че щом в протокола е записано, че асфалтът е бил качествен, значи наистина е бил.  \r\n\r\n   \r\n \n\t\t\t\t\t\t", "date": "2018.08.30", "title": "СКАНДАЛНО РАЗКРИТИЕ! Лабораторията, тествала качеството на асфалта край Своге, е собственост на изпълнителя"}
{"url": "http://www.bnews.bg/article/247815-ot_poslednite_minuti_vse_oshte_ima_opasnost_za_zhivota_na_nay_tezhko_postradalite_pri_katastrofata_kray_svoge", "text": "\n Най-тежко пострадалите пациенти при катастрофата край Своге, все още са апаратна вентилация, с опасност за живота. Все още се интубирани. Днес ще се направят снимки, за да се реши дали трябва да бъдат преместени от реанимация. Това каза пред журналисти директорът на УМБАЛСМ \"Пирогов\" проф. Асен Балтов. \r\n\r\n От думите му стана ясно, че състоянието на една от тях се подобрява леко. Вчера беше оперирана пациентката с фрактура на таза. Тя се чувства добре и е контактна. \r\n\r\n Консилиум от лекари днес ще реши дали една от пострадалите да бъде изписана днес. \r\n\r\n Той коментира и инцидентът с 13-годишно дете, пострадало в София. „Детето е преминало през счупена витрина. То е настанено в детска реанимация. Възстановена е главната артерия. Ръката е топла и се движи. Вчера бе дарена кръв и към момента не се налага кръводарителска акция“. \r\n \n\t\t\t\t\t\t", "date": "2018.08.30", "title": "OТ ПОСЛЕДНИТЕ МИНУТИ! Все още има опасност за живота на най-тежко пострадалите при катастрофата край Своге"}
{"url": "http://www.bnews.bg/article/247816-uzhasyavashta_statistika_edin_chovek_umira_na_1000_bolni_ot_morbili", "text": "\n От началото на годината досега имаме два пъти повече случаи в Европа на дребна шарка (морбили), отколкото през миналата година по същото време. На 1 000 болни от инфекцията умира един човек след усложнения от вируса. \r\n\r\n Болестта е опасна, защото след години може да се развие тежка инфекция. Това обяви проф. д-р Тодор Кантарджиев, директор на Националния център по заразни и паразитни болести и национален консултант по микробиология пред bTV. \r\n\r\n Проблемът е във ваксините и заради не пълното ваксационно покритие. Моноваксина само за морбили в България няма, изрази съжаление лекарят и допълни, че се слага триваксина, която се слага на 12-месечни и 12-годишни деца. \r\n\r\n От 2017 г. има една повишена заболяемост от морбили във всички страни членки на ЕС и в почти всички европейски държави, изрази съжаление проф. Кантарджиев. \r\n\r\n Според него проблемът се корени в това, че родителите не водят децата си да бъдат ваксинирани. Той призова родителите на малките деца да ги водят на ваксинация на всеки 13 месеца, а 13-14 годишните поне веднъж в годината. \r\n\r\n Лекарят призова родителите на всички деца под 1-годишна възраст, които не са имунизирани, да не бъдат водени в страни, където има морбили - Гърция, Румъния и Сърбия. \r\n\r\n Относно западнонилската треска проф. Кантардижев отбеляза, че се предава чрез комари, които масово ги имаме. Той обясни, че такава треска възниква обикновено в големи градове, където има много хора и много комари, защото започнат ли да умират птици, започва да има треска, която чрез комарите се пренася по хората. \r\n\r\n Ако се засегне мозъкът, симптомите са очевадни, изтъкна проф. Кантардижев \r\n\r\n Той успокои, че в България все още няма симптоми на западнонилската треста. \r\n\r\n Инфекциите на мръсните ръце, бактериите и мръсната вода ни вредят най-много, изтъкна лекарят на въпрос какво най-често ни мъчи през лятото \r\n\r\n   \r\n\r\n   \r\n \n\t\t\t\t\t\t", "date": "2018.08.30", "title": "УЖАСЯВАЩА СТАТИСТИКА! Един човек умира на 1000 болни от морбили\r\n"}
{"url": "http://www.bnews.bg/article/247799-vizhte_limuzinata_na_putin", "text": "\n Новата кола на руския президент Владимир Путин бе представена официално на обществеността в московски салон за автомобили. \r\nПутин вече се вози в „Aurus Senat”. \r\n \n\t\t\t\t\t\t", "date": "2018.08.30", "title": "Вижте лимузината на Путин "}
{"url": "http://www.bnews.bg/article/247817-advokatat_na_shofyora_narochi_darzhavata_za_vinovnik_za_tragediyata_kray_svoge", "text": "\n Шофьорът Григор Григоров, който управляваше автобуса при трагичния инцидент край Своге, няма ясни спомени за самия инцидент, а е видял само колите в насрещното и се е освестил след него. Той си спомня само думите \"гледай ги тия, карат като луди\". \r\n\r\n Той няма вина за катастрофата, а държавата е виновна за случилото се. Това обяви адвокатът му Христо Ботев пред bTV. \r\n\r\n Адвокатът описа клиента си като човек, който рядко водил дълги разговори по време на път, но в случая той не си спомня дали е говорил с някого или не. \r\n\r\n Автобусът е имал колани и Григоров е предупредил пътниците да си ги сложат, поясни защитникът на шофьора и добави, че днес ще се види с него. \r\n\r\n Картината от тежката катастрофа край Своге му е пред очите и няма как да не е. Опитах се да го успокоя, защото от една трагедия не трябва да се правят повече трагедии, уточни Ботев. \r\n\r\n Григоров е имал намерение да се самоубие, дори бях помолен да обърна внимание на такива намерения, изтъкна адвокатът му. \r\n\r\n Той допълни, че няма категорични данни, че шофьорът на автобуса е карал с превишена скорост. Обвинението се гради въз основа на показанията на изследванията на тахографа, които не са достатъчни, стана ясно от думите на адвоката му. \r\n\r\n Адвокат Христо Ботев отчете, че наистина има пропуск в това, че автобусът не е минал технически преглед, но пък за сметка на това автотехническата експертиза показала, че автобусът е технически изправен. \r\n\r\n Относно здравословното му състояние адвокатът отбеляза, че подзащитният му е с физически травми и е трудно подвижен. Ако се работи по всички направления, делото би продължило с години, смята той. \r\n\r\n Адвокат Христо Ботев призова да излезе самата истина наяве и ако той има вина, да си понесе конкретната вина, а не всички други. Той призова всички пътни институции да вземат мерки, за да не се случват повече такива неща. \r\n\r\n   \r\n \n\t\t\t\t\t\t", "date": "2018.08.30", "title": "Адвокатът на шофьора нарочи държавата за виновник за трагедията край Своге"}
{"url": "http://www.bnews.bg/article/247828-otsenka_balgarite_postaviha_sreden_na_patishtata_u_nas", "text": "\n Среден 3.15 е оценката на българите за пътищата у нас, като цяло, по познатата от училище шестобална система. \r\n\r\n Оценката е получена в началото на август, седмици преди трагедията край Своге. 38% смятат, че пътищата у нас в последните няколко години стават по-лоши, 30% не намират промяна, 27% казват, че пътищата стават по-добри, а 5% не могат да преценят. Всичко това очертава по-скоро негативна картина. \r\n\r\n Данните са от Политическия и икономически индекс на „Галъп интернешънъл“. Изследването е проведено между 3 и 10 август сред 822 души, т.е. две седмици преди последния трагичен инцидент край Своге. \r\n\r\n Оказва се, че онези, които виждат негативна промяна по отношение на пътищата у нас в последните години, са повече. Ако към тях добавим и онези, които не виждат промяна, се получава сериозен дял на хора, които не намират развитие в последните години. Всичко това свидетелства за тревожна структура на масовото съзнание. Дори и да отчетем традиционния негативизъм по инерция, който се проявява в такива изследвания, картината остава достатъчно обезпокоителна и тя вероятно ще стане още по-обезпокоителна след последния инцидент. \r\n\r\n Отговорите, разбира се, са и партийно оцветени и привържениците на управляващите са по-благосклонни, а сред симпатизантите на опозицията и сред дистанцираните от политическия процес мненията са осезаемо по-критични. Но заедно с партийността, личат, разбира се, комплексни фактори, като разликите според типа населено място и свързаните с тях разлики във възрастта и материалния статус, например. Различните места в страната имат и различаващо се качество на пътната мрежа. Както може да се очаква, хората с по-неблагоприятна социална перспектива (с по-ниски доходи и образование, в по-малки населени места и на по-висока възраст) са и по-критични – не само по темата с пътищата, но и въобще към политиките на институциите. Например, единствено в столицата еднакви дялове хора виждат позитивно и негативното развитие. На останалите места позитивните оценки са чувствително по-малко от негативните. \r\n\r\n Същите тенденции са отчетени и когато респондентите са били помолени да дадат цялостна оценка за пътищата у нас по познатата шестобална система. Около една трета дават двойка, а под 1% са онези, които поставят шестица. Обобщената оценка е 3.15. \r\n\r\n   \r\n\r\n   \r\n \n\t\t\t\t\t\t", "date": "2018.08.30", "title": "OЦЕНКА! Българите поставиха СРЕДЕН на пътищата у нас!"}
{"url": "http://www.bnews.bg/article/247834-pochina_golyama_zvezda_na_ruskata_estrada", "text": "\n Руският естраден певец и депутат от думата Йосиф Кобзон почина на 80-годишна възраст. Това е съобщил за \"Интерфакс\" помощник на съпругата му, предадоха руските медии. \r\n\r\n Кобзон, който бе диагностициран с рак през 2005 г., е в болница от края на миналия месец. Докторите казаха при постъпването му, че състоянието му е стабилно, но тежко. \r\n\r\n \r\n\r\n През 2015 г. Кобзон влезе в списък със санкционирани от Евросъюза руснаци заради кризата в Украйна. Последните му изяви разбуниха духове в България. Две от трите му изпълнения в страната през 2014 г. бяха по покана на политически партии, като в първия случай \"Атака\" бе сред организаторите, а във втория в Стара Загора - главният организатор. \r\n\r\n Отвъд политическите си пристрастия и твърдата позиция по въпроси като украинския конфликт Кобзон обаче бе един от най-известните съветски изпълнители. Роден на 11 септември 1937 г., на територията на днешна Украйна, той се прочува през 60-те г., след като негови изпълнения започват да звучат по радиото. \r\n\r\n Като ученик Кобзон се увлича по бокса и е шампион на Украйна сред юношите, но музиката не му е безразлична - твърди, че е изпълнявал два пъти пред Йосиф Сталин. Кариерата му на изпълнител започва малко по-късно, след като в армията, където в ансамбъла на Закавказкия военен окръг за пръв път посещава уроци по пеене. \r\n\r\n Кобзон става народен артист на СССР през 1987 г. През 1990 г. стана депутат от Върховния съвет на Съветския съюз, а 7 г. по-късно за пръв път влезе в Думата. \r\n \n\t\t\t\t\t\t", "date": "2018.08.30", "title": "Почина голяма звезда на руската естрада "}
{"url": "http://www.bnews.bg/article/247832-madona_shokira_mrezhata_s_tazi_snimka", "text": "\n Мадона стана на 60 години това лято, но това далеч не означава, че певицата ще спре да пуска провокативни фотоси в социалните мрежи. Във вторник Мадона публикува шокираща снимка в сторито й в Snapchat, където се появи в бял дантелен сутиен и същите прозрачни бикини, пише Daily Mail. \r\n\r\n И въпреки леко замъгленото огледало, изглежда, че тя бунтарката показва малко повече, отколкото би трябвало.  Дръзката снимка най-вероятно е заснета в спалнята на звездата, тъй като зад нея се вижда легло или диван.  \r\nВъпреки това, всички очи бяха приковани към невероятното и тяло и изваяните й крака, които дори на 60 изглеждат зашеметяващо!  \r\n \n\t\t\t\t\t\t", "date": "2018.08.30", "title": "Мадона шокира мрежата с тази снимка"}
{"url": "http://www.bnews.bg/article/247847-nay_stariyat_klub_izvan_sofiya_prodaden_samo_za_1_lev", "text": "\n Днес, 30.08.2018г., бе сключен договор за покупко-продажба на част от капитала на ПФК \"Ботев\" АД. \r\n\r\n Това обявиха от пресслужбата на \"канарчетата\". \r\n\r\n Георги Самуилов положи подпис под договор, с който негово дружество придобива от Сдружение \"ПФК Ботев\" 60% от капитала на Клуба. \r\n\r\n Бизнесменът получава 60% от акциите на стойност 1 лев. Те се прехвърлят от сдружение \"Ботев\", което е включило клауза в договора, че ако някой ден Самуилов реши да продава клуба, ще го стори срещу същата сума. Бизнесменът вече обяви, че голямата му цел е да построи стадион \"Христо Ботев\". \r\n  \r\n \n\t\t\t\t\t\t", "date": "2018.08.30", "title": "Най-старият клуб извън София продаден само за 1 лев!"}
{"url": "http://www.bnews.bg/article/247827-parvo_v_bnews_hilyadi_potrebiteli_se_otkazvat_ot_kabelarkata_skat", "text": "\n Според повечето клиенти това е тяхна форма на протест срещу един от собствениците ѝ, който е известен като тоалетния министър в обществото. \r\n\r\n Терорът, който наложи WC министърът по черноморието, нанесе сериозен удар върху приходите на дребния бизнес в региона. Хората са възмутени от политическия рекет, който налага самозабравилия се патриотар и вече открито искат неговата оставка. \r\n\r\n Голяма част от тях открито заявява те, че Бургас е започнал да се обезлюдява, тъй като младите хора не желаят да се подлагат на унижение и тормоз от самозабравилия се тоалетен министър. \r\n\r\n Повечето младежи заминават за Великобритания и през социалните мрежи разказват, че печелят доста по-добре от бизнеса, който са развивали по черноморието ни и най- важното е, че се чувстват спокойни и сигурни. \r\n  \r\n \n\t\t\t\t\t\t", "date": "2018.08.30", "title": "ПЪРВО В BNEWS! Хиляди потребители се отказват от кабеларката СKAT!"}
{"url": "http://www.bnews.bg/article/247821-eto_ya_snahata_na_sofi_marinova_snimki", "text": "\n Лоренцо люби ново гадже. 16-годишният син на Софи Маринова е лудо влюбен в новата си приятелка Мария \r\n\r\n Откакто е сменил тотално имиджа, подстрига кичето, изруси перчема и се татуира, Лоренцо вече е магнит за момичетата, хвалела се ромската перла пред близки и приятели. Софи била изключително щастлива, че синчето й си има нова приятелка и одобрява избора му.  Момичето често гостувало на семейството на Маринова. Семейната идилия е запечатана и със снимки в социалните мрежи, а единственото притеснение на чалга звездата било да не би Мария да пречи на тъкмо стартиращата кариера на детето й, пише „България Днес“. \r\nМария и Лоренцо се запознали през юни, но любовта им пламнала на морето по време на почивка в Приморско, преди месец. Влюбените гълъбчета отскоро качват и свои романтични снимки в профилите си в социалните  мрежи. Снимките вижте \r\n \n\t\t\t\t\t\t", "date": "2018.08.30", "title": "Ето я снахата на Софи Маринова (Снимки)"}
{"url": "http://www.bnews.bg/article/247823-zhestoka_katastrofa_balgarski_tiradzhiya_prichini_smartta_na_bashta_i_sin_v_italiya_grozyat_go_do_18_godini_zatvor_smrazyavashti_snimki", "text": "\n До 18 години затвор грозят 59-годишния български шофьор, който беше арестуван в сряда заради причиняването на смъртта на италиански баща и син при катастрофа. Такова наказание предвижда италианският наказателен кодекс, който регламентира този вид престъпление като убийство по непредпазливост на пътя на повече от един човек. \r\n\r\n \r\n\r\n Българският шофьор е причинил и раняване на хора при катастрофата с тира си - според закона се предвижда до три пъти по-тежка от предвидената санкция за убийство на пътя, която е от 2 до 7 г. \r\n\r\n Kaтастрофата на българския тир стана в сряда на магистралата А1 между Орвието и Терни, Централна Италия. Прокурорът на Терни Рафаеле Янела е приел искането на пътната полиция от Орвието за арестуването на българина, смятан за виновен за инцидента. \r\n\r\n \r\n\r\n Според следователите разсейването на шофьора по време на шофирането довело до загуба на контрол над камиона, в който била и съпругата на българина.   Залитането на тира и удрянето му в металните ограждения по магистралата причинило искри и счупването на резервоара, след което камионът се подпалил и преобърнал. Той повлякъл леката кола на италианското семейство, пътуващо зад камиона. \r\n\r\n Според първоначалните предположения колата точно в този момент се опитвала да изпревари камиона. 33-годишният Микеле Мелило и 10-годишният му син Марчело загинали на пътя. Телата им били напълно овъглени. Майката на Марчело – 35-годишната Естер Понсило, пътувала на предната седалка до шофьора, е ранена и е в състояние на шок. Тя била спасена по чудо от притеклия се на помощ пожарникар, който също бил ранен. Италианското семейство e от Каяца, до Казерта, област Кампания. То трябвало да стигне до Генуа заради медицински преглед на момчето. \r\n\r\n \r\n\r\n \r\n  \r\n \n\t\t\t\t\t\t", "date": "2018.08.30", "title": "ЖЕСТОКА КАТАСТРОФА! Български тираджия причини смъртта на баща и син в Италия, грозят го до 18 години затвор (СМРАЗЯВАЩИ СНИМКИ)"}
{"url": "http://www.bnews.bg/article/247825-svetovna_mediya_pristiga_u_nas_zaradi_bosiya_toy_pita_vlastta_ami_sega_ko_sha_praym", "text": "\n Една от най-големите информационни агенции в света ще дойде у нас да снима днес. \r\n\r\n Това е написал тази нощ в блога си Николай Колев-Босия, който на 13 юни обяви гладна стачка срещу корупцията в Изпълнителна агенция „Автомобилна администрация“ и продажбата на шофьорски книжки, както и с искане за оставка на министъра на транспорта Ивайло Московски.  \r\n\r\n Вчера вечерта научих, че към мен е проявила интерес една от най-големите информационни агенции в света. Днес ще дойдат у нас да снимат. Това обяснява всичко, включително нелепите искания на разни партийки и самодейни театрални съставчета за селски вечеринки. Ами сега? Ко шъ прайм? Що ли престъпниците не се сетиха, че ще се стигне дотук? А техните ментори и кукловоди? Каквито ни престъпниците-такива са ни и менторите, пише Босия. \r\n\r\n Вече категорично искат оставката на Московски. Но! Забележете каква е причината! Причината била в липсата на коланите в автобусите. А защо не в цвета на седалките? Това е перфектен начин за повод за оставка, който обслужва едного. Бихте ли се сетили кого?, пише Босия по повод позицията на Демократична България от вчера.  \r\n\r\n В негова подкрепа вече започнаха гладна стачка Айдън Бейзет Даил, полк. Радион Попов и подполковниците Кунчо Кунев и Неделчо Неделчев. Гладна стачка ще обявят и мюсюлмани-членове на Комитет \"Босия\", които излязоха с апел в негова защита преди десет дни. Той бе изпратен до всички посланици на страните-членки на ЕС у нас.  \r\n \n\t\t\t\t\t\t", "date": "2018.08.30", "title": "СВЕТОВНА МЕДИЯ ПРИСТИГА У НАС ЗАРАДИ БОСИЯ! Той пита властта: Ами сега? Ко шъ прайм?"}
{"url": "http://www.bnews.bg/article/247822-miro_se_sabra_s_zhena_si", "text": "\n На романтична почивка в Гърция заминаха певецът Миро и съпругата му Елица. Двойката стана семейство през 2016 година, но двамата така и не живеят постоянно заедно. Миро не крие, че причината за това са ангажиментите и на двамата. Елица живее в Лондон, където успешно развива свой бизнес. Бившата половинка на Галя от \"Каризма\" не е готов за зареже кариерата си и да стане примерен съпруг в английската столица. \r\n \n\t\t\t\t\t\t", "date": "2018.08.30", "title": "Миро се събра с жена си"}
