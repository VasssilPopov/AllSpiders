{"url": "http://www.bnews.bg/article/245959-shivachkata_megz_zhertva_na_neskoposan_piar", "text": "\n Измислените истории в отчаяните пиар статии възхваляващи истеричавата шивачка М. Каканашева от гр. Раковски, вече започват да нагарчат, дори и на хора с интелектуалното ниво на главната героиня в тях. Дали не е време Миглена да пусне пиара си в отпуск или да го смени с нов? \r\n\r\n Един от великите текстове, който плува из интернет сайтовете  и величае „обожаваната“ от целокупния български народ Миглена, гласи, че  някакви деца денонощно звънят на мобилния телефон на шивачката и тя не може да шие спокойно етикети с името си, върху стоките, които закупува  от Илиянци. Притеснена била дотолкова, че решила да си смени номера,  но се отказала, защото бизнес контрагентите й няма да могат да я открият! О Боже! Вероятно, китайките от които пазарува от стоковия базар  не знаят достатъчно добре български, че да прочетат  смса-а й, с който ще ги уведоми за промяната. Та въпросният текст разкрива какви са „феновете“  - последователите  на \"милионерката\" Меги, пробила в бизнеса с  парченце плат и убийствен талант. СМЯХ! \"За нея най-голямата амбиция е името й да се върти из  нет-а и да излиза първо в търсачките\", пишат хейтъри под одите за възхвала. \r\n\r\n Освен измислените истории за връзката на най-желаната и секси мацка  в държавата със сина на Ахмед Доган, който между другото дори не познава въпросната г-ца,  и й е забранил да споменава името му в подобни небивалици, се бълват секси разкази за мачовци, с които момичето с големи зъби цепи спалните на мега луксозни хотели у нас и по света, пише fenixnews.eu \r\n\r\n Скоро очаквайте да прочетете как владетелката на нечленоразделната реч си е порязала пръста докато шие и е споделила, това във фейсбук или инстаграм.  О, извинете, това беше епизод от скалъпения водевил преди две седмици. Ами очаквайте неочакваното  - за богати ухажори, за цветя пред вратата от тайнствени господа, за скъпи коли на цена от половин милион –подарък от влюбени в неземната красавица тузари, за това как се е показала гола на плажа…  и още и още. \r\n\r\n Поредната простотия ще излезе след няколко дни. Ритмично и последователно като китайска капка, която дълбае дупка в черепа на четящите, пиар текстовете за \"ненадмината\" майсторка на иглата, продавачката  на треторазрядна китайска конфекция, която тя представя като свое дело и вдъхновение, ще тормозят  драгия читател. Нали знаете приказката за лудия и баницата? \r\n \n\t\t\t\t\t\t", "date": "2018.07.27", "title": "Шивачката МЕГЗ- жертва на нескопосан пиар!"}
{"url": "http://www.bnews.bg/article/245963-shef_na_obshtinsko_predpriyatie_e_otkrit_martav", "text": "\n 60-годишен мъж е открит мъртъв в дома си в село Пороище, съобщават от ОДМВР-Разград. \r\nТова е станало в късните следобедни часове днес, сигналът в полицията е подаден от съпругата му. Предполага се, че мъжът се е самоубил със законно притежаваната от него ловна пушка. \r\nПо случая се води разследване. \r\nПочиналият е директорът на Общинско предприятие „Ученическо столово хранене и почивно дело”-Разград Ненчо Димитров, пише Дарик. \r\n\r\n Здравословни проблеми са сред предполагаемите мотиви да посегне на живота си. \r\nДимитров спечели конкурс за поста преди близо две години. Преди това е работил като зам.-директор и секретар в Регионален център по здравеопазване-Разград и главен секретар в Регионалната здравна инспекция. \r\n  \r\n \n\t\t\t\t\t\t", "date": "2018.07.27", "title": "Шеф на общинско предприятие е открит мъртъв"}
{"url": "http://www.bnews.bg/article/245947-dizaynerskite_banski_na_nikoleta_kradeni_ot_kolektsiyata_na_h_m_otpredi_tri_godini_vizhte_kak_ya_razoblichiha", "text": "\n Позабравената Николета Лозанова, която в последно време напомня за себе си само с циците, които снима от различни плажове по света, отново стана за смях, видя BLife. \r\n\r\n Този път бившата, сега пак настояща, на Ники Михайлов (Малката перука) бе разобличена в поредната кокошарска шашма, присъща на семплата й натура. \r\n\r\n Наблюдателното око на модела Христина Тонева забеляза, че идеите за дизайна на  банските костюми, които Ни Ло представя като дизайнерски, са  крадени от колекцията на H&M от 2015 година. Ето какво написа Христина в профила си в инстаграм: \r\n\r\n „До сега никога не съм писала hate – статус, но понеже вече всяка втора ВИП дама в България е дизайнер с големи претенции, тук просто не се сдържах. На снимката в ляво топ звездата Николета рекламира новата си линия бански. Страхотно. Жалко само, че моделът е на H&M и е купуван преди 3 години. Открийте разликите. Да живеят креативните хора в България“, пише Тонева.  Снимки  \r\n \n\t\t\t\t\t\t", "date": "2018.07.27", "title": "\"Дизайнерските\" бански на Николета - крадени от колекцията на H&M отпреди три години (Вижте как я разобличиха)"}
{"url": "http://www.bnews.bg/article/245965-avtobus_s_mladezhi_ot_bsp_se_sblaska_s_kamion_v_rayona_na_shipka", "text": "\n Автобус с младежи от БСП се сблъска с камион в района на Шипка. Няма пострадали при катастрофата, предаде БГНЕС. \r\nАвтобусът е превозвал младежи от организацията на БСП, които трябва да участват в кръгла маса в Казанлък. В събота левицата ще проведе традиционния си събор под връх Бузлуджа.  Сигналът за пътния инцидент е подаден малко след 17 часа. \r\nДвижението в участъка не е затруднено. Работата по изясняване на причините за катастрофата продължава. \r\n  \r\n \n\t\t\t\t\t\t", "date": "2018.07.27", "title": "Автобус с младежи от БСП се сблъска с камион в района на Шипка\r\n\r\n"}
{"url": "http://www.bnews.bg/article/245958-ninova_yahna_koleloto_i_povede_naroda_kam_buzludzha", "text": "\n Въпреки дъжда, председателят на БСП Корнелия Нинова даде старта от Габрово на колоездачното състезание за купа \"Бузлуджа\". Тази година над 100 участници се включиха в обиколката, пише БЛИЦ. \r\n\r\n Състезанието се провежда за трета година по инициатива на БСП и вече е част от националния календар на дисциплината. В него ще се включат колоездачните клубове от Габрово, Казанлък и др. Тази година състезанието се провежда в 4 възрастови категории - до 18 години, от 18 до 35 години, от 35 до 50 години, над 50 години. \r\n\r\n На победителите от всички категории ще бъдат връчени награди от лидера на БСП Корнелия Нинова. Ще бъде връчено и специално отличие на името на един от най-големите колездачни деятели в последните години - Васил Дянков, на чиято памет е посветена проявата. \r\n  \r\n \n\t\t\t\t\t\t", "date": "2018.07.27", "title": "Нинова яхна колелото и поведе народа към Бузлуджа\r\n\r\n"}
{"url": "http://www.bnews.bg/article/245956-maykata_na_banova_se_nosi_navsyakade_s_neya_sled_kato_ya_natika_v_ratsete_na_plevnyo", "text": "\n Росен Плевнелиев и новата му булка Деси Банова избягаха в Гърция от хорското любопитство към тях. \r\n\r\n Бременната синоптичка и бившият държавен глава обаче не стоят изолирани в имението на милионера на един от ръкавите на полуостров Халкидики, а се забавляват с разходки в открито море. \r\nПреди броени дни Росен и Деси били ВИП гости на круизен кораб, който пътувал по морски маршрут с крайна точка Атон. На новата г-жа Плевнелиева отдавна й било мечта да зърне отдалеч святото място, до което не се допускат жени, а съпругът й не могъл да й откаже поредната прищявка и веднага се съгласил, писа „Ретро“. \r\nНеотлъчно до пресните младоженци била и този път майката на Деси, която се мъкне след тях навсякъде. Лили почти не ходела на работа и създавала смут сред колегите си в Регионалната инспекция по околна среда в София, където от дълги години е главен експерт. Дразнели й се, че си профукала полагаемите й дни и си пуснала неплатен отпуск. \r\nБившият президент и нея гледал като писано яйце и се грижел за всичките й финансови нужди. Преди двамата да се вземат, Лили и Банова гостували в дома му. Именно тя накарала щерка си да погледне на Плевнелиев с други очи. А след като видяла имението му за пръв път, останала изумена от разкоша, който витае в него и се щракнала за спомен до всяка палма в градината, без да подозира, че само година по-късно ще се сродят.  \r\n \n\t\t\t\t\t\t", "date": "2018.07.27", "title": "Майката на Банова се носи навсякъде с нея, след като я натика в ръцете на Плевньо"}
{"url": "http://www.bnews.bg/article/245962-politsiyata_izdirva_14_godishno_momche_koeto_e_v_neizvestnost_ot_25_i_yuli_snimka", "text": "\n Столичната полиция издирва 14-годишно момче, което е в неизвестност от 25-и юли. Преди два дни Тошко Надеждев Кочев излязъл от дома си в ж.к. „Лев Толстой“ и оттогава е в неизвестност.   \r\n\r\n Момчето е високо около 160-165 см, леко пълно, с къса, кестенява коса и кафяви очи. Бил е облечен с червена тениска и червени къси панталони.  \r\n\r\n По молба на близките столичното Второ РУ разпространи снимката на 14-годишния Тошко.   \r\n\r\n Хората, които разполагат с информация за момчето, могат да сигнализират на телефон 112, 02/9820838, 9820820 или в най-близкото поделение на МВР.  \r\n\r\n \r\n\r\n   \r\n \n\t\t\t\t\t\t", "date": "2018.07.27", "title": "Полицията издирва 14-годишно момче, което е в неизвестност от 25-и юли (СНИМКА)"}
{"url": "http://www.bnews.bg/article/245955-maurides_tsska_e_nay_dobroto_koeto_se_e_sluchvalo_v_zhivota_mi", "text": "\n Новият нападател на ЦСКА Мауридес бе избран за най-добър в 1-ия кръг на Първа лига. Бразилецът се разписа при победата на \"червените\" с 2:0 над Локомотив (Пловдив).  \r\n\r\n \"Щастлив съм тук. Това е най-доброто, което съм направил в моята кариера и живота ми. Когато дойдох тук, обещах на съпругата ми и семейството ми, че това ще е най-добрият ми сезон. \r\n\r\n Ще се раздавам колкото мога. Знаех, че футболът тук е по-силов, което ми допада, и с това успях да помогна на тима. \r\n\r\n За мен наградата е изненада. Цяла седмица работих много силно, за да бъда титуляр, защото пропуснах подготовката. Бъзиках се с помощник треньора, че ще вляза и ще вкарам гол. Именно той ми помогна най-много да вляза във форма. Много съм щастлив за първия ми гол и ще се опитам да поддържам този ритъм на игра. \r\n\r\n Играл съм с Диого Виана. Той ми разказа много за отбора. Жеферсон и Енрике ми казаха, че това е най-доброто за мен.  \r\n\r\n Каранга е прекрасен футболист и знам, че направи страхотен сезон тук, но аз ще се боря да достигна или надвиша неговото ниво. Много съм благодарен на треньора. Той е амбициозен и с него ще стигнем много далече. Знам за наказанието на Каранга заради жестовете му. Няма да повтарям тези грешки\", заяви Мауридес.  \r\n \n\t\t\t\t\t\t", "date": "2018.07.27", "title": "Мауридес: ЦСКА е най-доброто, което се е случвало в живота ми!"}
{"url": "http://www.bnews.bg/article/245944-samneniya_za_chuma_v_blagoevgradsko", "text": "\n Два животновъдни обекта в Благоевградска област са под временна забрана за излизане и паша на овцете заради съмнения за чума по дребните преживни животни. Мярката е по-скоро превантивна, заяви за \"Хоризонт\" д-р Атанас Григоров, началник на отдел \"Здравеопазване на животните\" от Областната дирекция на Българската агенция по безопасност на храните пред БНР. \r\n\r\n \"При най-малки съмнения, веднага взимаме проби, изпращаме в централната лаборатория. Правим принудителните мерки - възбрана на животновъдния обект, да не излизат на паша, докато не излязат резултатите. Имаме такива забрани, но това са превантивни мерки. В момента са на две места - до с. Места, с. Филипово има един обект, където сме пратили проби, и в Мусомище - Гоце Делчев, където също сме изпратили проби и чакаме резултат\". \r\n\r\n В момента се изпълнява държавната профилактична програма и това благоприятства ранното откриване на чумата по овцете и козите. \r\n \n\t\t\t\t\t\t", "date": "2018.07.27", "title": "Съмнения за чума в Благоевградско!"}
{"url": "http://www.bnews.bg/article/245948-tramp_kaza_che_ne_e_znael_nishto_za_sreshtata_na_sina_si_s_ruska_advokatka", "text": "\n Президентът на САЩ Доналд Тръмп каза, че не е знаел предварително за среща по време на предизборната му кампания през 2016 г. между неговия син Доналд Тръмп-младши и руска адвокатка, която предлагала компрометиращи информации за Хилари Клинтън, предадоха световните агенции. \r\nБившият личен адвокат на Тръмп Майкъл Коен каза, че президентът е знаел за тази среща. \r\n\"Не знаех НИЩО за срещата с моя син Дон-младши\", написа Тръмп в Twitter. Той обвини Коен, че \"измисля истории\". \r\n\r\n \r\n \r\n \r\n\r\n \r\nРазкритията, направени след президентските избори, че на 9 юни 2016 г. в Тръмп тауър в Ню Йорк е имало среща между сина на Тръмп и младата руска адвокатка, заподозряна, че е близка до руските разузнавателни служби, имаха ефекта на бомба в контекста на федералното разследване за евентуално съглашателство между хора от предизборния екип на Тръмп и Москва. Предизборният екип на Тръмп винаги е омаловажавал значимостта на тази среща, казвайки, че тя не е довела до нищо. \r\n \n\t\t\t\t\t\t", "date": "2018.07.27", "title": "Тръмп каза, че не е знаел нищо за срещата на сина си с руска адвокатка"}
{"url": "http://www.bnews.bg/article/245949-15_godishniyat_danial_namushkal_vrastnik_obvinen_i_v_kiliya", "text": "\n Софийската градска прокуратура повдигна обвинение срещу 15-годишния ученик Даниал Бейкверди за опит за убийство, съобщи пред Дир.бг зам.-градският прокурор на София Зорница Таскова. \r\n\r\n Вчера момчето нападна и намушка с нож свой връстник в столичния жк \"Надежда\", като отмъщение за пуснат в социалната мрежа обиден колаж. По-рано днес говорителят на главния прокурор Румяна Арнаудова съобщи, че според свидетели колажът бил с лицето на Даниал в клип или снимка с хомосексуални сцени. \r\n\r\n Даниал е дете от смесен брак с ирански произход. След кървавата саморазправа, той бе заснет и разпитван от други момчета, които го виждат гол до кръста, с ножа в ръка и със следи от кръв по тялото в района на бул. \"Ломско шосе\". По-късно тийнейджърът бе задържан. \r\n\r\n Намушканото 16-годишно момче пък бе транспортирано в \"Пирогов\" и оперирано по спешност. И в момента лекарите се борят за живота му. От болницата призоваха, който има възможност да дари кръв от група А с положителен резус фактор. \r\n\r\n 15-годишният Бейкверди ще остане в ареста до неделя, когато прокуратурата ще внесе искане в съда за налагане на най-тежката мярка за неотклонение \"задържане под стража\". По закон, тъй като е непълнолетен, той ще получи по-ниска присъда за извършеното. \r\n \n\t\t\t\t\t\t", "date": "2018.07.27", "title": "15-годишният Даниал, намушкал връстник-обвинен и в килия!"}
{"url": "http://www.bnews.bg/article/245952-60_mln_leva_e_prerazhodat_v_byudzheta_na_nzok_za_lekarstva_do_momenta", "text": "\n 60 милиона лева е преразходът в бюджета на Здравната каса за лекарства до момента. Това заяви след заседание на Надзорния съвет на НЗОК зам.-министърът на здравеопазването Жени Начева. \r\n\r\n \"На този етап дефицит се очертава в едно направление – това е разходите за лекарства. Ние планирахме още в началото на годината дефицит по отношение на разходите за лекарства, но сме набелязали необходимите мерки, без да има напрежение заради тези темпове на ръст\", каза още зам.-министърът на здравеопазването Жени Начева. \r\n \n\t\t\t\t\t\t", "date": "2018.07.27", "title": "60 млн. лeва е преразходът в бюджета на НЗОК за лекарства до момента"}
{"url": "http://www.bnews.bg/article/245954-oshte_nyama_vinovni_za_pozharite_v_atina_zhertvite_ne_spirat_da_rastat", "text": "\n 86 аутопсии бяха направени чрез ДНК тестове на жертвите от библейските пожари, които изпепелиха район Рафина в западна Атика. Според съдебния лекар Илия Бойокас повече от жертвите за изпепелени от пламъците, малко са удавени. Над 180 са ранени като 11 от тях са в тежко състояние с опасност за живота, а десетки се смятат за изчезнали. Сред издирваните има и деца, съобщава \"Труд\". \r\n\r\n Създадена е електронна платформа, където са качени снимки и информация за изчезналите. В района на трагедията описват щетите. Според първи оценки около 2500 къщи са изгорели или една на четири и около 4000 са понесли сериозни щети. \r\n\r\n Под 10% от имотите са били застраховани. Гръцкият министър на обществения ред Никос Тоскас, който подаде оставка, която не бе приета от премиера Ципрас заяви, че анализ от сателитни кадри и проверки на терен навеждат на мисълта, че пожарът вероятно е предизвикан от умишлен палеж. Прокуратурата започна разследване на причините за смъртоносните пожари. \r\n  \r\n \n\t\t\t\t\t\t", "date": "2018.07.27", "title": "Още няма виновни за пожарите в Атина, жертвите не спират да растат!\r\n\r\n"}
{"url": "http://www.bnews.bg/article/245924-aleks_sravni_petkanov_s_edin_ot_nay_groznite_futbolisti", "text": "\n Моделката Александра, която се омъжи за Лудия репортер Даниел Петканов в къщата на \"ВИП брадър\" пред очите на цяла България, сравни мъжа си с един от най-грозните футболисти. \r\n\r\n Скандалната съпруга, която се прочу покрай публичните признания за изневяра, се изгаври с възлюбения си, без да й пука. \"Прилича ли ви Дани на Рибери?\", попита Алекс в социалните мрежи и прибави колаж към въпроса си, пише България днес. \r\n\r\n Възмутени потребители не закъсняха да информират моделката, че за разлика от мъжа й, който явно изглежда така по рождение, то футболистът на „Байерн“ (Мюнхен) е претърпял множество операции и белезите по лицето му са от тежка катастрофа, която преживява на 2-годишна възраст. \r\n \n\t\t\t\t\t\t", "date": "2018.07.27", "title": "Алекс сравни Петканов с един от най-грозните футболисти"}
{"url": "http://www.bnews.bg/article/245946-balgariya_e_domakin_na_svetovnoto_parvenstvo_po_shahmat_za_nezryashti", "text": "\n България е домакин на осмото Световно първенство по шахмат за незрящи и слабо виждащи хора. 16 отбора ще вземат участие в надпреварата, като страната ни е представена от два състава. Турнирът се организира веднъж на четири години, а последният шампион е отборът на Полша. Тя, заедно с Русия, Украйна и Испания са сред водещите сили в брайловия шахмат. \r\n  \r\nШахматът е изключително важен за незрящите. Защо е така, обяснява президентът на Международната федерация по брайлов шахмат д-р Чародата Джадав: \"Това е единственият спорт, при който е възможно лице, което не може да вижда добре, да играе с лице, което вижда нормално. Няма никакви промени на правилата, когато играят незрящи. За незрящите шахматисти са валидни всички международни критерии\". \r\n\r\n \r\nБългарският първи тим заема временното четвърто място. На олимпиадата миналата година сме били 11-ти, а целта сега е влизане в шестицата в крайното класиране. Основният проблем на нашите отбори е, че няма млади попълнения. \r\n  \r\nОбикновено децата със зрителни увреждания се освобождават от физическо възпитание, а това е проблем, смята Иван Янев, председател на федерация \"Спорт за хора със зрителни увреждания\": \"Защото именно в детска възраст се изграждат тези качества, които може единствено спортът, и в частност шахматът да даде: воля за победа, логическо мислене, а за другите спортове и физическа култура. Това е наистина огромен проблем за нас\". \r\n  \r\nТой призова родителите на децата със зрителни нарушения да ги насочват към шахмата, защото той развива не само логическото мислене, но и редица други полезни качества. \r\n \n\t\t\t\t\t\t", "date": "2018.07.27", "title": "България е домакин на Световното първенство по шахмат за незрящи"}
{"url": "http://www.bnews.bg/article/245951-motorist_se_zabi_v_kola_na_vik_ubi_sluzhitel_i_zagina", "text": "\n Служител на ВиК-Враца е загинал на място при тежка катастрофа, станала на изхода на града в посока Монтана, съобщиха пред Дир.бг от Областната дирекция на МВР. \r\n\r\n Сигналът за инцидента, който е станал при отбивката за квартал \"Бистрец\", е подаден около 15 часа. \r\n\r\n По първоначални данни, млад мъж с мотор, каращ с много висока скорост, се е забил в предната дясна врата на служебния автомобил на водното дружество, който е завивал към квартала. \r\n\r\n Пътуващият на предната седалка служител на ВиК - Пламен С., е загинал на място. Мотористът е транспортиран от екип на Спешна помощ към МБАЛ-Враца, но е издъхнал, въпреки усилията на лекарите да го спасят. Шофьорът на фирмената кола също е пострадал при сблъсъка, но опасност за живота му няма. \r\n\r\n Според очевидци, мотористът е \"летял\" с над 150 км/ч. Ударът е бил толкова силен, че частите от мотора са разпилени по цялото шосе, а резервоарът е изхвръкнал на метър и половина. \r\n\r\n Минути след инцидента на мястото пристигнаха управителят на \"ВиК\" Ангел Престойски и шефът на Пътна полиция Янко Харалампиев, съобщи \"Конкурент\". \r\n\r\n Служители на КАТ извършват оглед. Районът е отцепен. \r\n \n\t\t\t\t\t\t", "date": "2018.07.27", "title": "Моторист се заби в кола на ВиК, уби служител и загина!"}
{"url": "http://www.bnews.bg/article/245935-umishlen_palezh_e_dovel_do_smartonosniya_pozhar_v_gartsiya", "text": "\n Смъртоносните пожари в Гърция са започнали от умишлени палежи, съобщи гръцкият зам.-министър на гражданската защита Никос Тоскас, цитиран от БНР. \r\n\r\n   \r\n\r\n По думите му гръцките власти разполагат с достоверна информация за това. Анализ на сателитни кадри, както и свидетелски показания, доказват умишлени палежи. \r\n\r\n Тоскас не съобщава повече подробности около разследването, но уточни, че всички данни са предадени на прокуратурата.  \r\n\r\n За момента не се знае какъв е бил мотивът за палежа. Предполага се, че целта може да е била да се освободят терени за строеж.  \r\n\r\n Досега се смяташе, че причината за пожарите може да са били искри от кабели на електрически стълб. \r\n\r\n Според министъра на отбраната Панос Каменос причина за бедствието, взело 85 жертви, е станало незаконното строителство по бреговата ивица. Гръцките медии пък добавиха към това липсата на координация на спасителните сили и пропуските в системата за гражданска защита, като ситуацията само е влошена от екстремните метеорологични условия.  \r\n\r\n В същото време до края на деня се очаква да приключи експертизата за разпознаване на жертвите. В неизвестност са все още десетки хора, а издирването им продължава.  \r\n\r\n Според властите има надежда част от обявените за изчезнали да са се прибрали в домовете си, но просто властите все още да не са уведомени за това. \r\n \n\t\t\t\t\t\t", "date": "2018.07.27", "title": "Умишлен палеж е довел до смъртоносния пожар в Гърция "}
{"url": "http://www.bnews.bg/article/245927-bashtata_na_yona_bukovska_zabi_mlado_gadzhe", "text": "\n Бащата на актрисата Йоана Буковска близо година вече се носи на крилете на любовта. Христо Буковски се залюбил с 19 години по-младата от него Веселина, научи. 52-годишната дама работи като директор на историческия музей в Перущица и впечатлила писателя с опита и знанията си в областта на историята, която присъства в голяма част от творчеството му като тема. \r\n71-годишния интелектуалец изживява втора младост с новата си приятелка. Двамата често обикалят страната в разглеждане на различни забележителности и исторически паметници. \r\nЗа първи път след смъртта на съпругата си Велина, Христо Буковски изглежда щастлив. Дамата до него също изживява втора младост, тъй като има голям син, който отдавна е поел по пътя си, пише „Ретро”. Двойката получила благословия от децата си, макар че Йоана по-трудно приема новата връзка на баща си. Тя още не може да преживее загубата на майка си, която издъхна през 2010 година от рак. Тя бе погребана в родния си град–Габрово, като последната й воля била да бъде кремирана, а прахът й заровен край река Янтра. \r\nПокрай ролята си на онкоболната Виолета в \"Откраднат живот\", Йоана Буковска признава, че отново е преживяла старите кошмари. Но този път е успяла да ги превъзмогне.  Тя се грижи сама за майка си, след като Велина се разболява. Актрисата си спомня, че майка й тежала едва 35 килограма накрая и била напълно безпомощна. Въпреки това звездата не искала да ползва услугите на гледачки и сестри. Времето, което двете прекарали заедно й дало възможност да се помири с майка си. Снажната журналистка с години не й говореше заради връзката й с покойния Чочо Попйорданов. \r\n  \r\n \n\t\t\t\t\t\t", "date": "2018.07.27", "title": "Бащата на Йона Буковска заби младо гадже "}
{"url": "http://www.bnews.bg/article/245961-putin_pohvali_edna_ot_silnite_cherti_v_haraktera_na_tramp", "text": "\n Какво харесва руският президент в поведението на своя колега Тръмп? \r\n\r\n \"Голям плюс на президента на САЩ Доналд Тръмп е стремежът му да изпълни обещанията си, предимно тези на своите избиратели\". Това заяви руският президент Владимир Путин по време на пресконференция след срещата на върха на БРИКС в Южна Африка, цитиран от РИА Новости и Агенция \"Фокус\". \r\n\r\n \"Това е специфика на настоящия президент, при това я смятам за положителна, защото по правило след избори някои лидери бързо забравят това, което са обещали на народа си, когато са били пред изборните секции\", подчерта руският президент. \r\n\r\n Двамата президенти неведнъж оцениха положително качествата един на друг. \r\n\r\n \"Мисля, че той е опитен човек, бизнесмен с голям опит и разбира, че ако иска да установим отношения на сътрудничество, то е нужно да се отнасяш с потенциалния си партньор с уважение, в противен случай нищо няма да се получи помежду ви\", коментира още Владимир Путин.  \r\n \n\t\t\t\t\t\t", "date": "2018.07.27", "title": "Путин похвали една от силните черти в характера на Тръмп"}
{"url": "http://www.bnews.bg/article/245928-iztriha_bilyana_yotovska_zaradi_falshivi_fenove", "text": "\n Профилът на Биляна Йотовска в Инстаграм бе изтрит заради купени последователи. Най-горещата носителка на титлата „Мис Дупе” се оказа заличена от социалните мрежи заради фалшиви фенове. \r\nБиляна се ожали, че е направила всичко възможно, за да си върне профила, но не таи големи надежди това да се случи. Успоредно с този проблем, тя се бори и с лоша комуникация с екипа на приложението. Според миската разговорите с екипа на апликацията са „доста неадекватни и неефективни”. Запознати с политиката на социалната мрежа разкриват, че т. нар. хакване на профили на популярни личности, всъщност се дължи на това, че големият им брой последователи са купени, пише \"Галерия\".  Или иначе казано — фалшиви. И когато системата на приложението засече това, тя автоматично затваря профила. \r\n  \r\n \n\t\t\t\t\t\t", "date": "2018.07.27", "title": "Изтриха Биляна Йотовска заради фалшиви фенове "}
{"url": "http://www.bnews.bg/article/245950-mele_mezhdu_dva_romski_klana_v_karlovo", "text": "\n Ченгетата от Карлово и тези Специализираните полицейски сили са предотвратили масово меле и разрастването на скандал между две ромски фамилии  в Карлово. Около 20 часа снощи постъпил сигнал, че заради битови неуредици се скарали представители на двата клана, живущи в къщи на калкан на ул. „Божур“. Двете фамилии живеели в къща на калкан, пише БЛИЦ. \r\n\r\n Мръсна вода избила от едната тоалетна и наводнила тоалетната на другата рода. Жените на двете фамилии си резменили по няколко обидни думи, намесили се мъжете. Вдигнала се врява до небесата, ромите нарамили колове и камъни, започнал истински кървав екшън.  \r\n\r\n Полицаите от Карлово заварили около 20 души да се пердашат яко, а наоколо се било събрало подкрепление и на двете страни от около 200 души. Само бързата намеса на ченгетата е предодвратила масовото меле, без да има сериозни последици. Шестима от подбудителите на конфликта, по трима мъже от всяко семейство на възраст между 24 и 41 години, са задържани в полицейския арест за едно денонощие. \r\n\r\n Образувани са две бързи производства.  Други 8 участници били предупредени с писмени протоколи, а на един е съставен акт по Закона за българските лични документи. Работата по случая продължава под наблюдението на Районна прокуратура – Карлово. \r\n  \r\n \n\t\t\t\t\t\t", "date": "2018.07.27", "title": "Меле между два ромски клана в Карлово!"}
{"url": "http://www.bnews.bg/article/245939-borisov_prizna_za_surovi_dumi_koito_kazal_na_maya_manolova_zaradi_horata_s_uvrezhdaniya", "text": "\n Исканията на хората с увреждания ще бъдат решени с промени в законодателството. Това обяви министър-председателят Бойко Борисов по повод нестихващите протести на хора с увреждания и подготвяните в момента три законопроекта, които да решат проблемите им. \r\n\r\n \"Искаме да решим с трите закона всички проблеми. Говорих и днес с Мая Манолова, казах ѝ - правилно е да започнеш изказването така: аз като депутат от БСП, член на управляваща коалиция, парламентаристка, по време на нашия мандат, ние не направихме абсолютно нищо за тези хора. По време на правителството на Борисов с 80 милиона се даваха повече и до 18 години направихме така по време на вицепремиера ми Калфин да са доволни. Сега най-малката сметка е 105 милиона за една част, голямата сметка минава 1,2 млрд., тук много ясно трябва да се каже на общество. А цялата конвенция да се изпълни е към 16 млрд.\", коментира Борисов. \r\n\r\n По думите му трябва да се намери баланс между разходите в различни сектори, но всеки иска повече за своя, пише БЛИЦ. \r\n\r\n \"Колко милиарда ни трябват за армията? Виждате всеки си е хванал някакво секторче, президентът иска самолети, друг иска влакове, трети иска танкове, четвъртият иска пенсии, пети - образование. Искам като седнем с готовите законопроекти на базата на по-добра събираемост, битката с контрабандата бюджетът е добре, можем да отдели 5, 50, 100 милиона, да покажем своята съпричастност. До година можем да отделим и 200, но трябва да сме наясно”, обяви премиерът пред журналисти след откриването на нов храм във Варна. \r\n\r\n Той видя и нещо оптимистично в различните протести на хората с увреждания, които вече се противопоставят едни срещу други с палатковите си лагери пред парламента. \r\n\r\n \"Грозно е да има такива протести и на едните, и на другите. Не ми е приятно, но може би в този спор ще се роди истината. Накрая ще седнем, даже съм им казал в понеделник или когато искат, ние няма да излизаме отпуска, не съм излизал никога отпуска, когато съм бил премиер или главен секретар, или кмет за последните 17 години. Така че сме там и съм готов да работим. Искаме да решим кардинално на всички въпроси, няма да стане наведнъж, защото сумите са големи, но в рамките на години – всяка година например със сто милиона да се увеличат средствата. Но да не би този проблем да сме го създали ние, дори повече сме дали\", заяви Бойко Борисов. \r\n  \r\n \n\t\t\t\t\t\t", "date": "2018.07.27", "title": "Борисов призна за сурови думи, които казал на Мая Манолова заради хората с увреждания!\r\n\r\n"}
{"url": "http://www.bnews.bg/article/245940-kak_starata_lisitsa_yunker_omaya_tramp", "text": "\n Лично привличане към колегата му ветеран, усет за сключване на сделки и интуитивно усещане, че Доналд Тръмп е готов да се пазари - тези неща помогнаха на Жан-Клод Юнкер да постигне изненадващо споразумение за предотвратяване на трансатлантическа търговска война. Такава е гледната точка на служители на Европейската комисия, цитирани от БТА. \r\n\r\n Юнкер разкритикува Тръмп, особено на срещата на върха на Г-7 миналия месец, но влезе в Белия дом, излъчвайки очарование. Тръмп пусна в Туитър снимка на Юнкер, който го дарява с целувка, негова запазена марка. Той му даде и снимка на гроба в родния му Люксембург на един от героите на Тръмп - преливащият от енергия генерал от Първата световна война Джордж Патън, с бележка, напомняща на \"скъпия Доналд\" за общата история. \r\n\r\n \"Юнкер беше твърд с Тръмп в миналото, а Тръмп уважава това\", каза друг представител на ЕС при завръщането си в Брюксел в четвъртък. \"Още от началото се усещаше, че Тръмп е заинтересуван от сключването на сделка\". \r\n\r\n Тази сделка преследваше две цели. Едната беше да укроти Тръмп, като размаха заплахата на Европа да ограничи достъпа до най-големия световен пазар. Другата - да представи преобладаващо стари и на практика не костващи нищо предложения на ЕС като нещо, което Тръмп може да пласира пред избирателите преди изборите през ноември - нови преговори за намаляване на митата на ЕС за промишлени стоки от САЩ, пазар за газа и соевото зърно от САЩ и потенциална подкрепа на ЕС в търговските кавги с Китай. \r\n\r\n Двамата имат твърде различен произход. 63-годишният Юнкер е бил в политиката през целия си живот. Повечето време се е занимавал със задкулисни пазарлъци в EС като министър на финансите и министър-председател на Люксембург. Тръмп - магнатът на недвижимите имоти и звезда от реалити предавания по телевизията, не беше заемал никаква длъжност преди удивителната си изборна победа през 2016 г. \r\n\r\n И двамата обичат по различен начин да се показват като умели в преговорите, а Юнкер ще се наслаждава на хвалбите, с които го отрупаха - особено отдъхналите си германски износители, - за онова, което екипът му признава,че може да е само примирие, докато Тръмп се ангажира с преговори преди всяко действие. \"Юнкер знае как да укроти Тръмп. Старата лисица показа, че дори и от най-трудната политическа ситуация може да се намери дипломатически изход. Тази сделка е шедьовър\", написа левият в. \"Стандарт\" във Виена, цитиран от БТА. \r\n\r\n Ситуацията е напълно различна от тази преди две седмици, когато някои германци се осъмниха дали е в състояние да си върши работата, след като той залитна заради ишиас, както заяви, не заради алкохол, по време на срещата на върха на НАТО, където Тръмп нападаше наред европейските си съюзници. \r\n\r\n \"В подготовката им беше вложена много всеотдайност\", каза дипломат от държава членка в Брюксел за това как Еврокомисията, в една от най-мащабните си задачи, предприети от изпълнителната власт на ЕС от името на правителствата на отделните държави членки, е подготвила плана си относно Тръмп. \r\n\r\n С думите си, че ЕС ще внася повече газ от САЩ, Юнкер успя да изненада президента, казаха двама представители на ЕС. Той му каза, че забавянето на продажбите отчасти се дължи на бюрокрацията на САЩ при издаване на разрешителни за износ. Във всеки случай, това е част от дългосрочен план на ЕС за разнообразяване от руския газ и не може да стане бързо, тъй като все още предстои изграждането на специални терминали. \r\n\r\n Като каза, че вносът на соево зърно също ще се увеличи, Юнкер всъщност посочваше пазарните условия, тъй като китайските ограничения понижиха цената на американската соя, и я направиха привлекателна за европейски фермери, които я използват за фураж. \r\n\r\n Освен морков обаче, Юнкер размаха и голяма пръчка: \"Мисля, че те прецениха какво би означавало да отпушат търговски кошмар от над 50 милиарда евро\", каза трети чиновник от ЕС в опит да обясни как Юнкер успя там, където други, особено в Азия, се провалиха. \"Те не могат да знаят как би свършило това\".  \r\n \n\t\t\t\t\t\t", "date": "2018.07.27", "title": "Как \"старата лисица\" Юнкер омая Тръмп?"}
{"url": "http://www.bnews.bg/article/245942-za_nad_6_2_mln_lv_sa_shtetite_v_obshtina_teteven", "text": "\n За над 6.2 млн. лв. са щетите в община Тетевен вследствие на дъждовете през последните дни, съобщи кметът Мадлена Бояджиева. \"Описали сме щетите и сме ги остойностили, и днес ще бъдат входирани в междуведомствената комисия с искане за подпомагане\", заяви тя. По думите й обстановката в общината се нормализира, но все още бедственото положение няма да бъде отменено предвид лошата прогноза за времето, информира Дарик. \r\nВоеннослужещи вече започнаха поставянето на временен понтонен мост в с. Глогово, който да осигури пешеходен и автомобилен достъп до трите махали, които бяха откъснати заради разрушено от поройните дъждове мостово съоръжение. Понтонният мост е осигурен от Министерството на отбраната, след посещение на министър Николай Нанков в пострадалия регион. \r\nБояджиева каза още, че много частни фирми са помагали с техника за справяне с бедствената ситуация. Вероятно ще бъде открита и дарителска сметка. За обстановката в момента тя заяви, че има две нови свлачища в село Голям извор. Няколко къщи в тетевенския кв. \"Полатен\" са без вода. Всички останали населени места са с добро водоснабдяване, допълни Бояджиева. \r\n \n\t\t\t\t\t\t", "date": "2018.07.27", "title": "За над 6.2 млн. лв. са щетите в община Тетевен"}
{"url": "http://www.bnews.bg/article/245964-evraziyskiya_ikonomicheski_sayuz_shte_pravi_obsht_gazov_pazar", "text": "\n Премиерите на страните от Евразийския икономически съюз подписаха решение за проведените консултации за създаването на общ газов пазар. Това съобщи Дмитрий Медведев, министър-председател на Руската федерация, цитиран от ТАСС. Той направи изявлението на специалната пресконференция, организирана по повод заседанието на Евразийския междуправителствен съвет. По неговите думи на заседание в Санкт Петербург темата за общия газов пазар е била обсъждана достатъчно дълго. \r\n\r\n \"Има все още некоординирани подходи между страните, включително тези, свързани с транспорта и тарифите, която трябва да бъдат изработени, т.е. цената за транспортирането на газ, но ние се съгласихме да проведем мозъчна атака. Току що подписах заедно с другарите си  решението на  междуправителствения съвет за това да се проведат консултации - отначало на равнище на министрите на енергетиката, после ние ще поработим плътно в рамките на нашата ( Евразийска икономическа) комисия, а после вече ще се срещнем във формата на междуправителствения съвет. Това може да бъде една от централните големи теми\". \r\n\r\n Това съобщи непосредствено след заседанието на ЕАИС премиерът на Руската федерация, по повод стартиралите консултации за създаване на общия газов пазар. \r\n \n\t\t\t\t\t\t", "date": "2018.07.27", "title": "Евразийския икономически съюз ще прави общ газов пазар"}
{"url": "http://www.bnews.bg/article/245936-brutalno_mazh_iznasili_dashteryata_na_priyatelkata_si_sled_kato_mu_saobshti_che_e_bremenna", "text": "\n Пореден брутален случай стана обществено достояние днес. След като в последните тази вечер бе извършено убийство в Благоевград, 15-годишно момче опита да заколи връстник в София, а в Добрич наркоман държа в плен и изтезаваше 18-годишно момиче, сега се оказа, че в столицата е задържан мъж затова, че е изнасилил дъщерята на приятелката си, която на всичко отгоре същия ден му съобщила, че е бременна от него. \r\n\r\n Под ръководството и надзора на Софийска районна прокуратура е образувано и се води досъдебно производство за това, че на 25.07.2018 г., около 08.00 часа, в гр. София, ж.к. „Младост“, в апартамент, 32-годишният Р. Петров се съвкупил с 14 годишната М., като употребил за това сила; след което извършил блудствени действия спрямо същото лице, отново чрез употреба на сила. Описаните деяния представляват извършени престъпления по чл. 152, ал. 2, т. 1, вр. ал. 1, т. 2 НК и по чл. 150, ал. 1 НК, съобщават от пресслужбата на прокуратурата. \r\n\r\n Извършителят и пострадалата се познавали, като Петров имал интимна връзка с майката на М. - Х. В деня на извършване на престъплението Х. уведомила обвиняемия, че е бременна и очаква дете от него. \r\n\r\n Петров не е осъждан, спрямо него има налагано административно наказание „глоба“. \r\n\r\n Предвид високата обществена опасност на деянието и извършителя, наблюдаващият прокурор е постановил задържането на  Петров за срок до 72 часа, като е разпоредено привеждането му в сградата на СРС на 28.07.2018 г. – за разглеждане на искане за вземане спрямо него на мярка за неотклонение „Задържане под стража“. \r\n \n\t\t\t\t\t\t", "date": "2018.07.27", "title": "Брутално: Мъж изнасили дъщерята на приятелката си, след като му съобщи, че е бременна! "}
{"url": "http://www.bnews.bg/article/245891-fenove_se_gavryat_s_novite_dzhuki_na_suzanita", "text": "\n Скандалната Сузанита наду джуки до неузнаваемост и обяви чрез поредица от лигави видеа, че не спира да си търси хора, които да участват в новия й клип \r\n\r\n \"Значи, хора, значи хора...\", не спря да повтаря щерката на Орхан Мурад като обръщение към бъдещите потенциални звезди на видеото й. \r\n\r\n Непълнолетната блондинка търси красиви момчета и момичета между 17 и 23 години, които са готови на 26 юли да отидат в Пловдив и да приемат предизвикателството да застанат рамо до рамо с вулгарната изпълнителка, пише България Днес. \r\n\r\n \"Не чувам нищо от това, което казваш, защото съм заслепен и заглушен от огромните ти и ужасни силиконови устни\", резна я последовател в инстаграм. \r\n \n\t\t\t\t\t\t", "date": "2018.07.27", "title": "Фенове се гаврят с новите джуки на Сузанита"}
{"url": "http://www.bnews.bg/article/245966-ispaniya_izmesti_gartsiya_i_italiya_po_broy_na_novi_migranti", "text": "\n Над 1500 мигранти са загинали от началото на годината във водите на Средиземно море на път за Европа. Това сочат нови данни на Международната организация по миграцията. \r\n\r\n Испания измести Италия и Гърция и стана страната, която приема най-много мигранти тази година. Броят на търсещите нов живот се е удвоил през 2018-а в сравнение с миналата година. \r\n\r\n Над  22 700 души са пристигнали в Испания от началото на годината досега. От тях близо 20 хиляди са дошли по море. Средно дневно 54 души пресичат испанската граница, а през последните седмици броят им е 220 на денонощие. Загиналите в опит да влязат в страната са близо 300 души тази година. Най-тежка е ситуацията в южната област Андалусия. 1300 души пристигнаха там през последните 3 дни.  \r\n\r\n В четвъртък около 700 мигранти от Африка щурмуваха двойната ограда по границата до автономния град Сеута и нападнаха полицаите с негасена вар и екскременти. 22 служители на реда пострадаха при безредиците. Двата испански анклава на територията на Мароко-Сеута и Мелиля често са обект на подобни организирани прескачания.  \r\n\r\n А кораб с 40 мигранти на борда, в това число и две бременни жени, вече втора седмица е принуден да стои във водите на Средиземно море, след като четири държави отказаха да го приемат. Това е поредният случай на мигранти, които попадат в капана на дипломатическата безизходица за европейската политика по миграция. \r\n \n\t\t\t\t\t\t", "date": "2018.07.27", "title": "Испания измести Гърция и Италия по брой на нови мигранти"}
{"url": "http://www.bnews.bg/article/245941-dimitar_bayraktarov_upravlyavashtite_za_poreden_pat_izlagaha_naroda_priemayki_vetoto_na_prezidenta", "text": "\n Димитър Байрактаров беше определен като най-ефективния и най-работливия депутат в 43-то Народно Събрание. \r\n\r\n Би Нюз потърси Димитър Байрактаров за коментар, относно приетото от управляващите вето на Президента Румен Радев. \r\n\r\n : Г-н Байрактаров, как ще коментирате прецедента с приетото от управляващите вето на президента за Закона за  \r\nприватизацията и следприватизационен контрол? : Управляващите за пореден път излъгаха народа, приемайки ветото на Президента!Тази материя е \r\nмного специфична и малко хора я разбират.Престъпната приватизация по време на прехода винаги е възмущавала хората. : Да не би да намеквате, че всъщност с ветото нищо не се променя? Не се ли защити интересът на държавата с това вето? : Това вето е закъсняло с цели три години, но президентът Радев няма никаква вина.Друг един президент и правителството \r\nна Борисов-2 носят цялата отговорност за предадения национален интерес по отношение на следприватизационния контрол. : Какво искате да кажете с тези думи? : За да разберете и Вие и вашите читатели ще трябва да бъда по-обстоятелствен в отговорът си.На 29 април 2015 г. бе по \r\nпредложение на правителството бе отменен параграф 8 от закона за приватизация и следприватизационен контрол. : За какво става въпрос? : След развихрилата се приватизация на предшествениците на  Реформаторски блок, след управлението на НДСВ , които съвкупно оглозгаха до голяма степен българската индустрия чрез сключените приватизационни сделки, в много от тези договори бяха предвидени определени санкции за неизпълнението им, но прилагането на тези санкции не беше гарантирано по никакъв начин. Дори, забележете, и нека ако някой може да опровергае едно изречение от това, което ще кажа по-нататък. По 2000 приватизационни сделки в последните години не са открити никакви документи. Разбира се, прокуратурата едва ли е завършила нещо,с което да може да каже, че някой е виновен – длъжностно лице или министър. По около други 7000 сделки такива документи има. В резултат на неизпълнението на поети ангажименти, защото много от тези договори са с ниски цени, защото в тях е предвидено било, купувачът да покрива натрупани задължения, да запазва работни места и други, невинаги пряко финансово измерими задължения, българската икономика е загубила от тези сделки около 150 хиляди работни места и милиарди левове откраднати, които трябваше да са в Сребърния фонд и да подпомагатднешните пенсионери, които всъщност с труда си са създавали това разграбено богатство.Надявам се, че вече разбирате как е ставала кражбата, подаряваш предприятие срещу гръмки обещания, но не създаваш инструмент за последващ контрол. Едва през 2006 г. – се въвежда параграф 8 с който се даде възможнос за законни ипотеки върху имуществото на купувача, и като казвам купувача имам предвид най-вече физическото лице. Това стана по време на управлението на така наречената „Тройна коалиция”. \r\n\r\n : Имала ли е някакъв ефект тази промяна и въвеждането на този параграф 8 ? : Българската държава благодарение на нея успя за кратко време да  събере около 500 млн. лв. А към 2015 г. предстоеше да бъдат събрани още стотици милиони левове. По мое мнение, а и по мнението на Агенцията за слеприватизационен контрол ставаше въпрос за около 200 милиона лева. : Но това са страшно много пари! Успя ли държавата да си ги събере? : За съжаление точно тогава правителството на Борисов-2 внесе законопроект за отмяна на параграф 8, практически остави държавата без оръжие и без никаква възможност да събере тези милиони, които вече са станали още повече.Нещо повече сега държавата дължи неустойки за около 60 милиона лева, защото видите ли била наложила незаконно тези ипотеки. И всичко това с мотивът, че така ни налагала Европейската комисия. \r\nНяма да навлизам в прекалена казуистика, но изглежда някой искаше да ни убеди, че може да има пазарна икономика, в която едната страна не изпълнява задълженията си, а другата да се прави, че не забелязва тези нарушения.Това искаше Европейската комисия. Това опорочава самия смисъл, защото по същество е вид държавна помощ. Отпадането на тези обезпечения казва, че този, който не ги изпълнява, ще бъде подпомогнат от държавата. Нали същият Европейски съюз е против държавната помощ? Има ли кой от българските власти да обясни тези факти? Това ли е прозрачната икономика? Знам, че юридически има възможности да се атакува тази разпоредба, защото ипотеките са налагани не при сключване на договорите, които е било с пълното право на държавата или на нейните органи, но тези органи в много случаи продължават да представляват интересите на частни лица, а не на българското общество. Това беше част от дискусията каква да бъде ролята на прокуратурата по отношение на някои гражданскоправни сделки.  \r\nТака че има основание да се претендира, че държавата се оказва в едно по-добро положение, ако тя е единственият субект, който впоследствие може да налага обезпечения, в случая законови, за гарантиране на тези задължения. Но ако не е имало държава в определен период през последните години, значи ли да се откажем от такава и за в бъдеще? На 29 април 2015 г. ГЕРБ и Реформаторския блок решиха отново да няма държава като отмениха параграф 8 от закона.  : Никой ли не се противопостави на това безумие? : О..., битката беше жестока, но неравна и обречена! Водихме я аз,Янаки Стоилов и Георги Божинов. : Прави впечатление, че никой от изброените имена не е в парламента! : Да, така е. Хора, които се борят истински за народа и държавата не се харесват от мафията,а тя определя вече кой да я представлява в Параламента. : Нека обобщим това , което казахте.Всъщност ГЕРБ и Патриотите приеха ветото на Президента поради простата причина, че то нищо не променя.Просто държавата няма никакъв шанс и възможност да се потивопостави на приватизаторите, които нарушават драстично приватизационните си договори. : Точно така. Всичко това е пример за най-висша форма на корупция по високите етажи на властта!  \r\n  \r\n \n\t\t\t\t\t\t", "date": "2018.07.27", "title": "Димитър Байрактаров: Управляващите за пореден път излъгаха народа, приемайки ветото на Президента!"}
{"url": "http://www.bnews.bg/article/245914-tazi_vecher_palno_lunno_zatamnenie", "text": "\n Пълно лунно затъмнение ще се наблюдава тази вечер на територията на цялата страна. Явлението ще започне в 22.30 часа и ще приключи 13 минути след полунощ. \r\n\r\n \"Тази нощ можем да наблюдаваме в България пълно лунно затъмнение. Това е момента която нашата планета застава точно на линията между луната нашата естествен спътник слънцето, тогава лъчите на слънцето се пречупва на слънчевите лъчи от атмосферата на Земята, част от състава на слънчевата светлина ретро магнитния спектър се разсейва, а другата част продължава пътя към луната. В този момент луната изглежда червена по тъмно или по светло в зависимост от състава на атмосферата на Земята. Тя червена, тъй като ретро магнитния спектър, лъчението от слънцето, не се разсейва и не се пречупва. В 20.14 минути ще бъде началото на затъмнението от долу по сянката на земята, но пълното затъмнение ща започва 22.30 като максималната фаза ще около час по – късно 23.21 минути. краят на пълното затъмнение пък ще малко след полунощ в 12.13 минути\", обясни астрофизикът д-р Владимир Божилов от катедра \"Астрономия\" в Софийския университет \"Св. Климент Охридски\", цитиран от БНР. \r\n\r\n Той обясни, че заради пречупването на слънчевите лъчи от атмосферата на Земята, Луната ще се вижда червена. \r\n\r\n Освен от България, затъмнението ще може да се наблюдава от цялото Северно полукълбо на Земята. \r\n\r\n Следващото видимо от България пълно лунно затъмнение ще бъде на 20 и 21 януари 2019 година. \r\n \n\t\t\t\t\t\t", "date": "2018.07.27", "title": "Тази вечер: Пълно лунно затъмнение! "}
{"url": "http://www.bnews.bg/article/245912-balgarite_masovo_karat_stari_koli", "text": "\n Българите масово карат коли втора употреба, близо половината от автопарка у нас е на възраст над 20 години и автомобилите са основно на дизел. Това показват данните на Евростат за автомобилния парк през 2017 г. \r\n\r\n Според европейската статистика у нас през миналата година е имало около 3,4 милиона автомобила, което приблизително е по 450 коли на 1000 българи. \r\n\r\n Автопаркът ни нараства с по около 100 хиляди автомобила годишно. Близо половината обаче са на над 20 години. Около 35 на сто са на възраст до 15 години, а до 10 г. са около 350 хиляди коли или около 10 процента от автопарка. \r\n\r\n Новите автомобили до 5 години са едва 5%. 1,7 млн. българи карат дизелови коли, които са и най-разпространени. \r\n\r\n Най-нови коли в Евросъюза карат белгийците, а най-стари – в Полша. \r\n \n\t\t\t\t\t\t", "date": "2018.07.27", "title": "Българите масово карат стари коли"}
{"url": "http://www.bnews.bg/article/245934-shokirashto_ubietsat_na_biznsdamata_ot_blagoevgrad_se_e_gramnal_v_glavata", "text": "\n Издирваният за убийството на 58-годишната Снежана от Благоевград Радослав Стипцаров - Соколето се е самоубил в къща в село Бараково, съобщава Канал 3. \r\n\r\n Той е пристигнал след полунощ, маскиран, въоръжен  и с перука в къщата в селото, където живеели двама негови приятели. Казал им, че е гладен и влязъл в една от стаите. Взел им телефоните. \r\n\r\n \"Щурмувахме къщата със специалните сили и открихме мъжа с огнестрелна рана в главата, а до него - двуцевна пушка\", каза директорът на ОД на МВР-Благоевград Николай Хаджиев  \r\n\r\n Двамата братя са задържани за разпити. Соколето е бил обявен за издирване на 24 юли заради побоя, който нанесъл на приятелката си Силвия. 3 дни по-късно той уби майка й - Снежана. \r\nПо-рано баретите блокираха село Бараково, намиращо се в община Кочериново. Предполага се, че в една от изоставените къщи там се е укривал убиецът на бизнесдамата от Благоевград. Издирваният за убийството е Радослав С. - „Соколето”. Специализираният отряд за издирване и задържане отцепи главната улица на селото. \r\n\r\n В 1.30 ч. тази нощ пред бл. 17-Б в жк. „Струмско” бе открита убита 58-годишната собственичка на заведението за бързо хранене, известно на благоевградчани като „Мръсното кебапче”. \r\n\r\n Жената е починала от силна кръвозагуба. Огледът на местопрестъплението продължи близо 5 часа. \r\n\r\n Заподозрян за жестокото убийство е Радослав С. - „Соколето”, който преди седмица преби 35-годишната дъщеря на убитата тази нощ жена. \r\n\r\n Към 5 ч. тази сутрин бяха задържани за разпит 61-годишната майка и 42-годишният брат на „Соколето”, който не бе открит тази нощ. \r\n\r\n Полицейските патрули, разположени на изходите на Благоевград, както и на Е-79 при Антените и жк. Струмско в посока Симитли, проверяват всички-леки и товарни автомобили, включително и багажниците им. \r\n \n\t\t\t\t\t\t", "date": "2018.07.27", "title": "Шокиращо: Убиецът на бизнсдамата от Благоевград се е гръмнал в главата! "}
{"url": "http://www.bnews.bg/article/245929-nova_izmama_kiberprestapnitsi_plashat_s_kompromati_ne_im_plashtayte", "text": "\n Нова кампания на киберпрестъпници атакува българските онлайн потребители, предупредиха от ГДБОП. \r\n\r\n В края на юли в отдел „Киберпрестъпност” към дирекцията са регистрирани множество сигнали от интернет потребители за получени имейли с текст на английски език и искане за заплащане с виртуална валута биткойн на сума, възлизаща на около 3000 американски долара. \r\n\r\n В съобщенията са твърди, че компютърът на потребителя е бил компрометиран и сега хакерите имат достъп до опозоряващи видео материали, които ще бъдат разпратени до всички негови контакти, ако не бъде платен откуп. \r\n\r\n За „доказателство” се използват неправомерно придобити данни за пощенски кутии и пароли, с която потребители са се регистрирали в „нелегитими“ сайтове за запознанства, онлайн игри и други. \r\n\r\n Експертите съветват потребителите да не отварят съмнителни съобщения, да не извършват плащания за подобни откупи, да се снабдят с надеждни антивирусни решения, легитимни операционни системи и програми. За всеки киберинцидент да информират съответната фирма доставчик на IT услуги или компетентните структури на МВР. \r\n \n\t\t\t\t\t\t", "date": "2018.07.27", "title": "НОВА измама: Киберпрестъпници плашат с компромати, не им плащайте! "}
{"url": "http://www.bnews.bg/article/245943-deset_godini_zatvor_za_gen_kircho_kirov", "text": "\n Нов състав на Военно-апелативния съд, след повторно разглеждане на делото, призна за виновен и осъди на 10 години затвор бившия директор на Националната разузнавателна служба генерал Кирчо Киров, съобщиха от прокуратурата.   \r\n\r\n Военните магистрати решиха още, че срокът за лишаване от правото ген. Киров да заема ръководна длъжност трябва да бъде намален от 15 на 13 години. \r\n\r\n Отново е уважен гражданския иск на Националната разузнавателна служба за присвоената сума от над 4,7 милиона лева с присъдените лихва и разноски по делото. \r\n\r\n Обвинителният акт беше внесен в Софийски военен съд през пролетта на 2017 г., припомниха от прокуратурата. \r\n\r\n Ген. Киров е обвинен за това, че от 2007 г. до 2011 г., като директор на НРС, в съучастие със свой подчинен началник, е присвоил от бюджета на службата валута-евро и щатски долари в особено големи размери. \r\n\r\n При първото разглеждане на делото, то стигна до последна инстанция, след като и Военният съд в София, и Военно-апелативният осъдиха Киров на 10 години затвор. Върховният касационен съд обаче върна процеса за ново разглеждане, поради допуснати процесуални нарушения при оценката на доказателствата, които са рефлектирали върху правото на защита на подсъдимия. \r\n\r\n На 22 януари т.г. Софийският военен съд наложи на генерал Киров присъда от 15 години лишаване от свобода и конфискация на половината от притежаваното му имущество. \r\n \n\t\t\t\t\t\t", "date": "2018.07.27", "title": "Десет години затвор за ген. Кирчо Киров"}
{"url": "http://www.bnews.bg/article/245916-ubiha_pitbulite_razkasali_svoya_stopanin_za_sekundi", "text": "\n Всички кучета, които снощи нападнаха и разкъсаха стопанина си в сливенското село Сотиря, вече са убити.  \r\n\r\n Това увери кметът на селото Димчо Георгиев по бТВ. Живко Димитров развъждал питбули, снощи ги пуснал на разходка, по време на която те се нахвърлили върху него и го разкъсали на място. Съсед успял да застреля едно от агресивните животни, хората бяха предупредени да не излизат от домовете си, защото другите псета са избягали. \r\n\r\n Нито една жалба не е постъпвала от съседите на 34-годишния мъж, каза тази сутрин кметът. Нямало и информация, че имотът всъщност е развъдник на бойни породи. Георгиев уточни, че не е постъпвал сигнал за регистриране на животновъден обект.  \r\n\r\n Според съсед на жертвата кучетата не били агресивни. Те са евтаназирани по желание на близки на убития. \r\n \n\t\t\t\t\t\t", "date": "2018.07.27", "title": "УБИХА питбулите, разкъсали своя стопанин за секунди..."}
{"url": "http://www.bnews.bg/article/245923-tervel_pulev_se_izpravya_sreshtu_turchi_za_evropeyskata_titla", "text": "\n Тервел Пулев има шанс да се бие за европейската титла в най-скоро време. Българинът ще трябва да се изправи срещу италианеца Фабио Турчи, обявиха от Европейския боксов съюз (EBU). \r\n\r\n Организацията на такъв мач е в много начален етап все още. Двете страни трябва да започнат преговори, а до 9 август да сключат договор за условията, мястото на сблъсъка и разпределението на приходите. Ако Пулев и Турчи не се разберат, ще бъде обявен търг. По първоначални планове, мачът трябва да се проведе през септември или октомври 2018 г. \r\n\r\n Иначе 35-годишният Пулев, който е непобеден във всичките си 11 мача на професионалния ринг до момента, заяви, че следващата му цел е двубой за титла. \r\n\r\n Тази на европейския боксов съюз е вакантна, а претендентът му Фабио Турчи също протяга ръце към нея. \r\n\r\n 25-годишният италианец е непобеден при професионалистите. Той има 15 мача, като в 10 от тях е триумфирал с нокаут. \r\n \n\t\t\t\t\t\t", "date": "2018.07.27", "title": "Тервел Пулев се изправя срещу Турчи за европейската титла "}
{"url": "http://www.bnews.bg/article/245932-konstitutsionniyat_sad_istanbulskata_konventsiya_vliza_v_protivorechie_s_konstitutsiyata", "text": "\n Конституционният съд реши, че Истанбулската конвенция влиза в противоречие с Конституцията, съобщава \"Труд\". Решението е взето с 8 срещу 4 гласа, като 4-ма съдии са подписали с особено мнение. \r\n\r\n Това са Филип Димитров, бившият омбудсман Константин Пенчев, Румен Ненков и Георги Ангелов. Истанбулската конвенция би наложила в България да се създадат процедури, осигуряващи правно признаване на пол, различен от биологичния, в разрез с Конституцията. Това посочва в решението си Конституционният съд (КС) (виж решението тук), дава подробности „Лекс“. \r\n\r\n „В Конвенцията чрез дефинирането на „пол“ като социален конструкт всъщност се релативизират границите на двата пола – мъж и жена като биологично детерминирани. Ако обаче обществото загуби способността да прави разлика между жена и мъж, борбата срещу насилието над жените остава само формален, но неизпълним ангажимент“, пише КС. Той посочва, че Конституцията и цялото българско законодателство е изградено върху разбирането за бинарното съществуване на човешкия вид. „В действителност в Конституцията недвусмислено се възприема социалното измерение на пола във взаимодействие с биологично детерминираното – чл. 47, ал. 2 от основния закон. В посочената конституционна разпоредба биологичният пол „жена“ се свързва със социалната роля – „майка“, с „раждане“, с „акушерска помощ“. \r\n\r\n Накратко, понятието „пол“ се използва от конституционния законодател като единство от биологично детерминираното и социално конструираното. Социалното измерение в Конституцията не създава социален пол, независим от биологичния, както е предвидено в Конвенцията“, заявява КС. В решението се казва още, че традиционно човешкото общество се изгражда върху половата бинарност – т.е. съществуването на два противоположни пола, всеки от които е натоварен със специфични биологични и социални функции и отговорности. „Биологичният пол е детерминиран по рождение и е в основата на гражданския пол. Значението на гражданския пол при правното регулиране на социалните отношения (съпружество, родителство) изисква осигуряване на яснота, безспорност, стабилност и сигурност“, се казва в решението. То стъпва и на конституционната дефиниция за брак – „…доброволен съюз между мъж и жена“. \r\n\r\n „Конституционната уредба на брака е изградена върху разбирането за съществуването на два биологично определени пола – мъжки и женски. Определяйки брака като доброволен съюз между мъж и жена, Конституцията издига различния биологичен пол в императив към встъпващите в брак. Разбирането за брака като връзка между мъж и жена е вкоренено дълбоко в българското правосъзнание и в този смисъл е в основата на конституционната уредба“, заявява мнозинството в КС. И продължава: „Противно на това конституционно разбиране за пола като биологична категория, понятието „gender“/„genre“ („пол“), като социален конструкт, присъства в Конвенцията отделно и наред с понятието „sex”/ „sexe“. …това положение отдалечава приложното поле на Конвенцията от заявените в нея цели за защита на жените и открива пространство за противоречивото ѝ прилагане, което е в разрез с принципа на правовата държава във формален смисъл (чл. 4, ал. 1 от Конституцията)“. Конституционният съд посочва, че на българската конституция не съответстват разпоредбите на чл. 3, буква „в“ и на чл. 4, § 3 от конвенцията. Те обаче са носещи за смисъла на международния договор в неговата цялост и тъкмо по отношение на тях не се допускат резерви. Така парламентът вече не може да ратифицира конвенцията, освен ако не реши да промени Конституцията. Така или иначе, тя вече беше оттеглена от Народното събрание. \r\n \n\t\t\t\t\t\t", "date": "2018.07.27", "title": "Конституционният съд: Истанбулската конвенция влиза в противоречие с Конституцията!"}
{"url": "http://www.bnews.bg/article/245931-zadarzhaha_ubietsa_na_biznesdamata_ot_blagoevgrad", "text": "\n Полицейски служители задържаха мъж от обградената къща в село Бараково, където се предполага, че се укрива заподозрян за убийството в Благоевград. \r\n\r\n Все още обаче не е потвърдено, че задържаният има връзка с убийството. Самоличността му не е обявена. \r\n\r\n Мъжът беше изведен с белезници от изоставена къща в селото, в която се укриваше. \r\n\r\n Очаква се да бъде даден брифинг за резултатите от проведената операция. \r\n\r\n Информацията за втори мъж, който се е укрил в селото, засега не е потвърдена. По време на акцията в Бараково бяха претърсени две къщи.  \r\n\r\n Убийството в Благоевград стана около 1.30 ч. тази нощ. Пред бл. 17-Б в жк. „Струмско” бе открита убита 58-годишната собственичка на заведението за бързо хранене, известно на благоевградчани като „Мръсното кебапче”. Жената е починала от силна кръвозагуба, след е прерязана сънната артерия. До тялото ѝ е открита счупена бутилка от бира. \r\n\r\n Огледът на местопрестъплението продължи близо 5 часа. Заподозрян за жестокото убийство е Радослав С. - Соколето, който преди седмица преби 35-годишната дъщеря на убитата тази нощ жена. \r\n\r\n Към 5 ч. тази сутрин бяха задържани за разпит 61-годишната майка и 42-годишният брат на Соколето, който не бе открит тази нощ. Полицейските патрули, разположени на изходите на Благоевград, както и на Е-79 при Антените и жк. \"Струмско\" в посока Симитли, проверяват всички леки и товарни автомобили, включително и багажниците им. \r\n \n\t\t\t\t\t\t", "date": "2018.07.27", "title": "Задържаха убиеца на бизнесдамата от Благоевград? "}
{"url": "http://www.bnews.bg/article/245937-andzhelina_napada_dzhordzh_kluni_zaradi_pit", "text": "\n Холивудската красавица Анджелина Джоли има черен списък с врагове, на които готви отмъщение. В него влиза колегата ѝ Джордж Клуни, който е подкрепил бившия ѝ съпруг Брад Пит по време на бурния им развод. \r\nВсъщност близки до актрисата издават, че тефтерчето на срама е пълно със знаменитости, за които смята, че са я предали по време на  раздялата ѝ със звездата от Съюзени. Източниците споделиха пред в. Сън, че първи в списъка е Клуни, а веднага след него се нарежда съпругата му Амал. \r\nПричината – Анджелина  очаквала Джордж да подкрепи дългогодишния си приятел, но от адвокатката очаквала женска солидарност. По техни думи фактор е и фактът, че Анджи смята Амал за конкуренция в светските среди. Феновете побързаха да сравнят дъщерята на Джон Войт с героинята ѝ Злодеида, а последвалите епитети са „побъркана“, „невротична“ и прочие.      \r\n\r\n                              \r\nПрипомняме, че наскоро се заговори, че Джордж Клуни се опитва да събере отново Пит и бившата му Дженифър Анистън. „Джордж винаги е мразил Анджи и изобщо не одобряваше начина, по който тя контролираше Брад по време на брака им. Той обичаше Брад и Джен като двойка и беше съкрушен от раздялата им, особено когато разбра, че е заради Анджи. Затова Джордж беше първият, който свърза отново Джен и Брад“, издаде тогава близък до Пит. \r\n \n\t\t\t\t\t\t", "date": "2018.07.27", "title": "Анджелина напада Джордж Клуни заради Пит"}
{"url": "http://www.bnews.bg/article/245930-bratat_na_maya_ilieva_stana_budist_opitomi_lav_i_se_grizhi_za_finansite_na_sestra_si", "text": "\n Щастлива съм да имам много близки хора, които ме обичат и ми помагат. В моето семейство имаме силна връзка. Имам и осем години по-голям брат от мен, който винаги ме е подкрепял. Аз съм и страшно щастлива с двете си деца и с хората, на които разчитам.“ Думите на чаровната вдовица на Георги Илиев – Мая, са за брат й - Александър Пенелов. \r\n\r\n Двамата се чуват и виждат почти всеки ден. Отскоро Алекс Пенелов е започнал да чете книги за будисти, пуска клипове в интернет с послания на Далай Лама и живее повече в чужбина, отколкото у нас. \r\n\r\n \"За него се знае, че е разделен с жена си, но се грижи за момчето и момичето си. Дали има развод обаче не сме сигурни\", споделят близките на Алекс. \r\n\r\n Симпатягата, който е бивш състезател по водна топка, цял живот е съветвал сестра си за бизнес финансите й. Той е и човекът, който винаги е успявал да опитоми характера на Мая Илиева. \"Зодията ми Близнаци е такава - умеем да разбираме всички лица на хората\", казвал Алекс. \r\n\r\n Напоследък братът на Мая е доста ухажван мъж. Слуховете твърдят, че имал стара любов с момиче от фризьорския й салон, с което отново се намерили след години на симпатии по заведенията. \r\n\r\n \"Винаги сме били задружно семейство. Именно това най-вече ме свързваше и с Георги. Неговата фамилия се подкрепяха безрезервно\", категорична е Мая, която обича децата на брат си като свои. \r\n\r\n И момчето, и момичето вече са големи, завършили са Италианския лицей в Горна баня и са започнали работа. Братът на Мая обаче предпочита да пази личното си пространство и само в случай на нужда да се появява, за да я защити. \r\n\r\n \"Имам и други близки хора - Теди например, е моя приятелка от години. Много й вярвам. Мисля, че хората получават определена доза хубави и лоши неща в живота си. Просто при мен се случват накуп и хубавите, и лошите. И пак има някакъв баланс\", споделяла най-често с брат си Мая. Именно балансът е този, който търси и Александър. От известно време той чете будистки практики, а със сестра си говорели с часове на духовни и езотерични теми, споделят от обкръжението на фаталната вдовица. \r\n\r\n \"Много пъти наричам живота си с Георги - \"миналия\" ми живот. Това бе времето, в което бяхме влюбени. Връзката ни бе неразрушима. Разбира се, имам и нови приятели, с които през последните години ми е интересно, но те са доста по-малко от преди\", споделя Мая. \r\n\r\n С днешна дата Илиева продължава да е луда глава и последното нещо, което направила, е да скочи с бънджи от Аспаруховия мост. \r\n\r\n \"Ужасно ме беше страх. Но това е страхотен прилив на адреналин, който с течение на годините разбрах, че той ми е необходим, мога да се пристрастя. Бих го направила пак. С мои приятели имаме планове да скачаме с парашут, но не ми стига време да се организираме, трябваше да сме девет човека. И други неща планирам, но като ги изживея, ще ги споделя\", разказва в салона експериментите си Мая, до която неизменно стои брат й, който не я изпуска от поглед. Освен че много пътува, Илиева е и горда майка на три деца - две момиченца и едно момче - Криста, Андреа и Васил. \r\n\r\n \"Тя е изключително добра майка. Децата, както казва, са й подарък от Георги. Грижи се за тях постоянно и не разчита на помощничка\", категорични са приятелките на Мая. \r\n\r\n Освен пътуванията най-голямата страст на Илиева е благотворителността. Тя не се отказва от нея и при всяка възможност помага на нуждаещи се. \"Преди много години Георги беше спонсорилал дом за сираци, а публикацията в един вестник след това беше много неприятна. И аз му казах: \"Защо не направиш опровержение, за да разберат хората истината?\" Той ми отговори, че истинската благотворителност винаги е анонимна, иначе е реклама. Аз също мисля така и затова не искам да коментирам въпросите с това на кого и колко давам\", казва в едно от последните си интервюта Мая. \r\n\r\n Това, на което и в момента се учи красивата вдовица на Главния, е да показва чувствата към най-близките си. \"И брат ми може би е така. Но трябва винаги да показваш на хората, които обичаш, че са ти важни. Гледах покъртителен филм - мъж беше болен, а съпругата му направи парти за приятелите му - да минат всички и да му кажат колко го обичат приживе. Аз не съм скривала емоциите си, но се замислих, че трябва да го правя по-често\", споделя на всеослушание Мая Илиева, която от години живее повече като аскет, отколкото като кралица. \r\n \n\t\t\t\t\t\t", "date": "2018.07.27", "title": "Братът на Мая Илиева стана будист, опитоми лъв и се грижи за финансите на сестра си"}
{"url": "http://www.bnews.bg/article/245882-krisko_tuningova_gadzheto_si_po_svoy_vkus_za_15_bona", "text": "\n Криско е пръснал поне 15 бона, за да тунингова жена си Цветелина. \r\n\r\n Откакто е с него, танцьорката с бавни темпове, но без да спира, упорито променя външния си вид, писа „Уикенд“. \r\n\r\n Само за две години, откакто е с Криско, в лицето на Цвети са настъпили такива промени, че сигурно и майка ѝ вече трудно я разпознава. На първо място е носът на брюнетката. Както се вижда от нейни стари снимки, оригиналната му форма е доста топчеста. Според ценителите на естествената женска красота, дихателният орган изглежда много симпатично и отива на лицето на притежателката си. \r\n\r\n Явно обаче Цвети е била на друго мнение, защото на актуалните ѝ фотоси нейният нос няма нищо общо с оригинала. Той е изтънял и изглежда по-прав от преди. За тази промяна Криско се е бръкнал поне със 7-8 хиляди лева, смятат запознати с ценовата листа на естетичните хирурзи.  \r\n\r\n Носът обаче е само началото на промените. Като повечето си колежки от развлекателния бранш, Цветелина също харесва сочните устни, затова е напомпала своите с хиалурон, увеличавайки ги с 50 на сто над програмирания от природата обем. Както е модерно, ефектът се подчертава с обилно количество блясък за устни, за да се вижда отдалеч колко много пари са налети в устата на красавицата. Поддръжката на този сексапил струва средно 2 бона годишно, тъй като ефектът от хиалурона е временен и, за да не се изгуби, е важно да се инжектира през няколко месеца.  \r\n\r\n В овала на лицето на брюнетката също има странна промяна. Преди връзката ѝ с Криско той клонеше към форма на квадрат с доста широка ъгловата долна челюст. Тогава обаче Цвети бе най-обикновена танцьорка, която въртеше любов с пловдивски пиар на име Никола. Откакто стана Крисковица, лицето странно се издължи. Това може да се дължи на ремонтирана брадичка или някакъв друг похват, който само тя, мъжът и естетичният ѝ хирург знаят. Каквото и да са правили, със сигурност е струвало много пари.  \r\n\r\n Говори се, че танцьорката редовно се подлагала и на скъпи процедури за изглеждане на кожата. Носела перманентен грим, вероятно за да не плаши мъжа си сутрин, когато я види във вида, в който природата я е създала. Всичко това бърка дълбоко в джоба на Кристиан. Габровецът на е от щедрите, но когато въпросът опирал до жената, с която се показва пред хората, развързвал кесията и плащал, колкото е нужно, само и само всички да са доволни. \r\n \n\t\t\t\t\t\t", "date": "2018.07.27", "title": "Криско тунингова гаджето си по свой вкус за 15 бона"}
{"url": "http://www.bnews.bg/article/245921-izdirva_se_zam_ministar_sultanka_petrova", "text": "\n Издирва се зам. министър Султанка Петрова! Издирва се предимно от журналисти, които искат да ѝ зададат няколко интересни въпроса след смъртта на 25 годишния охранител. \r\n1. Ако Султанка Петрова не се чувства виновна и гузна защо се крие? \r\n\r\n 2. Какво точно охранява фирмата в сграда, която се охранява от НСО? \r\n\r\n 3. Възползва ли се зам. министър Султанка Петрова от служебното си положение като народен представител, за цъфне в договорът за ремонт на зала \"Света София\" клауза изискваща денонощна охрана на сграда, която по закон се охранява денонощно? \r\n\r\n 4. Как се е променило имущественото състояние на Султанка Петрова и защо липсват декларациите за публичност на имуществото ѝ за 2016 г. и при встъпването ѝ в длъжност през 2017 г.? \r\n\r\n 5. Защо Султанка Петрова не е декларирала конфликт на интереси с дъщеря си и фирмата Дефанс консулт ЕООД? \r\n\r\n Въпросите са продиктувани от най- съществения и той е - Пристъпила ли е клетвата като народен представител Султанка Петрова? Очакваме отговорите на зам. министър Султанка Петрова.  \r\n\r\n   \r\n \n\t\t\t\t\t\t", "date": "2018.07.27", "title": "Издирва се зам. министър Султанка Петрова!"}
{"url": "http://www.bnews.bg/article/245918-shte_badem_li_na_suho_prez_pochivnite_dni", "text": "\n Днес преди обяд над по-голямата част от страната ще е предимно слънчево. Около и след пладне отново ще се развива купесто-дъждовна облачност. Ще има краткотрайни валежи от дъжд с гръмотевици. \r\n\r\n На места, главно в планинските райони валежите ще са интензивни и значителни по количество. Ще духа слаб до умерен северозападен вятър. Максималните температури ще са между 26° и 31°, за София – около 26°. \r\n\r\n Атмосферното налягане ще се задържи по-ниско от средното за юли. \r\n\r\n По Черноморието преди обяд ще е предимно слънчево. Около и след обяд ще се развива купеста и купесто-дъждовна облачност и на места до вечерта ще превали и прегърми. Ще духа слаб до умерен северозападен вятър. Максималните температури ще са 26°-30°. Температурата на морската вода е 24°-26°. Вълнението на морето ще бъде 1-2 бала. \r\n\r\n В планините облачността ще е променлива. Главно в следобедните часове ще има краткотрайни валежи и гръмотевични бури. На места ще са интензивни и значителни по количество. Ще духа до умерен северозападен вятър. Максималната температура на височина 1200 метра ще е около 21°, на 2000 метра – около 15°. \r\n \n\t\t\t\t\t\t", "date": "2018.07.27", "title": "Ще бъдем ли на СУХО през почивните дни? "}
{"url": "http://www.bnews.bg/article/245913-poyasi_i_naduvaemo_flamingo_uniformeni_pazyat_deputatite_ot_maykite_na_detsa_s_uvrezhdaniya", "text": "\n Майките на деца с увреждания, които протестират пред Народното събрание от началото на юни, подаряват днес пояси и други плажни принадлежности на депутатите, които от утре са в дълга лятна ваканция. \r\n\r\n Те успяха да наредят част от поясите, топките и играчки за плаж пред служебния вход на парламента, но после кордон от полицаи ги обгради и не ги допускаше до влизащите народни представители. \r\n\r\n „На депутатите пожелаваме приятно ваканцуване, а ние оставаме тук на палатков лагер с бали сено, защото нали ние винаги сме в нищото”, обяви пред БТВ Вера Иванова, една от протестиращите майки. \r\n\r\n Протестът от самото начало е под надслов „Системата ни убива”. В понеделник в София ще дойдат родители на деца с увреждания от цялата страна и от парламента всички ще отидат на протест пред Министерския съвет в 5 ч., обяви Вера Иванова. \r\n \n\t\t\t\t\t\t", "date": "2018.07.27", "title": "Пояси и надуваемо фламинго: Униформени ПАЗЯТ депутатите от майките на деца с увреждания!"}
{"url": "http://www.bnews.bg/article/245926-vizhte_koy_e_zapodozryan_za_ubiystvoto_na_sobstvenichkata_na_mrasnoto_kebapche_snimka", "text": "\n Основният заподозрян в убийството на 58-годишната собственичка на едно от най-известните заведения в Благоевград, е известен на полицията рецидивист, който е лежал в затвора за изнасилване. Преди дни той е пребил дъщерята на жертвата, с която живеел на семейни начала. От тогава мъжът е обявен за издирване, а полицията е предприела всички мерки по недопускане на излизането му от страната, съобщава БНР. \r\n\r\n По непотвърдена информация убитата е собственичка на заведението за бързо хранене, известно на благоевградчани като „Мръсното кебапче”. \r\n\r\n Жестокото убийство на жената беше извършено тази нощ малко след 01.00 часа. Окървавеното и тяло беше открито на площадката след входната врата на жилищен блок в квартал „Струмско“, където е живяла жертвата. \r\n\r\n Благоевград е под пълна полицейска блокада след убийството на 58-годишна жена снощи. Извършват се масирани проверки на всички автомобили и хора, влизащи и излизащи от града. \r\n\r\n Полицейски патрули са на трите входно-изходни артерии на областния център. Спират се всички автомобили, проверяват се документите на хората. \r\n\r\n Хората в блока смятат, че убиецът е мъж с криминално досие, който доскоро живял с дъщерята на убитата. Преди седмица той пребил момичето и оттогава полицията го издирва. Предстои тази версия да бъде потвърдена или отхвърлена от полицията, информира Нова тв. Според БГНЕС заподозреният е Радослав С. - „Соколето”, чиито родители са били отведени за разпит. \r\n\r\n \r\n\r\n Говорителят на главния прокурор Румяна Арнаудова каза, че действително се издирва криминално проявен и осъждан 40-годишен мъж, но във връзка с друго разследване на прокуратурата в Благоевград. \"Разбира се, ще се установи, когато бъде издирен, дали има съпричастност и дали е извършителят на престъплението, но иначе се издирва във връзка с противозаконно отнемане на моторно превозно средство, собственост на дъщерята на починалата жена\", посочи Арнаудова. \r\n\r\n Сигналът за инцидента е подаден в 1.04 часа. Тялото на жената е открито на междустълбищна площадка в блока, в който живее. Разследващите установили, че жената е починала в резултат от огнестрелна рана в областта на гърдите, причинена от гладко цевно оръжие, от упор, от изключително малко разстояние. \r\n \n\t\t\t\t\t\t", "date": "2018.07.27", "title": "Вижте КОЙ е заподозрян за убийството на собственичката на „Мръсното кебапче”! (СНИМКА)"}
{"url": "http://www.bnews.bg/article/245879-geri_raychevska_s_goreshta_fotosesiya_za_10_oto_izdanie_na_mis_silikon", "text": "\n \r\n\r\n Гергана Райчевска е знаково име за конкурса Мис Силикон и една от най-популярните носителки на титлата. Преди ден красавицата засне гореща фотосесия, с която представя мотото на тазгодишното издание на конкурса “Кeep calm it’s just a show “. По традиция Гери ще е и председател на журито. Снимки вижте \r\n\r\n 10-ото издание на Мис Силикон ще се проведе на 12 август (неделя) в Св.  Влас, клуб Planet Yacht. \r\n\r\n „Тази година ще наблегнем на нови критерии при избора на победителка , искаме да изберем максимално най-близката до естествената красота победителката. Навсякъде по света жените се подлагат на разкрасителни процедури, но само като че ли у нас все още важи правилото “ колкото повече толкова повече “ искаме да промотираме красиво направените , естетично издържани корекции, а не гротескно изглеждащите момичета. Оценявам факта, че и ние сме пример в публичното пространство и е крайно време да понесем своята отговорност . Все пак няма да забравяме че мис силикон е шоу , така че шоу Ще има ! За него ще отговаря Мис Силикон на десетилетието Джулиана Гани“, казва организаторката на конкурса. \r\n\r\n Тя допълва, че титлата „Мис Естетик“ ще е новата изненада в изданието на конкурса . “Кeep calm it’s just a show “ е мотото тазгодишния конкурс, което е специална отправка към всички фенове на шоуто. \r\n \n\t\t\t\t\t\t", "date": "2018.07.27", "title": "Гери Райчевска с гореща фотосесия за 10-ото издание на Мис Силикон"}
{"url": "http://www.bnews.bg/article/245920-tova_e_sdelka_obshtinari_razmeniha_imoti_s_bashtata_na_upravitelya_na_oblast_sofiya", "text": "\n Столичните общинари решиха да си разменят дарения с фирма, чиито краен собственик е бащата на областния управител на София-област и бивш общински съветник от \"Атака\" Николай Пехливанов. Самият Пехливанов е бил краен собственик на дружеството, с което сега местната власт си дарява имоти в район \"Младост\", прочул се заради протестите срещу презастрояването. \r\n\r\n Дебати по предложението за така наречените насрещни дарения нямаше. Тази процедура, при която общината дарява имот на частен собственик и получава като насрещно дарение друг терен от него, на практика е заобикаляне на забраната за заменки на общинска собственост. \r\n\r\n Предложението за насрещните дарения с бащата на областния управител Пехливанов е внесено от съветниците Карлос Контрера (ВМРО), Симеон Славчев (\"Група 5\") и Йордан Господинов (ГЕРБ). Контрера и Пехливанов бяха в една група в общинския съвет, на който настоящият областен управител беше и зам.-председател. \r\n\r\n Сделката е по инициатива на дружеството \"Експо Истейт Пропърти\", става ясно от доклада на бившите колеги на Пехливанов. Краен собственик на фирмата е бащата на Николай Пехливанов - Янко Пехливанов. До преди няколко години компанията е притежавана от настоящия областен управител на Софийска област. Дружеството има терен в кв. \"Младост 1\", който е отреден за застрояване с 20-етажна обществена сграда. Още през миналата година имаше протести срещу евентуалното здание. \r\n\r\n Вносителите на доклада за размяна на имоти се мотивират с получени над 100 жалби от живеещите в близките блокове хора, които искат да се запази зелената площ на терена. Той заема близо 1700 кв. метра и се намира до локалното платно на бул. \"Цариградско шосе\". \r\n\r\n Собственикът на имота иска да го замени за равностоен общински терен в същия район. Съветниците предлагат това да е общински парцел с площ от 2417 кв. метра. Той се намира в \"Младост 4\", близо до метростанция \"Бизнес парк\", и в момента се използва за паркинг. Отреден е за застрояване със 7-етажна сграда със смесени функции - жилищни и обществени. \r\n\r\n Частният имот е оценен от оценител на 1.55 млн. лева или 347 евро на кв. метър. Оценката за общинския е общо 1.359 млн. лева или 287.35 евро на квадрат. Заради разликата в стойностите на двата имота, \"Експо Истейт Пропърти\" трябва да дари на общината и 203 827 лева. \r\n\r\n \r\n\r\n Общинарите гласуваха и друга подобна сделка. От петия път те решиха общината да придобие като дарение частен имот в район \"Слатина\". Намеренията за застрояването му предизвикват протести от години, пише Медиапул. В момента там има зелена площ и детска площадка, а през 2011 г. е издадено разрешение за строеж за жилищна сграда. Теренът е собственост на фирмата \"Агора-Ин\" на арх. Венцислав Дучев. \r\n\r\n Частният имот е с площ от 1527 кв. метра и е в кв. \"Гео Милев\" в район \"Слатина\". Общината ще го придобие като дарение, а в замяна ще дари на \"Агора-Ин\" два свои терена - на ул. \"Русалийски проход\" в \"Лозенец\" с площ 1059 кв. метра и в кв. \"Подуяне\" с площ 630 кв. метра. \r\n\r\n \"Агора-Ин\" трябва да доплати на общината и 505 434 лева, защото получава по-голяма площ от двата терена. \r\n\r\n Точката влезе в дневния ред за пети път по настояване на председателите на политическите групи в общинския съвет с изключение на БСП. \r\n\r\n   \r\n \n\t\t\t\t\t\t", "date": "2018.07.27", "title": "Това е сделка: Общинари размениха имоти с бащата на управителя на Област София "}
{"url": "http://www.bnews.bg/article/245922-skandalno_vizhte_okarvaveniya_mladezh_koyto_razkazva_za_raganeto_v_nadezhda_are_beshe_mi_priyatno_video", "text": "\n Появи се скандално видео в интернет, на което се вижда 15-годишният младеж, който е заклал свой връстник в столичния квартал \"Надежда\". Както БЛИЦ вече съобщи, по първоначални данни зверството се е разиграло заради скандал в социалните мрежи. На клипа извършителят, гол до кръста и окървавен, се хвали пред момчета на неговата възраст какво е извършил преди минути. \"Виж, аз от преди исках да ги бия. Изобщо не ми пука дали ще ме осъдят. Аз съм си защитил моето, ако искат да ме съдят, ако искат да не ме съдят“, подема той и решава да им покаже къде точно в корема е наръгал момчето, насочвайки ножа, с който го е клал към себе си. \r\n\"Бута ме тоя. Викам му, \"ей\". Вадя го ножа и бам! То беше във входа им. Аз отидох пред техния вход, те ме видяха. Влязохме в техния вход и там - бам-бам-бам и ги направих на нищо\", обяснява още той. Слушателите му казват, че е по-добре да се измие и да се покрие някъде. \"Ти си ненормален брат, скрий се най-добре!\" \r\n\r\n „Аре, беше ми приятно“, завършва агресорът и тръгва в неизвестна посока. \r\n\r\n \r\n\r\n \r\n  \r\n \n\t\t\t\t\t\t", "date": "2018.07.27", "title": "СКАНДАЛНО: Вижте окървавения младеж, който разказва за ръгането в „Надежда“! „Аре, беше ми приятно“ (ВИДЕО)"}
{"url": "http://www.bnews.bg/article/245919-pozhar_v_kaliforniya_stotitsi_byagat_ot_domovete_si", "text": "\n В планините в южната част на американския щат Калифорния бързо се разраства горски пожар, който се смята, че е предизвикан от сериен подпалвач, предаде Ройтерс. \r\n  \r\nПовече от 3000 души бяха принудени да напуснат домовете си в окръг Ривърсайд, а пожарникарите се борят да спасят от пламъците къщите, които са на пътя на огнената стихия. В град Хемет в сряда е задържан 32-годишен мъж, обвинен в предизвикване на няколко пожара. \r\nГорски пожар гори и в северната част на щата, в планински район на окръг Шаста, северно от Сакраменто. Пострадали са 8000 хектара гора, хиляди са напуснали домовете си. Пламъците се движат към град Рединг с 90 000 жители, които са предупредени да бъдат готови за евакуация. \r\n  \r\nВ двата засегнати окръга е обявена извънредна ситуация. Положението се усложнява от високите температури (37 градуса), силния вятър и ниската влажност на въздуха. \r\n\r\n \r\n \n\t\t\t\t\t\t", "date": "2018.07.27", "title": "Пожар в Калифорния, стотици бягат от домовете си! "}
{"url": "http://www.bnews.bg/article/245917-konstitutsionniyat_sad_reshava_za_istanbulskata_konventsiya", "text": "\n Конституционният съд ще обяви противоречи ли на основния закон Конвенцията на Съвета на Европа за превенция и борба с насилието над жени и домашното насилие, придобила популярност като Истанбулската конвенция. \r\n\r\n Съдът беше сезиран от 75 народни представители от ГЕРБ с искане за т.нар. абстрактен предварителен контрол за конституционосъобразност документа, съобщава БНР. \r\n\r\n Конвенцията влезе в Конституционния съд в началото на година след възникнал широк дебат в политическите среди и сред гражданското общество. Тя раздели първо министрите в кабинета, след това се спъна в парламентарните комисии и след като ГЕРБ остана малцинство в настояването си тя да бъде ратифицирана, а партньорът на ГЕРБ във властта – „Обединени патриоти“, бяха сред най- яростните й критици, тя беше изтеглена от Народното събрание, за да й бъде направен анализ за конституционосъобразност. \r\n\r\n От седмица вървят спекулации за това какво ще каже днес Конституционният съд. Миналия понеделник в социалните мрежи се появи информация, че със седем на пет гласа конституционните съдии са решили, че Истанбулската конвенция не противоречи на основния закон, което се оказа фалшива новина. \r\n\r\n Според запознати, настроенията на мнозинството в Конституционния съд са обратните - че тя не съответства на Конституцията, защото въвежда неясни понятия, което пък влиза в противоречие с установения в основния закон принцип на правовата държава. \r\n \n\t\t\t\t\t\t", "date": "2018.07.27", "title": "Конституционният съд решава за Истанбулската конвенция "}
{"url": "http://www.bnews.bg/article/245910-miryasayte_geri_nikol_nyama_da_pee_na_buzludzha", "text": "\n Гери-Никол се е отметнала от ангажимента си да пее за БСП, разкриха от партията. \r\n  \r\nТя и певицата Дара бяха наети от \"Позитано” 20 за концерт по време на международната младежка среща, която ще се проведе в Казанлък в петък. С нея ще стартират събитията преди традиционния червен събор на Бузлуджа. Поканени са представители на младежките организации на сродните леви партии от 6 балкански държави, сред които и младежите на македонския премиер Зоран Заев. \r\n  \r\nЗа участието си Гери-Никол сключила договор със социалистите срещу хонорар от 3500 лв., пише \"24 часа\". Младата звезда обаче имала ангажимент във Варна за същия период. \r\n  \r\nОтказът обаче явно не е бил достатъчно на време, тъй като името на нашумялата певица се появи на афиш, рекламиращ събитието на комсомола, заедно с това на колежката й Дара. \r\n  \r\nНа историческата поляна в неделя пък ще пее Горан Брегович. \r\n \n\t\t\t\t\t\t", "date": "2018.07.27", "title": "Мирясайте: Гери-Никол няма да пее на Бузлуджа! "}
{"url": "http://www.bnews.bg/article/245911-bosiya_s_ultimatum_vizhte_koga_shte_spre_da_gladuva", "text": "\n Николай Колев - Босия, който вече 45 дена гладува в знак на протест срещу корупцията в Министерството на транспорта, е склонен да прекрати гладуването, ако бъде насрочен референдум за отмяна на института на Велико народно събрание. \r\n\r\n Това съобщи в профила си във Фесбук Пламен Даракчиев. \r\n\r\n Ето какво написа той снощи: \r\n\r\n Идвам от Босия. В семейството има малък празник -- Мария, дъщеря му има рожден ден. Опитах сливова от родния край на съпругата му Таня. Даже изядох парче торта. \r\n\r\n При Босия положението е все същото. Тялото си отива, но духът му е бодър. Поседя малко, каза дори един виц и пак легна. Разбрах от Таня, че вчера е поел банка с рингер (електролитни концентрации и разни хлориди). Не хранително, но поне поддържа концентрациите на някои крайно необходими елементи в организма. \r\n\r\n Сетне отидохме в кухнята да поговорим. Не отстъпва от двете си искания. Но поне уточнихме как стоят нещата с второто -- разпускането на Народното събрание. Както и предполагах, Босия е последният човек, който би искал да бъде разпусната една кочина, за да дойде следващата. \r\n\r\n Каза ми, че би прекратил стачката при наличието на насрочен референдум за отмяната на института Велико народно събрание в Конституцията. \r\n\r\n Знам какво си мислите в момента. Мисля си го и аз. Но това ми каза Босия и това ви предавам. \r\n \n\t\t\t\t\t\t", "date": "2018.07.27", "title": "Босия с ултиматум! Вижте кога ще спре да гладува! "}
{"url": "http://www.bnews.bg/article/245915-ot_upor_ubiha_zhena_v_blagoevgrad_zapodozryan_e", "text": "\n Тежко престъпление е извършено тази нощ в благоевградския квартал \"Струмско\". \r\nМалко след 1 часа във входа на жилищен блок е открита мъртва 58-годишна жена. Тялото й е намерено от живеещ във входа, който е подал сигнал на телефон 112. Пристигналите на място медици само констатирали смъртта на жертвата.  \r\nУбийството вдигна на крак полицията, която започна разследване и издирване на извършителя на тежкото престъпление. \r\nПо непотвърдена информация убитата е собственичка на заведение за хранене в областния център. До тялото й е открита счупена стъклена бутилка. \r\n  \r\n \n\t\t\t\t\t\t", "date": "2018.07.27", "title": "От упор: Убиха жена в Благоевград! Заподозрян е… "}
{"url": "http://www.bnews.bg/article/245908-patriotite_pridvornite_shutove_v_parlamenta", "text": "\n Патриотите са придворните шутове в парламента. До това заключение стигна Хамид Хамид от ДПС. \r\n\r\n След поредицата скандали в редиците на Обединени патриоти, се стигна до там, че Бойко Борисов да ги помирява, че чак и на извънреден коалиционен съвет ги събра, за да внесе нотка яснота пред обществото – всичко било спокойно, коалицията била стабилна. \r\n\r\n В коментара си пред БТВ Хамид Хамид назова, че именно патриотите – придворните шутове биват строявани и по всичко трябваше да разбираме, че в тази роля влиза Борисов. \r\n\r\n Оплетен като пиле в калчище, Искрен Веселинов не успя да отговори адекватно на Хамид и заговори за ТОЛ системи и т.н. Той даже си позволи да дава оценки и на медиите – защо се били занимавали със скандалите, а не казвали какво друго се върши в Народното събрание от към законодателна дейност. Ало, патрЕотчето, медиите ще отразяват това, което сметнат за необходимо. Докато има шутове като вас в парламента, ще се говори, пише и показва. \r\n\r\n И забележете, Веселинов се „опита“ да замае положението за физическия сблъсък между Волен Сидеров и Валентин Касабов, а думите му – такива случки да бъдат все по-редки, може единствено да значат, че не е изключено да сме свидетели на още порции побоища – вербални или физически. \r\n\r\n И не вярвайте на Борисов, който ви казва, че стабилността не била заради постове, положение и т.н. – гузен негонен бяга. Точно тези малките (ОП) са склонни да направят всичко, но кокала няма да пуснат. \r\n \n\t\t\t\t\t\t", "date": "2018.07.27", "title": "Патриотите - придворните ШУТОВЕ в парламента! "}
{"url": "http://www.bnews.bg/article/245909-uzhasyavashto_16_godishno_momche_opita_da_ubie_svoy_vrastnik_prichinata_publikatsiya_v_neta", "text": "\n В рамките на днешния ден 15-годишния младеж, който намушка свой ученик в столицата, ще бъде обвинен в опит за убийство. Това обяви пред bTV Румяна Арнаудова, говорител на главния прокурор. \r\n\r\n Състоянието на пострадалото 16-годишно момче е тежко, но все пак медиците от „Пирогов” се надяват на „един добър изход” за него. \r\n\r\n До момента се знае, че на стълбите в бл. 326 в „Надежда” младежите се спречкали заради публикация в социалните мрежи. 15-годишният нанесъл множество прободни рани на другото момче и избягал – гол до кръста, опръскан с кръв и с нож в ръка. \r\n\r\n В района случайно минавал цивилен полицай, който задържал нападателя. Междувременно съседка оказвала първа помощ на жертвата, а децата й се обадили на 112. \r\n\r\n Началникът на клиниката по детска анестезиология и реанимация доц. Румяна Андонова посочи, че нараняванията са в корема и шийната област, с голяма кръвозагуба. Към момента обаче нещата са стабилизирани, подчерта медикът от „Пирогов”. Детето остава под наблюдение в болницата. \r\n\r\n Преди да бъде задържан, нападналият го младеж разказал за случилото се на свои познати, като думите му са заснети на видео. \r\n\r\n Прокуратурата разполага с телефона, с който е снимано и ще се прави техническа експертиза и лицево идентификационна експертиза на видеото, посочи Арнаудова. \r\n\r\n „Вчера състоянието на момчето е било превъзбудено, нямаме данни да е употребявало наркотични вещества или алкохол”, заяви говорителят на главния прокурор. \r\n\r\n Задържаният ще дава обяснения в присъствието на майка си и на адвокат. \r\n \n\t\t\t\t\t\t", "date": "2018.07.27", "title": "УЖАСЯВАЩО: 16-годишно момче опита да УБИЕ свой връстник! Причината – публикация в нета! "}
