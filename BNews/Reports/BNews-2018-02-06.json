{"url": "http://www.bnews.bg/article/236542-vnimanie_kradat_tabeli_na_avtomobili_za", "text": "Наглата схема с кражба на регистрационните номера на автомобилите у нас съществува отдавна. Макар и рядко, не липсват случаи, при които пада предната табела на автомобила, собственикът сваля и задната и после отива в МВР, за да ги обяви за откраднати, разказват полицаи като случаи от практиката. \r\n  \r\nТабелите могат да се използват за различни видове измами, обири и кражби. Често се използват от апашите, за да заредят без да плащат от бензиностанция. Камерите записват регистрационния номер и полицията се насочва към собственика, който - оказва се - също е потърпевш. По-хитрите крадци посягат на табелите на автомобили, които като цвят и модел са подобни на техните собствени коли. Така измамата се установява по-трудно, описват схемата от Съюза на българските автомобилисти (СБА). \r\n  \r\nРегистрационни номера се крадат и за много по-тежки престъпления като например за обири на банкомати. Затова, когато установите липсата на табела, незабавно трябва да уведомите полицията. Първата стъпка е да посетите районното управление и да пуснете жалба по случая. След това ще ви бъдат издадени и нови табели. \r\n  \r\nЗаконодателството е категорично: при загубване или открадване на табели с регистрационен номер, отговарящи на българските стандарти, те се обявяват за издирване, а превозното средство се регистрира с нов регистрационен номер. Старият регистрационен номер не се използва повторно. \r\nПо желание на заявителя може да му се предостави за ползване регистрационен номер с четири еднакви цифри - 1000 лв., комбинация от цифри по желание - 50 лв.; комбинация от шест букви и/или цифри - 7000 лв. \r\n  \r\nИ въпреки че собственикът на автомобила е потърпевш от кражба, ще трябва да плати издаването на нови номера. Услугата може да бъде заплатена на гише в административно звено за обслужване с банкова карта или по банков път.", "date": "2018.02.06", "title": "ВНИМАНИЕ: Крадат табели на автомобили за…"}
{"url": "http://www.bnews.bg/article/236551-dzheymi_dornan_se_otteglya_ot_50_nyuansa_sivo", "text": "Милиони жени по света са в очакване на третата на част на любовната сага между Крисчън Грей и Анастейжа „50 нюанса освободени“, която ще можем да гледаме буквално след броени дни. Новият филм обаче за съжаление е придружен и от една много тъжна за дамите новина – Джейми Дорнън се отказва от нюансите. За съжаление на дамите от цял свят актьорът обяви, че повече не иска да влиза в кожата на Крисчън. Той каза това в отговор на въпрос дали ще играе отново ролята на садомазохистичния богаташ Грей, ако изненадващо на екран излезе 4-и филм. „Ставам твърде стар за това“, каза Дорнън. \r\n ", "date": "2018.02.06", "title": "Джейми Дорнън се оттегля от \"50 нюанса сиво\""}
{"url": "http://www.bnews.bg/article/236555-bomba_abonamentat_za_bufernite_parkingi_na_metroto_skochi_s_45_leva", "text": "Месечният абонамент за буферните паркинги на метростанциите поскъпна от 75 на 120 лева. Сумите се плащат от водачи, които паркират колите си в тях и през нощта, извън работното време на метрото.  За новата цена на паркинга при метростанция \"Джеймс Баучер\" сигнализира Оффнюз. Мъжът бил изненадан от информацията на касата на метрото, че паркингите вече са към ЦГМ, а не към Метрополитън и за нова карта трябва да се обърне към охраната. Там пък го посрещнали с \"добър ден, цената вече е 120 лева\". Това е абсурд, хем искат да слезем от колите и да се возим в градския транспорт, за да е по-чист въздуха в София, хем увеличават цените, при това без предупреждение, коментира читателят ни. И обясни, че има карта и ползва метрото, но оставя колата си на паркинга и през нощта, затова си плаща и абонамент. Центърът за градска мобилност взе паркингте от Метрополитен с решение на Столичния общински съвет преди дни, \"Джеймс Баучер\" е първият, в който ЦГМ влиза във владение. На останалите на Ломско шосе и на Цариградско обаче цената за месечен абонамент също трябва да е 120 лева - всички паркинги, стопанисвани от Центъра, поддържат тази цена по решение на Борда на директорите отпреди повече от година. Сега автоматично цената е пренесена и за буферните паркинги на метрото, обясниха от ЦГМ.  За да се промени цената, Бордът трябва да вземе решение на следващо заседание. Ако сумата не бъде намалена, ще се увеличи и цената за час престой извън работното време на метрото. Сега тя е 50 стотинки - сметките показват 3 лева на нощ или 90 лв. месечно, което е с 30 лева по-малко от 120 лева месечен абонамент и едва ли някой би го платил. Всички друг условия за паркиране в буферните паркинги остават непроменени, подчертаха от ЦГМ.", "date": "2018.02.06", "title": "БОМБА: Абонаментът за буферните паркинги на метрото скочи с 45 лева!"}
{"url": "http://www.bnews.bg/article/236557-delio_rosi_iskah_kristiano_ronaldo_i_iguain_no_te_ne_pozhelaha_da_doydat_v_levski", "text": "Старши треньорът на Левски Делио Роси даде пресконференция след дългия лагер на тима в Малта. Опитният специалист говори за всичко най-интересно около клуба. Италианецът заяви, че е искал да привлече Кристиано Роналдо, Гонсало Игуаин и Пауло Дибала, но те не са пожелали да станат част от 26-кратните шампиони на България. \r\n“Със сигурност работим, за да ви хареса играта на Левски. Трябва да определим каква е целта на една подготовка. Мачовете, които изиграхме, бяха само едни тренировки. Трябва да допълним върху това, което сме работили. Сега е време да подобрим бързината в играта на отбора. Моята задача е да доведа новите играчи до кондицията, в която са останалите. Няма смисъл да заменя едни лица с други, избрахме новите, защото смятам, че ще могат да подобрят Левски”, заяви Роси, цитиран от Спортал. \r\n“Целите трябва да бъдат постигани, а не само да се казват. На думи всички сме много силни. Поисках да ми вземат Кристиано Роналдо, но той не пожела да дойде. Поисках и Игуаин, а и Дибала, но те също не пожелаха да дойдат. Взехме футболисти, които смятам, че имат качествата да играят при нас”, добави още той. \r\n“Много съм впечатлен от момчетата, които са набор 2000 и 2001 година. Лагерът беше дълъг и тежък. Ще трябва да мине време, за да кажа, че са готови да играят за Левски. Имат потенциал да играят в Левски”, завърши треньорът на клуба.", "date": "2018.02.06", "title": "Делио Роси: Исках Кристиано Роналдо и Игуаин, но те не пожелаха да дойдат в Левски! "}
{"url": "http://www.bnews.bg/article/236553-i_lekarite_se_obyaviha_sreshtu_istanbulskata_konventsiya", "text": "Утвърдени български специалисти в различни области на медицината излизат с открито писмо до премиера, председателя на парламента и президента, в което призовават Народното събрание да не ратифицира т.нар. Истанбулска конвенция. \r\n  \r\nОсновният им мотив е, че навлизането на джендър идеологията, залегнала в документа, ще задълбочи още повече демографската криза в страната. Пред Дарик професорът по клетъчна биология д-р Георги Чалдъков заяви, че според официалните статистически данни в България на ден умират по 294-ма души. \r\n  \r\nДжендър образованието ще деформира сексуалната идентификация на децата ни. На фона на високата смъртност и ниската раждаемост, това ще задълбочи и без това негативните демографски процеси, убеден е д-р Чалдъков. \r\n  \r\nПо данни на Световната здравна организация България е на първо място в света по смъртност от мозъчни инсулти, миокардни инфаркти и рак. Според официалната статистика у нас от тези и други болести през 2016 г. са починали 107 580 българи, а са се родили значително по-малко деца 64 984. Т.е. на ден умират 294-ма души. \r\n  \r\nДанните са изключително тревожни и изискват спешни мерки от българските политици, за да бъде преодоляна демографската криза. Приемането на т.нар. Истанбулска конвенция ще влоши ситуацията още повече, убеден е д-р Чалдъков, един от лекарите, поставили подписите си под отвореното писмо. \r\nДжендър идеологията ще доведе и до морална криза, убедени са още лекарите, подписали се под откритото писмо с призив Народното събрание да не ратифицира Истанбулската конвенция.", "date": "2018.02.06", "title": "И лекарите се обявиха срещу Истанбулската конвенция "}
{"url": "http://www.bnews.bg/article/236550-georgi_hristov_pravi_magii_na_kolegite_si", "text": "Естрадната легенда Георги Христов ползва услугите на ходжи. В естрадните среди не е тайна, че Христов е един от най-конфликтните персонажи и редовно се забърква в скандали със свои колеги. За никого не е тайна и отмъстителния му характер и нрав, а също и професионалната завист, която изпитва към по-успешните си колеги, писа „Шоу“. Георги поръчвал магии на другите, за да им се случват неудачи в работата. Сред враговете му са Кичка Бодурова, Нели Рангелова и Драго Чая. Люто се скара и с дует „Ритон“, чиято вокалистка Катя е псувал по телефона. През 2015 г. Здравко разказа: „Георги Христов е много голям певец, но много малък човек. Това не се случва за първи път и само към Катя. Веднъж, както си говореха по телефона и той се обърна към нея с думите: „Коя си ти, Катя от „Ритон“? Парцал! Ще ти е*а майката!“. С Нели Рангелова се скарали по неразбираеми причини. Тя стартирала дружба с Драго Чая, а това вбесило Христов и той спрял да й вдига телефона и започнал да ръси глупости по неин адрес, на което тя не остана длъжна. И тя заяви, че той е голям талант, но лошия му характер и пиянство опропастяват възможностите му.", "date": "2018.02.06", "title": "Георги Христов прави магии на колегите си!"}
{"url": "http://www.bnews.bg/article/236545-radina_obyasni_zashto_e_tolkova_slaba", "text": "Актрисата Радина Кърджилова реши да отговори на критиките за слабата си фигура и да успокои феновете, че здравословното й състояние е добро. Кърджилова понесе доста негативни коментари относно слабата си фигура. Почитателите на актрисата я укориха, че след раждането на сина си е станала болезнено слаба, лицето й е прекалено изпито и има сенки под очите. Те дори я заподозряха, че страда от анорексия и я посъветваха да качи 5-10 килограма. \r\n“Скъпи приятели, най-напред искам да благодаря за вашето внимание към мен, затова, че сте проявили загриженост по отношение на промяната във вида ми, която беше приета от мнозина не много благосклонно”, заяви младата майка, цитирана от MissBloom. \r\n“Преди няколко месеца спрях да кърмя сина ми Христо и метаморфозата на тялото ми след това спря на тази точка или килограми, които нося в момента. И, повярвайте ми, чувствам се добре и ги нося с лекота. Причината да спра да кърмя сина ми Христо беше началото на моите репетиции на спектакъла “Идиот” на Достоевски”, обясни актрисата. \r\n“Вече усещам, че дойде времето да възвърна старата си форма, въпреки че не виждам какво й има на тази, но може би наистина едно-две килца отгоре ще ми се отразят добре. Но умерено, защото играя в представления, където се изисква добра кондиция на тялото, финес и острота на движенията“, допълни Радина.", "date": "2018.02.06", "title": "Радина обясни защо е толкова слаба"}
{"url": "http://www.bnews.bg/article/236543-shok_v_shtatite_sled_kravosmeshenie_mazh_i_zhena_se_sdobiha_s_dete_a_se_okazaha", "text": "Щатите са разтърсени от шокиращ случай на кръвосмешение. Двойката Стив и Кейти Пладъл, на които наскоро се родило и дете, са се оказали баща и дъщеря.  Всичко започва в далечната 1998 година, когато поради неприятни събития в живота, му се налага да даде Кейти за осиновяване. Жени се повторно и има още две деца. Когато навършва 18 години, Кейти намира биологичния си баща и заживява с неговото ново семейство. Само няколко месеца по-късно обаче Стив и съпругата му се развеждат и той се изнася с трите деца. Бившата съпруга разчиства общия дом, в който преди е живяла със семейството си и намира дневника на Кейти. Там прочита, че момичето е бременно, а бащата е Стив. Също неин баща. Жената е шокирана и веднага се свързва с полицията. В това време Стив и Кейти вече се радват на новородения си син, като дори планират да сключат брак. Той казва на двете си по-малки деца, че Кейти е новата им майка. Полицията арестува двойката и в момента двамата са задържани. За Стив е обявена парична гаранция на стойност един милион долара. Срещу тях е повдигнато обвинение за кръвосмешение и ги грози 10 години затвор. Детето на двойката е отнето.", "date": "2018.02.06", "title": "ШОК в Щатите след кръвосмешение: Мъж и жена се сдобиха с дете, а се оказаха… "}
{"url": "http://www.bnews.bg/article/236544-vdovitsata_na_sharkov_zalyubi_biznesmen", "text": "На крилете на любовта е вдовицата на убития командос Емил Шарков. Милена Шаркова от близо година е влюбена в бизнесмен, с когото обикаля най-красивите кътчета на света, видя \"България Днес\". Любимият на моделката, който замени покойния Шарков в живота й, се казва Лъчезар Петров. Той е изпълнителен директор на най-големия фасилити мениджмънт холдинг у нас с близо 2500 служители, 300 корпоративни клиенти и 3 млн. кв. м обслужвани площи. Фасилити мениджмънтът се занимава с поддръжката на сградите и околната среда, където компанията работи, но освен това участва и в управлението й. Лъчезар е от Варна и има син и дъщеря. Това е посочил бизнесменът в личния си профил във фейсбук. Любовта към пътешествията бизнесменът доказва и с тях, след като ги води на почивка в Дубай. \r\nВъпреки множеството си лични и професионални ангажименти половинката на Милена Шаркова поддържа стройно и мускулесто тяло с активно спортуване. Бизнесменът също демонстрира добра фигура на общите им снимки от Тайланд, където двамата прекарват романтична екскурзия през януари. По време на екзотичния воаяж двамата яздят слон и галят тигри. Влюбените посещават най-атрактивните туристически забележителности и се пекат на яхта на фона на палми, синьо-зелени и кристално чисти води, както и очарователни плажове. В Тайланд Милена и Лъчезар се наслаждават и на романтична разходка до още по-красивия Сингапур. Двамата посещават също Рим, както и Прага и Монако. Така за по-малко от година Милена и Лъчезар обикалят едни от най-красивите кътчета. Плановете им най-вероятно се разпростират и до по-далечни тропически курорти и острови, където да прекарат още по-незабравими моменти. Милена демонстрира също стегнато и добре оформено тяло, а двамата си пасват чудесно като двойка. Коментарите под общите им снимки в инстаграм до един са положителни и окуражаващи връзката им. В същото време Милена Шаркова не е сменила фамилията си и продължава да се подвизава с нея в социалните мрежи. Засега двамата вероятно не бързат с годеж или сватба, а още повече и промяна на фамилията. Още повече че във фейсбук Милена и Лъчезар дори не афишират почти по никакъв начин връзката си.Маркетингът и търговията са професионалната страст на Милена. Около 10 години работи над развитието на собствена верига магазини за сувенири и авторски произведения, а в последните три е маркетинг мениджър на най-голямата търговска верига за бързооборотни стоки в България. Вероятно покрай работните ангажименти се запознава с Лъчезар Петров и между двамата пламва искрата на любовта. Шаркова е запазила тялото си от времето, когато печели редица конкурси. Тя е носител на титлите \"Мисис България 2008\", \"Мисис Континенти 2009\" в Доминиканската република, \"Мисис Дама на годината 2012\" и създател на фондация \"Емил Шарков\". Въпросната фондация подкрепи два благотворителни концерта през 2016 и 2017 г. в помощ на Николета Корондилева - дете на загинал полицай от Хасково, което от няколко години се бори с коварно заболяване. \r\nПрез 2016 г. фондацията е съорганизатор на детски лагер за деца на загинали полицаи в курорта \"Св. Константин и Елена\", както и на ежегодни благотворителни футболни турнири. На 14 март се навършват четири години от трагичната гибел на Емил Шарков. Той бе застрелян при спецакция на баретите в Лясковец. За това време вдовицата му успява като че ли да се отърси до голяма степен от шока и да познае отново любовта. Засега остава загадка дали Лъчезар е разведен и какво е отношението на вече порасналите му деца към новата тръпка на татко им. Също и какво е отношението на семейството на Милена Шаркова. Близки и познати на двойката са категорични, че и двамата заслужават да са щастливи и че не може Милена цял живот да стои сама след нелепата трагедия, която я сполетя.", "date": "2018.02.06", "title": "Вдовицата на Шарков залюби бизнесмен \r\n"}
{"url": "http://www.bnews.bg/article/236548-shok_mayka_ubi_novorodenoto_si_bebe", "text": "Убийство на новородено разследва полицията в Роман. Престъплението било извършено вчера във врачанското с. Радовене. 30-годишната Атанаска от циганската махала на селото родила в дома си здраво дете, но после захвърлила бебето във външната тоалетна. \r\nСпоред местните жената била от скоро в селото след като започнала да живее на семейни начала с мъж от махалата - Сандо. Когато той се прибрал в дома си, видял Атанаска да кърви и разбрал какво е направила. Сандо веднага се обадил на кмета на Радовене Иван Петков. Селският управник пък сезирал полицията и се обадил в спешната помощ в Мездра. \r\n  \r\nЗаедно с полицаите, които започнали да разследват случая, дошли и представители на Агенцията за закрила на детето, пише \"24 часа\". От институцията познавали добре Атанаска, защото преди време се наложило да отнемат от нея 4-годишния й син от друг мъж и да го настанят в социална институция.", "date": "2018.02.06", "title": "ШОК: Майка уби новороденото си бебе! "}
{"url": "http://www.bnews.bg/article/236549-peevski_vnasya_zakon_za_mediite_iska_prozrachnost_koi_sa_sobstvenitsite_i_koy_gi_finansira", "text": "Депутатът от ДПС Делян Пеевски поясни каква е причината да внесе в парламента нов законопроект. Пеевски посочва защо медиите ще трябва да обявяват действителните си собственици и непазарното си финансиране. \r\nУважаеми Госпожи и Господа, днес, заедно с колегите ми Йордан Цонев, Хамид Хамид и Велислава Кръстева, внесохме за обсъждане в Народното събрание законопроект за изменение и допълнение на Закона за задължителното депозиране на печатни и други произведения. Внесеният законопроект ще отговори на общественото очакване за максимално прозрачна медийна среда, тъй като предвижда задължително оповестяване на действителната собственост и на непазарното финансиране на всички печатни и електронни медии, включително и на онлайн изданията, чиято роля за информираността на обществото все повече нараства. Законопроектът ще преустанови и спекулациите на определен кръг медии, финансирани основно от подсъдими лица или чуждестранни грантове, че в България медийната среда е непрозрачна и че собствеността в медиите била неясна. Същият кръг от медии, вече повече от десет години непрестанно генерира фалшиви новини за мен и издателския ми бизнес, с единствената цел да манипулира обществото чрез постоянното повтаряне на неистини. Независимо от тенденциозно изграждания ми през годините негативен образ, моята позиция винаги е била ясна и последователна – да разкривам манипулациите и лъжите, като изнасям цялата истина за авторите им и техните зависимости. Истината за участниците в престъпната приватизация, ограбила националния капитал, истината за разграбването на активите, финансирани с парите на вложителите в КТБ, истината за кукловодите на българския преход, оплели държавата чрез икономически зависимости и медиини манипулации, които години наред си бяха присвоили ролята на обществен ментор и целенасочено заблуждаваха хората. Именно тази позиция е в основата и на внесения законопроект. Обществото трябва да знае, кой кой е на медийния пазар и как се финансират медиите. Всеки трябва да може да прецени достоверността и независимостта на информацията и мненията, изразени в медиите, именно през призмата на прозрачната собственост и пазарното икономическо същестуване. Защото не може някои медии да се самообявяват за „независими“, на каквито примери сме свидетели днес, когато крият действителния си собственик или се финансират непазарно и обслужват конюнктурните интереси на своите български или чуждестранни финансови благодетели. Хората, потребители на медийната информация, трябва да знаят това, а участниците на медийния пазар им го дължат.", "date": "2018.02.06", "title": "Пеевски внася закон за медиите! Иска прозрачност – кои са собствениците и кой ги финансира!"}
{"url": "http://www.bnews.bg/article/236534-zatvoriha_ayfelovata_kula_vizhte_zashto", "text": "Главната забележителност на френската столица – Айфеловата кула – бе временно затворена за туристически посещения заради очаквания в района на Париж обилен снеговалеж, се казва в днешно съобщение на официалния й сайт, цитирано от ТАСС. Само посетители, които имат резервации за ресторантите на кулата, могат да отидат там, се казва в съобщението. Според последни данни от френската метеорологична служба \"Метео-Франс\" в 14 департамента на Франция заради предстоящия снеговалеж и очакваните заледявания е обявена оранжева (предпоследна) степен на метеорологична тревога. Освен снега, в столичния район \"Ил дьо Франс\" се очакват и силни ветрове с пориви до 11 м в секунда.", "date": "2018.02.06", "title": "Затвориха Айфеловата кула! Вижте защо! "}
{"url": "http://www.bnews.bg/article/236535-mara_otvarachkata_zhestoko_unizena_ot_bivshiya_si", "text": "Mapия нe ycпя дa пpeглътнe гoлямoтo yнижeниe! Πoп-фoлĸ фypиятa Mapия пoлyчи гoлям yдap oт пocлeднoтo cи гaджe. To я yнизи бpyтaлнo, ĸoeтo ĸocтвa и цялaтa й вpъзĸa. Bъпpocният мъж e cнaбдил любимaтa cи c дpexи втopa yпoтpeбa. Toй oбaчe нe й ги дocтaвил caмo зa eжeднeвнo пoлзвaнe, нo и зa eдин oт пocлeднитe й видeoĸлипoвe, пишe в. „Teлeгpaф“. Мара Отварачката носила тези дрехи доста пъти, преди да узнае, че те са били носени и от другиго. Когато разбрала, побесняла и напуснала гаджето си. За нея това било знак колко държи въпросният мъж нa нeя. Щoм мy ce cвидeлo дa й ĸyпи нoви дpeшĸи, зa пeвицaтa двaмaтa нямaли бъдeщe. Teзи дpexи oбaчe мoжe дa нe били чиcтo нoви, нo зa cмeтĸa нa тoвa били мapĸoви. Te били изĸлючитeлнo ĸaчecтвeни, нo тoвa нe тpoгнaлo ocoбeнo Mapия. Гaджeтo й ce cдoбил c тяx чpeз вpъзĸи. Зaтoвa cмятaл, чe жecтът ĸъм Mapa e гoлям, нo yви, ocтaнaл изнeнaдaн. Фoлĸ дивaтa, ĸoятo пpeз eceнтa нaблюдaвaxмe във „BИΠ Бpaдъp“, винaги e дъpжaлa нa мaтepиaлнитe нeщa. Hecлyчaйнo гoлямaтa й мъĸa oт paзвoдa c Xpиcтиян Гyщepoв нe бeшe oт любoв, a зapaди зaгyбeнoтo жилищe и aвтoмoбил. Зaтoвa нe e чyднo, чe e peaгиpaлa тaĸa ocтpo нa дpexитe втopa yпoтpeбa. Bce пaĸ Mapия иcĸa вcичĸo дa й e нoвo и имeннo пo тoвa cчитa, чe ce пoзнaвa ĸoй имa ĸлaca и ĸoй – нe. Taĸa миньoнчeтo нa poднaтa чaлгa oтнoвo ce oзoвa caмa. Tя пaĸ e в пpecлeдвaнe нa иcтинcĸoтo щacтиe, ĸoeтo зa нeя ce изpaзявa в мaтepиaлнитe глeзoтии.", "date": "2018.02.06", "title": "Мара Отварачката жестоко унизена от бившия си"}
{"url": "http://www.bnews.bg/article/236533-ski_patruli_kam_skiorite_imayte_savest", "text": "Ски патрулите в Пампорово установяват над 20 души дневно, които не спазват правилата. За груби нарушения се блокират лифт картите, а нарушителите се извеждат от ски зоната. Според всички заети в този бранш обаче, ако скиорите нямат съвест и самоконтрол по пистите, дори и да има по-сериозни санкции, те ще са неефективни. Вчера 5-годишното дете пострада, ударено от сноубордист. Състоянието му продължава да е тежко – то е кома и с опасност за живота. Въпреки вчерашния инцидент, в курорта днес отново има много скиори, пише БТВ. Според поддържащите пистите не се налага да се вземат допълнителни мерки, тъй като ски патрулите следят за безопасността в курорта ежедневно. Патрулите се пускат по всички писти, за да проверят състоянието им и дали са обезопасени. След като се уверят, че всичко в ски зоната е наред, започва пропускането на скиорите. „Обезопасяването на курорта е абсолютно по всичките писти. Навсякъде има мрежи, всеки един стълб, всяко едно оръдие е с дюшек, който също е сертифициран. Не мога да кажа, че след този случай са взети по-строги мерки, защото всеки ден се прави това”, обяснява Радослав Рачков, отговорник на ски патрул в Пампорово. Въпреки мерките за сигурност обаче агресивни скиори и сноубордисти ежедневно създават проблеми. „Не можеш да накараш един турист да кара както ние искаме – той си има собствено мнение и това е… За съжаление е така. Не можем да се справим”, допълва Рачков. „За съжаление винаги има хора, които надценяват своите възможности и отиват на писти, които са над тяхното ниво. Следователно развиват високи скорости, и тогава стават подобни инциденти като вчерашния при нас”, казва и Йордан Илчевски, който кара ски от 20 години, а от 13 е ски учител.", "date": "2018.02.06", "title": "Ски патрули към скиорите: Имайте съвест! "}
{"url": "http://www.bnews.bg/article/236521-nominiranite_za_oskar_se_sabraha_na_traditsionen_obyad", "text": "Холивудските отличници обядваха заедно в хотел \"Бевърли Хилтън\". Над 170 души от 205 номинирани, сред които Мерил Стрийп, Сали Хокинс, Марго Роби, Алисън Джани, Грета Гъруиг, Мери Джей Блайдж, Гари Олдман, Тимъти Шаламе, Даниел Калуя, Уилям Дефо се събраха за тазгодишния традиционен обяд. Най-голяма радост събирането очевидно достави на бившата баскетболна звезда Коби Брайънт, който получи номинация като сценарист и разказвач на късометражния анимационен филм \"Dear Basketball\". \r\nБрайънт така и не свали \"сияйното изражение\" от лицето си и с готовност позираше за селфи с всеки желаещ. \"Не знам какво се случва, но ми харесва\", сподели 39-годишният Коби Брайънт, без да сдържа кикота си, пишат от БТА. Президентът на американската Академия за кинематографично изкуство и наука Джон Бейли отправи шеговит призив към претендентите да не забравят да осъвременят профилите си във филмовата база данни IMDB. \r\nAктьорът и комик Патън Осуалд даде препоръки на печелившите как да произнесат \"паметни\" благодарствени речи: \r\n\"Бързайте към сцената. Ако се нуждаете от гориво, помислете за вперените във вас изпепеляващи и дори убийствени погледи на колегите ви. Запомнете също, че спъването и падането вече са \"запазена марка\" на Дженифър Лорънс. Бъдете стегнати. Не казвайте, че не сте очаквали да спечелите. Избягвайте да благодарите на мениджърите и агентите си, за да не се налага после да обяснявате на внуците защо сте го направили. Не е нужно да се сгъвате над микрофона. Спомнете си за наперената стойка на Фреди Меркюри. В крайна сметка бъдете искрени и съдържателни.\"", "date": "2018.02.06", "title": "Номинираните за ”Оскар” се събраха на традиционен обяд"}
{"url": "http://www.bnews.bg/article/236536-borisov_zamaza_polozhenieto_s_toka_i_izvadi_glavata_na_temenuzhka_ot_dravnika", "text": "По-високите цени на тока за бизнеса бяха на път да изправят премиера Бойко Борисов пред ново изпитание, но днес напрежението бе потушено. Очаквано, за да се придаде още по-дълбок смисъл на стабилност в правителството, всички по редицата се втурнаха за преговори и успяха да „омаят“ бизнеса. Работодателите бяха готови с искане оставката на министъра на енергетиката Теменужка Петкова, но след днешните преговори главата й е спасена… от Борисов. Председателят на Комисията по енергетика Делян Добрев, който по-скоро влиза в медийното пространство с кумовите неволи в Хасково, сега беше време да говори и за енергетика, а по-точно, че срещата при премиера била ползотворна, като на нея е постигнато съгласие за обърнете внимание - дълбоки реформи.", "date": "2018.02.06", "title": "Борисов замаза положението с тока и извади главата на Теменужка от дръвника!"}
{"url": "http://www.bnews.bg/article/236538-merindzheite_na_gerb_sasipvat_darzhavata", "text": "Съветът на директорите на „Холдинг БДЖ” ЕАД прие решение за увеличение с 12,5 % на трудовите възнаграждения на локомотивния персонал в „БДЖ-Пътнически превози” ЕООД, съобщиха от националния жп превозвач. Решението идва след серия от разкрития за плачевното състояние на българските железници и сериозни съмнения за схема за фиктивни ремонти на локомотивите. Локомотивният персонал в жп компанията работи често при унизителни условия на труд. От БСП дори поискаха оставката на централния нападател на супераматьорите от \"Локо-БДЖ\" и изпълнителен директор на БДЖ Владимир Владимиров, който е несменяем по време на управленията на ГЕРБ въпреки драстичния спад на пътниците и товарите на компанията. Заплатите на всички служители в „БДЖ-Пътнически превози” ЕООД и „БДЖ-Товарни превози” ЕООД ще бъдат повишени считано от 1 януари 2018 г.", "date": "2018.02.06", "title": "Меринджеите на ГЕРБ съсипват държавата"}
{"url": "http://www.bnews.bg/article/236523-reni_s_novo_gadzhe_v_dubay", "text": "Фолк певицата Рени замина на романтична ваканция в Дубай. Изпълнителката е там с новото си гадже, което обаче все още пази в тайна от всички. \r\nВ социалните мрежи Рени си пусна горещ кадър по бански. От него е видно, че тя е в страхотна форма, а до нея се припича на топлото слънце и мъж, когото обаче тя старателно е скрила с фотошоп. \r\nОчевидно двамата са много щастливи и не изпитват необходимост да разкриват връзката си пред света. Рени от своя страна обаче бързо се издаде–тя буквално грее от щастие, което не остана незабелязано от нейните фенове. \r\nМного от тях я затрупаха с комплименти, но не липсваха и любопитни да узнаят, кой е виновникът за нейната усмивка. \r\n ", "date": "2018.02.06", "title": "Рени с ново гадже в Дубай "}
{"url": "http://www.bnews.bg/article/236532-evroparlamentat_prie_s_chudovishtno_mnozinstvo_i_aplauzi_doklada_za_inovatsiite_v_energetikata_buzek_barekov_badzhatsite_se_zanimavat_s_lyatnoto_chasovo_vreme", "text": "Днес Европейският парламент в Страсбург прие доклад на Йежи Бузек и Николай Бареков за ускоряване на иновациите в областта на чистата енергия. Докато в България баджак-журналистите се занимават с лятното часово време, то български европредставител в парламента в Страсбург кове правила, които са от значение за целия Европейски съюз. ЕС трябва да остане амбициозен в своите политики и инструменти, за да изпрати правилните сигнали за инвестиции и да не загуби своята водеща световна позиция на пазара в областта на научните изследвания и иновациите в областта на чистата енергия. Както е ясно, Николай Бареков е сред водещите депутати на ЕП, а множеството командировки в различни точки на Европа заради ангажиментите около Комисията по енергетика и Комисията по екология в ЕП, на които той е член, са показателни за успешната работа в екип и множеството политически мисии в Африка, Азия, Северна и Южна Америка. Докладът приет днес, насърчава държавите-членки и местните органи да предприемат допълнителни инициативи, като например фискални стимули във връзка с навлизането на електрически и водородни превозни средства на пазара, данъчни облекчения и освобождавания за собствениците, както и различни други инициативи в свързани с насърчаването на използването на електрически превозни средства, като например намаления на цените, бонус плащания и премии за купувачите на електрически превозни средства и създаване на безплатни паркоместа за електрически превозни средства. В това отношение в доклада на Бузек - Бареков се отбелязва, че ЕС трябва да изпрати силни и последователни сигнали и да създаде стимули, за да осигури сигурност на инвеститорите и да увеличи частните инвестиции в иновации в чиста енергия, научноизследователска и развойна дейност и внедряване. Успешното внедряване на енергийни иновации е едно многостранно предизвикателство, което обхваща както веригите за стойността на предлагането, така и търсенето, човешкия капитал, динамиката на пазара, регулирането, иновациите и индустриалната политика. Либерализация на европейските енергийни пазари, чрез премахване на пречките пред свободното формиране на цените и постепенното премахване на енергийните субсидии. Комисията и държавите-членки се приканват да въведат механизми за координиране на европейските, национални и регионални програми за научни изследвания и иновации в областта на енергетиката с цел насърчаване на взаимодействието и избягване на дублиране, като по този начин се гарантира най-ефективното използване на съществуващите ресурси и инфраструктура. Да се извърши оценка на резултатите от финансови инструменти и фондове, свързани с енергопотреблението, и да се осигури \"ускорена\" реакция за подобряване на инструментите. Засилване на усилията в подкрепа на иновациите в устойчивото снабдяване със суровини и рециклиране. От това зависи и безопасността на дългосрочното финансиране. Членовете на ЕП потвърдиха призива си за увеличаване на общия бюджет от поне 120 милиарда EUR (2021-2027) и да се увеличи дела на свързаното финансиране за устойчиви енергийни проекти с ниски емисии в най-малко 50% над съответните суми по \"Хоризонт 2020\", за да се осигури достатъчно финансиране за подпомагане на енергийния преход на ЕС и ефективното изпълнение на Енергийния съюз. В доклада се подчертава, че синергиите между политиките на ЕС следва да бъдат укрепени чрез единна и последователна позиция на ЕС по отношение на антидъмпинговите мерки, за да се гарантира, че преработвателната промишленост се възползва пълноценно от енергийния преход. Другата седмица Бареков ще се срещне с австрийския министър на енергетиката във Виена и с водещи австрийски индустриалци като член на делегацията на ЕП. \r\n ", "date": "2018.02.06", "title": "Европарламентът прие с чудовищно мнозинство и аплаузи докладa за иновациите в енергетиката Бузек - Бареков! Баджаците се занимават с лятното часово време!"}
{"url": "http://www.bnews.bg/article/236524-sesil_karatancheva_se_zheni_v_rodopite", "text": "На екзотичната сватба в Пунта Кана присъства само семейството на Каратанчева, затова тази година предстои и почерпка за всички приятели, роднини и бризки в България.Съпругът на Сесил вече е загърбил футбола. Иначе е носил екипите на Черноморец, Миньор (Бобов Дол) и Локомотив (София). Любопитен е начина, по който Георги Долмов описва любовта си с тенисистката. \"Обожавам моето момиче райски много. Когато човек си намери същество, което обича толкова, няма нужда от дълги и лигави послания. Желая дълъг живот и много здраве, за да сме заедно минимум 188 рождени дни и да продължаваме да дивеем заедно, да мечтаем, да се караме, да се сдобряваме, да ревем и да се хилим като кретени и да сме все така, както си знаем, че сме - Аз и Ти\". Така романтичният футболист е честитил последния рожден ден на своята съпруга в социалната мрежа.", "date": "2018.02.06", "title": "Сесил Каратанчева се жени в Родопите "}
{"url": "http://www.bnews.bg/article/236552-6_godini_sled_navodnenieto_v_biser_zhiteli_sadyat_obshtinata", "text": "6 години след наводненията в Бисер, жители на селото съдят общината. При бедствието загинаха хора и десетки останаха без дом, но днес никой не вярва, че ще има възмездие и виновните за трагедията ще бъдат наказани. На 6 февруари 2012 г. Мартин Йорданов умира и се ражда отново. Пет часа двамата със сина му са във капана на водата и, точно когато с последни сили се качват на покрива на колата, са спасени, съобщи БТВ. Години по-късно Мартин отново е на моста, отприщил реката, чието корито и до днес е непочистено: „Слава на Бога, че няма дъжд и сняг. Защото, ако има, ще е отново бедствие тук”. И до днес мъжът се страхува от вода и вярва, че Бог ги е спасил. Наводненията в Хасковско на 6 февруари взеха 11 жертви. Язовир Иваново се скъса с и потопи Бисер. За трагедията бе обвинен бившия областен управител Ирена Узунова, но съдът върна делото за доразследване. Осъдени няма.", "date": "2018.02.06", "title": "6 години след наводнението в Бисер: Жители съдят общината! "}
{"url": "http://www.bnews.bg/article/236554-dashteryata_na_sharlopov_s_trogatelno_poslanie_za_sbogom_s_bashta_si_obicham_te_sega_i", "text": "Най-голямата дъщеря на покойния бизнесмен Стефан Шарлопов публикува снимка с баща си и послание: \"Ти отиде там, където не мога да те следвам. Обичам те сега и завинаги! Ще се срещнем отново някой ден.\" \r\nЕва Шарлопова работеше рамо до рамо с баща си. Тя се е издигнала с много труд и пот в бизнеса му. Още от малка била научена, че парите се изкарват с много труд. Първите си пари спечелила, когато била много малка във фабрика на баща си. Тя започнала от най-ниските нива на семейния бизнес. Работила като камериерка, готвач, хостеса в заведенията и хотелите на баща си. За труда си получавала минимална заплата. Първо работила на поточна линия, където лепяла етикети на рула. Причината да започне работа била, че искала да си осинови слон. Това бе признала самата тя в телевизионно интервю.", "date": "2018.02.06", "title": "Дъщерята на Шарлопов с трогателно послание за сбогом с баща си! Обичам те сега и..."}
{"url": "http://www.bnews.bg/article/236556-istinski_uzhas_zemetresenie_sriha_hotel_v", "text": "Плитко земетресение с магнитуд от 6,4 по скалата на Рихтер разтърси Тайван, съобщават световните агенции. Епицентърът е на 22 км от град Хуа-лен. Публикации в социалните мрежи показват тежко пострадали сгради и съборен хотел. На този етап няма данни за жертви.  ", "date": "2018.02.06", "title": "Истински ужас! Земетресение сриха хотел в… "}
{"url": "http://www.bnews.bg/article/236517-kotseto_vdiga_vtora_svatba", "text": "Фолкпевецът Константин ще се жени за втори път за своята любима Надя. Изпълнителят издава, че двамата ще се венчаят в църква, тъй като засега имат само граждански брак. За втората си сватба Коце разказва пред сп. „Love Style”. Той е усетил, че точно сега е моментът, в който да се врекат във вечна вярност, но този път пред Господ. Връзката на Коцето и Надя бе поставена многократно под въпрос, особено по време на участието на певеца в реалити формата „Биг Брадър“, където имаше заигравка със скандалната моделка Зорница Линдарева, писа „Телеграф“. Първата сватба на Константин и Надя бе на 17 септември 2010 г., за да сключат граждански брак. Днес, осем години по-късно, двамата се радват на щастлив семеен живот, много споделени моменти заедно и не на последно място – на две прекрасни деца. Именно наследниците им Мариана и Александър ще бъдат шафери на родителите си на предстоящата църковна венчавка, след която ще има отново паметен купон.", "date": "2018.02.06", "title": "Коцето вдига втора сватба"}
{"url": "http://www.bnews.bg/article/236525-atentatorat_ot_sarafovo_bil_pochti_bezlichen", "text": "Делото за атентата на летище Бургас продължава в Специализирания наказателен съд с разпит на свидетели. Сред тя бе и таксиметровият шофьор Йонко Иванов, който е докарал на летището атентатора-самоубиец.  Пред магистратиет той разказа, че е откарал на летище Бургас предполагаемия извършител час преди атентата. Мъжът, когото после видяхме на кадрите от залата за заминаващи, беше разпознат от Йонко Иванов. Той посочи, че е бил нает  в Равда, поискал е да го закара до летището. Почти не са разговаряли по пътя. Мъжът е бил около метър и 80, с нормално телосложение, с шапка и очила, с дълга коса. На шофьора, който го е взел, му направила впечатление раницата, която мъжът сложил до себе си на задната седалка в таксито. По време на пътуването си говорели за антирадара, който изпищял в колата. Пред съда даде показани и една от пострадалите при взрива – екскурзоводката Данка Георгиева. По думите на адвоката ѝ тя не е видяла самия взрив, тъй като е била в гръб. В един момент е проехтял силен звук, а след това жената се е усетила на земята, с лице в асфалта. Неин колега я е отвел надалеч. Спасило я е това, че е била пред автобуса, съобщи БТВ. На летище Сарафово преди атентата не е имало никакви мерки за сигурност, а всеки е можел да влезе вътре, без значение какво носи, тъй като не е имало кой да проверява. След терористичната атака режимът за сигурност беше много променен.  ", "date": "2018.02.06", "title": "Атентаторът от Сарафово бил почти безличен"}
{"url": "http://www.bnews.bg/article/236540-borisov_i_slavi_na_tayna_sreshta_sred_divite_zhivotni_i_prirodata", "text": "Имало ли е тайна среща на премиера Бойко Борисов и телевизионния водещ Слави Трифонов? Състояла ли се е тя в ловно стопанство, за да се запази дискретност?  Този въпрос се дискутира активно в политическите среди. Информацията за беседата преди няколко седмици звучи достоверно, тъй като е известно, че и двамата ходят на лов, а подобни стопанства са държани от олигарси, които се водят приятели и на министър-председателя, и на телевизионния водещ едновременно, пише 19 минути. Традицията да се правят тайни преговори по време на лов идва от времената на Тодор Живков, по съветски модел. Достоверното звучене обаче се подсилва от още някои обстоятелства. По данни на социолози, близки до властта, подкрепата за Слави може да бъде около 40%, а възможностите за вариации са - най-много от смятащите да гласуват за Слави на избори го виждат в коалиция с БСП, ако се вярва на кулоарните информации. Подобна конфигурация на алтернативите на сегашната власт би извадила за дълго от играта ГЕРБ и ДПС, както и Патриотите. Конфигурация Борисов – Трифонов пак оставя извън играта ДПС и Патриотите, но и БСП, разбира се.", "date": "2018.02.06", "title": "Борисов и Слави на тайна среща… сред дивите животни и природата!"}
{"url": "http://www.bnews.bg/article/236547-andzhelina_dzholi_hvarli_oko_na_kris_hemsuart", "text": "\r\nГодина и половина след развода си с Брад Пит, Анджелина Джоли се оглежда за нов мъж в живота си и изглежда е хвърлила око на щастливо женения си по-млад колега Крис Хемсуърт. Анджи дори е задействала план, чрез който да се сближи с австралиеца, който е женен и има три деца от актрисата Елза Патаки. Джоли вече е поставила ултиматум на агентите си да ѝ осигурят роля в екшън заедно с холивудския красавец, пише RadarOnline. „Тя наистина се възхищава на актьорската му игра и смята, че е невероятен на екрана. Така че много иска да се снимат заедно в близко бъдеще. Анджи се приготвя да се завърне на големия екран и е убедена, че с Крис ще са страхотна екранна двойка. Мотивите ѝ обаче са и други – тя всеки път се вълнува, когато е в близост до него и не пропуска да го заговори“, коментира източник пред медията. По думите му близкото им местоположение на наградите „Златен глобус“ не е било никак случайно, а дело на екипа на Джоли, който уредил тя да гравитира около красавеца, за да може да флиртува с него. Доскоро се носеха слухове, че бившата на Пит има романтична връзка с камбоджанския рапър Прач Лу, но изглежда това вече е в миналото. \r\n ", "date": "2018.02.06", "title": "Анджелина Джоли хвърли око на Крис Хемсуърт"}
{"url": "http://www.bnews.bg/article/236539-pamela_andersan_progovori_za_novata_si_lyubov", "text": "Неостаряващата Памела Андерсън за първи път коментира публично връзката си с бранителя на Марсилия - Адил Рами. Двамата бяха изловени за първи път заедно през месец май миналата година, но досега отказваха да говорят за отношенията си. 50-годишната американка обаче наруши мълчанието и разкри някои интимни подробности относно връзката си с 18 години по-младия си любовник. \"Адил се грижи за мен наистина добре. Водим много спокоен начин на живот. Не се караме за нищо\", разказва Памела. \"Дали ме притеснява разликата във възрастта? Не. Една жена може да е секси във всеки един етап от живота си. Адил понякога ми казва, че изглеждам като на 30. Смята дори, че има по-млади момичета, които не изглеждат толкова добре. Аз обаче съм наясно, че един ден всичко между нас ще приключи. Казах му да се наслаждаваме на времето си заедно, докато можем. Ако някой ден той ме погледне и каже \"Уф\", аз ще си тръгна на момента\", добави актрисата \"Той не говори много добре английски, а аз не се справям с френския. Общуваме си с езика на тялото, с езика на любовта. Какво за секса преди мач? О, да, правим го (смее се).\", казва още Памела. \r\n ", "date": "2018.02.06", "title": "Памела Андерсън проговори за новата си любов"}
{"url": "http://www.bnews.bg/article/236530-pozharnikar_boril_plamatsite_v_kresna_grabna_priza_na_godinata", "text": "\r\nНай-добрият пожарникар на годината е ръководителят на пожарната служба в Благоевград гл. инспектор Боян Кондуров. \r\nОтличието му бе връчено от зам.-министъра на вътрешните работи Стефан Балабанов на официална церемония в Централния военен клуб в столицата.  \r\n35-годишният Боян Кондуров е награден заради участието му в над 500 спасителни мисии, както и за активното му участие в потушаването на огромния горски пожар в района на симитлийските села Мечкул и Сенокос. През лятото на миналата година след огромен пожар там изгоряха хиляди декари гори. \r\n\"За да бъдеш пожарникар, е необходимо сърце\", каза Кондуров и допълни, че пожарникарите не са безстрашни, но умеят да контролират страха си. \r\nЗа пожара в Кресна той посочи, че неговата задача е била да ръководи няколко екипа в различни периоди и на различни фронтове. \r\n\"Това беше доста сложен пожар заради трудния терен и смяната на посоката на вятъра, локализирането му беше трудно. Той беше доста голямо предизвикателство за всички пожарникари и горски служители, но най-важното беше, че нямаше жертви и пострадали\", каза Кондуров,съобщи Дир.бг. \r\n ", "date": "2018.02.06", "title": "Пожарникар, борил пламъците в Кресна, грабна приза  на годината"}
{"url": "http://www.bnews.bg/article/236531-vrachansko_v_potres_rodilka_izhvarli_bebeto_si_v_toaletna", "text": "\r\nПолицията разследва убийство на новородено бебе във врачанското село Радовене. \r\nПрестъплението е извършено вчера. \r\n30-годишна жена родила и захвърлила бебето си във външна тоалетна. Тя е в селото отскоро, където живее на семейни начала с местен мъж от ромски произход. Именно той е уведомил кмета на селото за станалото, след като видял жена си в кръв.  \r\nНа място е дошла полиция и екип на Спешна помощ, както и служители от Агенцията за закрила на детето.  \r\nМайката, убила новородената си рожба, има 4-годишно дете от друг мъж, което сега е настанено в социална институция.  \r\nЗа момента не са ясни причините, поради които тя е посегнала на живота на бебето си, съобщи БТВ. \r\n ", "date": "2018.02.06", "title": "Врачанско в потрес: Родилка ИЗХВЪРЛИ бебето си в тоалетна!"}
{"url": "http://www.bnews.bg/article/236546-patriotarite_s_interesi_ot_umishleniya_falit_na_desetki_bolnitsi", "text": "Отхвърлената от НЗОК за заплащане медицинска дейност на болниците на основание чл. 355 от НРД 2017 е в размер на 52 648 138 лева. Опозицията и управляващите гузно мълчат за този факт който води умишлено десетки болници към фалити. Особено заинтересовани от фалити и приватизация на лечебните заведения са патриотарите. Техни представители вече имат сериозно присъствие в бизнесът по източване на здравната каса. Хронологията и тласкането към фалит на болниците е следната: През 2015 година касата е отхвърлила плащане на 51 187 000 лева През 2016 година НЗОК отхвърля плащане на 18 770 711 лева. През януари 2017 година, НС на НЗОК взема решение за изплащане на надлимитната дейност за 2016 година, но това решение не е изпълнено и до сега. Така общо за последните три години НЗОК не е изплатила на болниците извършена и отчетена медицинска дейност – болнично лечение на задължително - здравноосигурени лица в размер на 122 605 849 лева. Заедно с лихвите за просрочието, размера на дълга на касата към болниците скоро ще надхвърли 150 милиона лева. Това е една от причините за натрупаните от държавните и общински болници дългове. Другите две причини са медицинските стандарти и лошият мениджмънт. Пряка последица от неплатените пари, обаче не е само влошеното финансово състояние на болниците. Тези действия на НЗОК са непосредствена причина за увеличеното доплащане от пациентите. Пациентите в България заплащат над 50% от медицинската помощ, като за сравнение в развитите държави доплащането е 15-20%.   Въпреки, че НЗОК няма законово основание да задържа тези плащания, нейни представители многократно заявяват, че ще платят на болниците дължимите суми, само ако бъдат осъдени. Тогава, обаче НЗОК ще трябва да плати и съдебните разноски, които при тези размери на задълженията ще са над 10 милиона лева. Ако към това се добави и лихвата за следващите няколко години, докато траят съдебните процеси, то накрая касата ще трябва да плати над 200 милиона лева.", "date": "2018.02.06", "title": "Патриотарите с интереси от умишления фалит на десетки болници!"}
{"url": "http://www.bnews.bg/article/236526-udarenoto_rusnache_ot_snoubordist_e_v_mnogo_tezhko_sastoyanie", "text": "5-годишното русначе, което бе ударено от сноубордист вчера в Пампорово продължава да е в тежко състояние – то е кома и с опасност за живота. Въпреки вчерашния инцидент, в курорта днес отново има много скиори. Ски патрулите в Пампорово установяват над 20 души дневно, които не спазват правилата. За груби нарушения се блокират лифт картите, а нарушителите се извеждат от ски зоната. Според всички заети в този бранш обаче, ако скиорите нямат съвест и самоконтрол по пистите, дори и да има по-сериозни санкции, те ще са неефективни, предаде БТВ..  ", "date": "2018.02.06", "title": "Удареното русначе от сноубордист е в много тежко състояние!"}
{"url": "http://www.bnews.bg/article/236522-zhestok_poboy_nad_uchenik_v_ruse_mvr_ne_znae_video", "text": "\r\nВидеоклип на побой над ученик от други младежи в Русе е качен в YouTube и шокира с изключителната си бруталност. \r\nПобоят е станал в края на миналата седмица в района на голям търговски център в крайдунавския град, съобщи местната телевизия TVN.  \r\nНа кадрите се вижда как трима младежи нанасят жесток побой на свой връстник. Причината не е известна.  \r\nНай-бруталният от тримата нападатели нанася ритници в главата на падналото момче, включително след отскок. Чуват се псувни и обиди - \"боклук\", както и стенанията на пребития ученик. \r\nПо информация на русенската медия, пострадалият младеж не е потърсил помощ от полицията, а побоят не фигурира в бюлетина на МВР.  \r\n ", "date": "2018.02.06", "title": "Жесток побой над ученик в Русе, МВР не знае! (ВИДЕО)"}
{"url": "http://www.bnews.bg/article/236541-abdeslam_nyama_da_se_varne_poveche_v_belgiya", "text": "Салах Абдеслам, единственият оцелял терорист от атентатите в Париж през ноември 2015 г., не желае повече да присъства на делото срещу него в Брюксел, започнало вчера. Белгийският съд е потвърдил, че в четвъртък, когато предстои следващото заседание по делото, обвиняемият ще отсъства, съобщиха местни медии, цитирани от БТА. Първоначално се предвиждаше съдът да заседава четири дни – до петък. След като вчера Абдеслам отказа да дава показания, съдът реши, че ще заседава само още веднъж – в четвъртък. След вчерашното заседание обвиняемият бе върнат в затвор във Франция, на границата с Белгия. Вероятно след решението повече да не се явява пред съда в Брюксел, той ще бъде откаран в затвор край Париж. Там Абдеслам ще очаква началото на делото за участието му в парижките атентати. В Брюксел той е подсъдим за вероятно участие в престрелка с полицаи дни преди да бъде заловен. Във Франция Абдеслам може да получи доживотна присъда по силата на закон, променен година след ударите, в които участва. Разследването установи, че той не се е отказал да се самовзриви в нощта на атентатите, а не е успял да задейства устройството си заради прекъснат проводник. Салах Абдеслам е френски гражданин, роден и живял в Брюксел до датата на атентатите.", "date": "2018.02.06", "title": "Абдеслам няма да се върне повече в Белгия "}
{"url": "http://www.bnews.bg/article/236510-silvestar_staloun_vdahnovil_yana_marinova_za", "text": "Холивудската звезда Силвестър Сталоун послужил като вдъхновение на Яна Маринова за реализацията на филма „Привличане“. Лентата, която ще дебютира на голям екран на 23 февруари, е първият проект, продуциран от актрисата. \r\n„Всичко започна с Роки. Някой си ми обясняваше, че Силвестър Сталоун не бил добър актьор, че играел едно и също... А в главата си чувах собствения си глас: “Да, ама си е продал кучето, за да направи мечтания филм...” Тогава си казах, че повече няма да слушам никого. Ще направя филм, който аз да харесвам. Добре, че се намериха професионалисти, които да ми повярват. Благодаря ви, приятели!“, обяснява актрисата в социалните мрежи. Сред най-големите трудности, които срещнала по време на работата си по филма, пък била задачата да убеди копродуцента си Башар Рахал в стойността на проекта, пищат от „Монитор“. \r\n„Той беше доста скептичен, беше повече бизнес настроен и ми беше трудно да го убедя да започнем с филма. Вече имахме парите и му казах: „Хайде, Башар, давай да го правим“, а той беше: „Не, не, откъде да знам дали не е поредната глупост.“ Фактът, че го убедих ми помогна сякаш да преодолея страха си“, категорична е още Маринова. Сюжетът на „Привличане“ се върти около опитите на група тийнейджъри да се изкачат на върха на „хранителната верига“ в частно училище, а в униформите им се вмъкват Луиза Григорова и Радина Боршош. Салса битките на дансинга също попадат в епицентъра на събитията, като за ролята си Маринова се подготви с тренировки при Атанас Месечков.", "date": "2018.02.06", "title": "Силвестър Сталоун вдъхновил Яна Маринова за... "}
{"url": "http://www.bnews.bg/article/236512-huligani_napadnaha_politsai_ediniyat_e_s_mozachno_satresenie", "text": "Полицай от управлението в град Елена е в болница с мозъчно сътресение след нанесен побой от четирима криминално проявени мъже. Снощи около 22 часа в град Златарица четирима мъже са псували и ритали автомобила на млада жена. Пристигналият полицейски екип от управлението в Елена бил нападнат от четиримата хулигани на възраст от 25 до 33 години. Мъжете са с криминални прояви, някои от тях и осъждани. Те оказали съпротива, а единият от полицаите бил ударен с юмрук по главата, съобщиха от Областната дирекция на МВР. Полицаят е със сътресение на мозъка във великотърновската болница. Състоянието му е стабилизирано, няма опасност за живота му, съобщи д-р Николай Мойнов, шеф на Неврохирургията в областната болница. Нападателите са задържани. Започнато е бързо производство. ", "date": "2018.02.06", "title": "Хулигани нападнаха полицаи, единият е с мозъчно сътресение"}
{"url": "http://www.bnews.bg/article/236509-nedopustimo_rushi_se_i_se_razgrabva_arhitekturen_shedyovar", "text": "\r\nРуши се и се разграбва уникален архитектурен шедьовър в град Батановци, алармира арх. Десислава Димитрова от Камарата на архитектите в България. \r\nТова е 100-годишната сграда на бившата керамична фабрика \"Струма\", стояща все още внушително край гара Батановци на международното жп трасе за Гърция и Македония.  \r\nЧетириетажното производствено здание е единственото в България, направено изцяло от дървена конструкция, с носещи тухлени зидове. Дървеният материал бил доставен от Алпите, разказа арх. Димитрова пред БТА.  \r\nИ до днес конструкцията е като перфектен пример от учебник, според специалисти.  \r\nЧертежи, съхранявани в Държавния архив в Перник свидетелстват за авторство на проекта на голямото име в българската архитектура Георги Фингов, проектирал много обществени, училищни и жилищни сгради, главно в София и в Пловдив.  \r\nИнициативен комитет от град Батановци иска сградата да бъде обявена за архитектурен паметник на културата.  \r\nСтроителният феномен е оценен от Камарата на архитектите в България, която е готова да спаси сградата. Непредололима бариера обаче е неизяснената собственост.  \r\nИстория на фабриката \r\nВъзникването на керамичната фабриката \"Струма\" води началото си от малка керемидено-тухларна фабрика на трима жители на тогавашното село Батановци, разказа Милена Симова - главен експерт в Държавния архив - Перник.  \r\nПрез 1913 г. те прехвърлили целия си инвентар на Балканско търговско-индустриално дружество - София, което впоследствие учредило на 16 декември 1914 г. акционерно дружество за керамични изделия \"Струма\" със седалище в София. Новите акционери подготвили планове за строителство на голяма фабрика, но поради Балканската война строежът бил отложен. \r\nПрез 1918 г. била произведена първата партида керемиди. Строежът на фабриката продължил и през 1921-22 г. Фабриката произвеждала годишно около 1 000 000 керемиди и 500 000 броя тухли за вътрешния пазар. Предметът на дейност включвал и производство на тротоарни плочки и разни тръби. Главен акционер бил Калин Балабанов, който притежавал предприятието до национализацията му на 23 декември 1947 г. \r\nПод сградата има тунел, по който се е стигало до близка кариера за глина. Изходите му са затрупани, но реално тунелът с релсовите линии до находищата съществува и в момента и той също би могъл да се превърне в атракция, според арх. Димитрова. \r\nТова е феномен за страната ни, категорична е арх. Димитрова  \r\nЖителите на Батановци разпространяват петиция за запазване, реставриране и признаване на старата тухлена фабрика \"Струма\" за архитектурен паметник на културата. Вече около 600 души са подкрепили с подписите си инициативата.  \r\nСградата била оценена по достойнство от Камарата на архитектите в България и по случай 80-годишния си юбилей, честван миналата година, организацията направила 3Д лазерно сканиране на зданието, което позволило да бъдат изработени чертежи на актуалното му състояние.  \r\nСкъпото начинание се осъществило с генералното спонсорство на водеща австрийска фирма за производство на тухли, чиито специалисти били силно впечатлени от зданието. Тридесет архитекти, студенти и заинтересовани граждани присъствали на процедурата по заснемане. \r\nСпоред направената оценка сградата може да бъде възстановена. Въпреки компрометираната на места конструкция и становището на общинските власти, че е опасна, тя е изключително здрава и надеждна, възможно е да се рехабилитира и да се използва впоследствие, уверява арх. Димитрова.  \r\nПо думите й са издърпани една четвърт от носещите колони, но конструкцията е толкова презастрахована, че независимо от нанесените й щети, сградата стои.  \r\nГорните два етажа са използвани за плътни складове за съхнене на тухлите. Това реално покрива плътност на обема на цялата сграда около 50 процента, което е огромна, непосилна товаропоемност и наличието единствено на дървена конструкция само по себе си е уникално, твърди арх. Димитрова.  \r\nСпоред нея това позволява и голяма гъвкавост като цяло, затова неслучайно бившата фабрика е издържала толкова земетресения. И при земетресението в Перник на 22 май 2012 г. тук няма почти никакви щети.  \r\nОпустошението на сградата е заради разграбването от хората. Тя е имала подова дървена конструкция, която била разграбена за огрев, за строителство и на който за каквото му трябва. Материалите били извозвани с камиони, без никой да предприеме никакви мерки.  \r\nОценявайки достойнствата на сградата, Камарата на архитектите възнамерява да обявиконкурс за бъдещ живот на бившата фабрика, като изготви и методология за възстановяването й, която да послужи като пример за всички изоставени сгради. Идеята е подкрепена и от Университета по архитектура, строителство и геодезия.  \r\nНеизяснената собственост слага бариера \r\nНикой не притежава нотариален акт за сградата, нито някой плаща данъци, заяви арх. Димитрова. В сигнална записка от 10 ноември 1993 г. тогавашният кмет на Батановци Симеон Стаменов твърди, че основният пакет акции - 76,003 процента идеална част, е притежание на държавата.  \r\nПрез 2000 г. тогавашният областен управител на Пернишка област Антоанета Георгиева обезщетява с компенсаторни записи седем наследници на акционери на национализираното акционерно дружество за керамични изделия \"Струма\".  \r\nРешението не е обжалвано, заяви кметът на Батановци Радослав Банчев. През 2003 г. обаче Министерство на икономиката в писмо до Областната администрация в Перник заявява, че държавата не притежава акции в дружеството.  \r\nПолуразграбена, нежелана нито от община Перник, нито от държавата, бившата фабрика и до днес не е припозната като собственост.  \r\nДокато не се изясни въпросът със собствеността, ние какъвто и конкурс да организираме, и най-прекрасното решение да намерим, и всички специалисти на света да съберем, не можем да направим нищо, твърди арх. Димитрова.  \r\nКамарата на архитектите е готова да изготви и официално архитектурно и конструктивно становище за състоянието на сградата. Организацията би могла и да ангажира фирми-спонсори, които да подкрепят инициативата, но това съдействие трябва да ни бъде поискано от собственика, казва арх. Димитрова.  \r\nСпоред специалисти земята под зданието не представлява съществен интерес. Ако сградата бъде оставена да се разруши, собствениците ще загубят парите си, земята струва не повече от 30-40 лв./кв.м, уверяват експерти.  \r\nМеждувременно набезите на хората продължават. Сега те необезпокоявани стържат за подпалка масивните алпийски подпори.  \r\n ", "date": "2018.02.06", "title": "НЕДОПУСТИМО: Руши се и се разграбва архитектурен шедьовър!"}
{"url": "http://www.bnews.bg/article/236511-terez_i_masud_veche_sa_v_holandiya", "text": "\r\nЛъвчетата Терез и Масуд вече са в Холандия и са настанени в спасителния център на организация \"Четири лапи\". \r\nЛъвчетата пропътуваха повече от 2000 км под медицински контрол в специализиран транспорт за големи животни, съобщи БТВ..  Предстои им период на адаптация и лечение, което бе и причината те да бъдат преместени от Разград. Припомняме, че о областният управител на Разград върна решението на общинските съветници лъвчетата да заминат за Пазарджик, заради липсата на документи за собственост, кметството се сдоби с нужните свидетелства и решението бе прегласувано с 21 гласа \"за\". Към него бе допълнено, че се дава разрешение на фондация \"Четири лапи\" да закара 3 от възрастните лъвове в Холандия. \r\nВ крайна сметка бе взето решение, че най-доброто за двете лъвчета е те да бъдат изпратени в Холандия.", "date": "2018.02.06", "title": "Терез и Масуд вече са в Холандия"}
{"url": "http://www.bnews.bg/article/236506-asya_kapchikova_izvaya_tyalo_kato_na_fitnes_model", "text": "Плеймейтката Ася Капчикова извя тяло като на истински фитнес модел. \r\nБившата танцьорка винаги е поддържала перфектна форма, но от няколко дни от инстаграм профила й личи, че освен по фитнес, се е запалила по здравословното хранене. Тя ежедневно качва снимки и клипчета от залата, където тренира, а също така и на храната, с която поддържа форма. \r\nФеновете й я подкрепят и заливат с положителни коментари. Много от тях искат съвети от Ася как да изглеждат така, пише „Телеграф“.", "date": "2018.02.06", "title": "Ася Капчикова извая тяло като на фитнес модел"}
{"url": "http://www.bnews.bg/article/236514-serien_iznasilvach_e_na_svoboda", "text": "Снимка на мъж и пояснителен текст „Т'ва е изнасилвача от моста...на свобода е! Споделяйте поста, за да знаят всички как изглежда тоя боклук!“ обикаля различни кърджалийски групи във Фейсбук. Кърджалиецът Никола Стоев, който е пуснал изображението и предупреждението, е убеден, че това е мъжът, който беше арестуван в района на Новия мост в Кърджали преди година, пише rodopi24.bg. Заподозреният за серия нападения над жени в Кърджали е отново на свобода. 34-годишният Венцислав Д. е пуснат от ареста след 8 месеца, прекарани зад решетки. \r\nМъжът е освободен с мярка за неотклонение „подписка”, потвърдиха от Окръжна прокуратура. Причината е в забавяне на разследването поради изготвянето на изключително важни по случая ДНК експертизи. По закон, лице не може да бъде задържано повече от 8 месеца в хода на досъдебното производство. 34-годишният Венцислав Д. е привлечен под наказателна отговорност за изнасилване и грабеж на една жена, както и за опити за изнасилване и грабеж на други две жени от областния център. Припомняме, че мъжът, който е от Смолянско, бе задържан след последното нападение над жена на 22 февруари м.г. Според прокуратурата, Венцислав Д. връхлетял дама в началото на Новия мост от страната на централната градска част. Обвиняемият се опитал да ограби 26-годишна жена, която се прибирала към дома си в кв. „Възрожденци\". Първоначално той се разминал с нея, след това се върнал назад и я настигнал.  Хванал жената, започнал да я дърпа, опитал се да грабне раницата от раменете й, след което я блъснал на земята. Пострадалата паднала и се развикала за помощ, при което се появил случаен минувач, а нападателят избягал в посока към центъра на Кърджали. Там бил задържан от патрулиращи полицейски служители. „Не съм изнасилвал. Просто исках запознанство“, твърдял соченият за сериен обирджия и изнасилвач 34-годишен мъж пред разследващите. Венцислав Д. живеел в Кърджали от около година. Преди това бил на работа в София и други населени места в страната. В града край Арда го ангажирали най-вече да цепи дърва. В района на Новия мост имаше серия от нападения над жени. Създаде се психоза, че в Кърджали броди среднощен изнасилвач. \r\n ", "date": "2018.02.06", "title": "Сериен изнасилвач е на свобода!"}
{"url": "http://www.bnews.bg/article/236519-geri_nikol_ratrese_yakata_dupara_pred_naporist_fen", "text": "Дано мистериозния приятел на Гери-Никол не е ревнив, защото варненката дава поводи човек да има едно наум покрай нея. \r\nСлед като се върна от луксозна почивка на Сейшелите Герито грабна микрофона и тръгна по участия. Прави впечатление, че там Гери-Никол е хапвала предимно риба, плодове и зеленчуци, защото е започнала да се вталява. \r\nВ разгара на партито в столичен клуб нещата излязоха извън контрол. Нахакан младеж се качи на сцената при Гери-Никол. В началото певицата се шокира, но после реши да вземе нещата в свои ръце. \r\nГери започна да клати яко задника си, с което нажежи обстановката, късметлията се оказа все по-близо до дупарата, размахваше ръце и се опитваше да не изостава в танците. \r\nГери-Никол показа професионализъм и нито за секунда не се разся, а си пееше нотите. Младежът не посмя да насили късмета си и да нацелува певицата, но със сигурност няма да забрави дълго време тази гледка, пише „България днес“. \r\n ", "date": "2018.02.06", "title": "Гери-Никол ратресе яката дупара пред напорист фен "}
{"url": "http://www.bnews.bg/article/236508-nyama_da_sadyat_dzhim_keri_za_smartta_na_priyatelkata_mu", "text": "Мотивите за сваляне на обвинението все още не са ясни! Обвиненията за причиняване на смърт срещу комика Джим Кери са свалени. Актьорът бе подведен под отговорност, че е осигурил фаталните лекарства, които доведоха до смъртта на приятелката му Катриона Уайт. Мотивите за това решение на съда все още не са известни, пише Hollywood Reporter. Уайт почина през 2015 от свръхдоза лекарства, които се продават само с рецепта. По това време актьорът е бил в интимна връзка с нея, а след смърта й, семейството на Катриона обвини Кери. Според роднините, Джим Кери е доставял забранените лекарства на приятелката си, които станаха причина за смъртта й. През септември 2017 г., актьорът подаде насрещен иск, като заява, че обвиненията срещу него са опит да се спечели от популярността на актьора и да го използват за собствена облага.  Освен това Кери свидетелства, че Уайт го е изнудвала, заплашвайки да каже на репортери невярна информация, че я е заразил с болест предавана по полов път.  ", "date": "2018.02.06", "title": "Няма да съдят Джим Кери за смъртта на приятелката му"}
{"url": "http://www.bnews.bg/article/236516-agrion_puska_zemedelski_partseli_po_300_lv_za_dka", "text": "Лидерът в управлението на земеделски активи Агрион пуска за продажба парцели в цялата страна на цени от 300 лв./дка, съобщиха от дружеството. Големината на парцелите, местоположението и цената им са обявени на сайта на компанията на адрес . „С продажбата на атрактивни имоти искаме да искаме да дадем възможност на повече хора да печелят от развитието на селското стопанство и от притежаването, и обработката на земеделска земя“, обясниха от Агрион. Дружеството е предвидило опция за разсрочено плащане на земята за период от три години без първоначално самоучастие. Което е сериозно облекчение най-вече за малките производители. Те ще имат възможност да купят съседни парцели или нови поземлени имоти, без това да наруши финансовото им планиране. За тези, които планират да купят над 50 дка земя, Агрион е предвидил отстъпка от продажната цена. „Покупката на земя е отлична възможност за земеделските стопани да окрупнят парцелите си и да разширят стопанствата си“, твърдят експерти в агробизнеса. Комасацията увеличава производителността, намалява разходите и води до по-ефективно и модерно земеделие. Тя дава по-добри условия за механизирана обработка на земята, което ще позволи на земеделските стопани да кандидатстват за субсидия по различни европрограми. Според прието решение на правителството в средата на януари 2018 г, предвидените средства за директни плащания за площ и по различните програми през тази година са в размер на 2.91 млрд. лв., което е с над 400 млн. лв. повече в сравнение с 2017 г. От тях над 2.6 млн. лв. са за сметка на ЕС, а близо 276 млн. лв. е националното съфинансиране. Окрупняването на терени е важно и за формирането на по-добра цена на земеделските площи. Според експертите комасираните имоти държат доста по-висока цена в сравнение със средната за даден регион и собствениците й могат да спечелят значително повече, ако в последствие решат да я продават.  Освен земеделски производители, силен интерес към купуване на земя имат и инвеститори, които търсят нискорискови вложения с добра доходност. Според изчисленията на експертите инвестицията в земеделска земя може да донесе до 10% доходност, което е значително повече от банковите депозити и офертите на инвестиционните фондове. Земеделската земя не се влияе от икономическите и политическите процеси. При нея не се наблюдават резки скокове и спадове, както при недвижимите имоти, например. От подобна възможност се възползват все по-често българи живеещи зад граница или такива с високи доходи, които през годините са спестили средства. Наблюдатели на пазара забелязват и тенденция сред купувачите все по-често попадат и арендатори, за които е по-изгодно да изгодно да купят ниви за работа, отколкото да ги наемат.  ", "date": "2018.02.06", "title": "Агрион пуска земеделски парцели по 300 лв. за дка"}
{"url": "http://www.bnews.bg/article/236518-kevork_otnovo_srazi_lazhtsite_haytov_tozi_istinski_naroden_pisatel_nikoga_ne_e_bil_chlen_na_bkp", "text": "ХАЙТОВ БИЛ ЧЛЕН НА БКП  \r\nМЕРЗОСТТА НА ФАЛШИФИКАТОРИТЕ На някои историци – невтасали антикомунисти – наистина трябва да им се помогне. \r\nСъвсем са се видиотили. \r\nДържат се като пощръклели - щом стане дума за урока по „комунизъм“ за десети клас. \r\nВъобразяват си, че колкото по-стръвно говорят глупости, толкова по-бързо ще ги признаят за антикомунисти - и ще подхвърлят нещо в канчетата им. \r\n„Америка за България“ чака зад ъгъла. А телевизиите мрат да канят такива. \r\nПо БНТ един професор попитал една професорка:  \r\nкак ще говорят учителите по литература за Николай Хайтов, който е бил член на комунистическата партия, когато ще изучават комунистическия режим като тоталитарен? Виждате ли, какви лъжци ще учат децата ви. Хайтов, този истински народен писател,  \r\nНИКОГА НЕ Е БИЛ ЧЛЕН НА БКП. Те това не знаят/не са проверили, а ще пишат история. \r\nМърльовци. \r\nТакава ще бъде и „историята“ им - мърлява. Колко ум трябва да имаш, за да родиш такъв мерзък въпрос? \r\nДори Хайтов да е бил член на БКП, тогава какво – ще го изхвърлите от учебниците или направо ще горите книгите му? Представяте ли си, с какви бесни негодници си имаме работа. \r\nИ възможно ли е децата да проумеят Историята – когато такива пършивци я „четат“ – и я омършавяват. Сърцето на Хайтов изгоря за България – но бълхите и него гледат да пощипнат.", "date": "2018.02.06", "title": "Кеворк отново срази лъжците: Хайтов, този истински народен писател, НИКОГА НЕ Е БИЛ ЧЛЕН НА БКП."}
{"url": "http://www.bnews.bg/article/236500-mistar_feysbuk_napravih_desetki_tehnicheski_greshki_i_loshi_tranzaktsii", "text": "Съоснователят и собственик на Фейсбук Марк Зукърбърг отново си направи самокритика на 14-ата годишнина на социалната мрежа и заяви, че е направил много грешки, съобщи самият той в официалния си профил във Фейсбук. \r\n\"През годините съм направил почти всички грешки, които можете да си представите. Направих десетки технически грешки и лоши транзакции. Доверих се на лоши хора и назначих талантливи хора на неподходящи постове. Пропуснах важни тенденции и реагирах бавно на други. Пусках продукти, които носеха провал след провал\", написа той на личната си страница. \r\nПосланието му за 14-те години, изминали от създаването на Фейсбук, когато той беше студент в престижния американски Харвардски университет, до превръщането днес на Фейсбук в в най-голямата световна социална мрежа с около 2 милиарда потребители, е последното в поредица негови признания за допуснати грешки. Фейсбук е критикуван за разпространението на фалшиви новини и се опитва да се справи с този проблем, отбелязва АФП. \r\nНовото послание на Зукърбърг изглежда означава, че социалната мрежа постоянно ще прави оценка на функционирането си. \"Причината, поради която нашата общност съществува, не е защото сме избягвали да правим грешки. Тя е нашето убеждение, че онова, което правим, е достатъчно важно, за да продължим опитите да се справяме с предизвикателствата, пред които сме изправени, знаейки много добре, че ще имаме още провали, но това е единственият начин да вървим напред\", пише в заключение Марк Зукърбърг.", "date": "2018.02.06", "title": "Мистър Фейсбук: Направих десетки технически грешки и лоши транзакции"}
{"url": "http://www.bnews.bg/article/236513-orhan_murad_brani_suzanita_za_golite_snimki", "text": "Орхан Мурад защити дъщеря си Сузанита от слуховете, че е тръгнала срещу харесвания и споделяния на нейни снимки в мрежата. Изпълнителката лъсна във фейсбук профил по халат, а под кадъра обещаваше да махне всичко, ако снимката й получи 30 000 споделяния. Оказа се, че профилът е менте, но в социалните мрежи избухна истинска буря, след като новината плъзна навсякъде. Възмутени потребители заляха мрежата с гневни коментари, че не може едно 15-годишно момиче да се излага така, пък било то и звезда. \r\n„Това е фалшив профил на дъщеря ми и на него не може да се има доверие”, заяви баща й Орхан Мурад. „Не е първият случай, в който се налага да докладваме зловредната страница, но се оказва, че е направена с някаква специална защита и не можем да я преборим”, казва още той. \r\nМузикантът е категоричен, че нито той, нито жена му Шани, а още по-малко гаджето на Сузанита, ще й позволят да се снима без дрехи. „Това е изключено. Не бихме й позволили да се съблича, където и да е, и то публично”, заяви още той. \r\nМурад приема с голямо притеснение факта, че тази страница на дъщеря му не може да бъде премахната. Най-големият му страх е, че щерка му може да бъде злепоставена и то жестоко там. \r\nИначе Мурад е готов с новата си балада „Ако знаеше”, чиято видеопремиера е в четвъртък. В клипа участва и жена му Шани.", "date": "2018.02.06", "title": "Орхан Мурад брани Сузанита за голите снимки"}
{"url": "http://www.bnews.bg/article/236528-konpi_prokopiev_ima_nezakonno_pridobito_imushtestvo", "text": "Олигархът Иво Прокопиев притежава незаконно придобито имущество и Комисията за противодействие на корупцията и за отнемане на незаконно придобитото имущество (КОНПИ) е събрала доказателства за това, каза за БЛИЦ шефът на Комисията Пламен Георгиев. Цялата истина около парите на подсъдимия Прокопиев и натискът и провокациите на кръжеца \"Капитал\" публикуваме по-долу: \r\n  - Първо искам да кажа, че решението на съда беше абсолютно обосновано и мотивирано. Точка по точка бяха отхвърлени всички възражения на Прокопиев и защитата му за твърдяни от тях незаконосъобразни действия. В решението на съда изключително добре беше написано, че всичко което е свършила КОНПИ е законосъобразно. За нас няма свещени крави. Г-н Прокопиев не е първият олигарх, на когото запорираме имущество, такъв беше и Цветан Василев. Има и други лица. Оттук нататък всеки трябва да се притеснява, ако има незаконно придобито имущество!   А по отношение на Вашия въпрос какво следва оттук нататък за подсъдимия, г-н Прокопиев трябва да представи декларация пред нашата Комисия, в която да докаже законността на неговите доходи. Ако не може да го направи, то в края на месец февруари КОНПИ ще внесе иск за отнемане на имуществото му, което вече сме запорирали. Разбира се, ако г-н Прокопиев докаже, че има законни средства тогава проверката срещу него ще бъде прекратена. - Фактът, че ние сме внесли този иск, фактът че той е одобрен от съда на първа и е потвърден на втора инстанция, говори че ние сме събрали достатъчно доказателства, че имуществото, което е придобито от г-н Прокопиев за нас е незаконно придобито.   - Атаката вече се случи. Дори преди нашето решение имаше теч на информация. С оглед на това вече тече проверка на ДАНС откъде е изтекла класифицирана информация във връзка с този случай.  Атаки има много, но да Ви кажа те изобщо не ме интересуват. Важното е, че съм тук, за да си свърша работата по закон. Малко ме интересува това кой и какво пише. В крайна сметка има много още за вършене и ви казвам, че държавата е силна и има възможност да се справи с корупцията. От тази гледна точка апелирам към всички граждани, които по някакъв начин са станали свидетели на корупция: Давайте сигнали! Вече можем да работим по сигнали на граждани, а допреди 10 дни нямахме такава възможност. Така че подавайте сигнали за корупция, уверявам ви, че ще ги обработим!   - Делото е в съда. Оттук нататък следват съдебни процедури, които са дълги и трудни, защото материалите по делото са стотици страници. Чакаме същинският съдебен процес, в който ще бъдат изслушани свидетели и ще бъдат разгледани експертизи. След това съдът ще вземе решение дали да отнеме това наистина гигантско имане, което сме запорирали. - Най-нормалното е когато ти е запорирана сума от близо 1 милиард лева да атакуваш този, който го е направил. Правят го и хора, на които са запорирани дори суми от порядъка на 5 или 10 хил. лева. Само ще Ви дам един пример – преди 5 години, когато бях зам.-министър на правосъдието и посещавах затворите, над 90% от затворниците твърдяха, че са невинни. Всички обясняваха как са в затвора поради грешка в системата или по някаква друга причина, която е независеща от тях или че са били набеди.  Ние работим само с факти и доказателства, които представяме в съда. А другото е просто една говорилня.   \r\n ", "date": "2018.02.06", "title": "КОНПИ: Прокопиев има незаконно придобито имущество!"}
{"url": "http://www.bnews.bg/article/236515-sled_skandalite_s_zhepeytsi_futbolisti_bdzh_vdiga_zaplatite", "text": "\r\nСъветът на директорите на \"Холдинг БДЖ\" ЕАД прие решение за увеличение с 12,5 процента на трудовите възнаграждения на локомотивния персонал в \"БДЖ-Пътнически превози\" ЕООД, съобщиха от компанията.  \r\nПо този начин заплатите на всички служители в \"БДЖ-Пътнически превози\" ЕООД и \"БДЖ-Товарни превози\" ЕООД ще бъдат повишени, считано от 1 януари 2018 г. Увеличението се определя в зависимост от заеманата длъжност и варира от 11 до 12,5 процента. Припомняме, че главният прокурор Сотир Цацаров разпореди на Софийска градска прокуратура да извърши проверка по повод на излъчения репортаж в Нова телевизия за злоупотреби в БДЖ – Товарни превози. Ще бъдат проверявани твърденията за некачествен ремонт на локомотивите, сключване на неизгодни договори с външни изпълнители на ремонта, както и изплатени трудови възнаграждения без основание на лица, назначени формално в системата на БДЖ. В хода на проверката ще бъдат изискани материалите от Нова телевизия  (вкл. и неизлъчените записи) и ще бъдат снети обяснения и от длъжностни лица от БДЖ.", "date": "2018.02.06", "title": "След скандалите с жепейци-футболисти, БДЖ вдига заплатите"}
{"url": "http://www.bnews.bg/article/236537-dartoto_kote_na_bozhinov_se_pohvali_s_tuzarskiya_im_dom_na_harvatskata_riviera", "text": "Валери Божинов съвсем скоро ще бъде обявен официално като ново попълнение на Риека. Българинът постигна споразумение с хърватския клуб и ще подпише договор, след като изкара успешни проби. Освен, че се сдоби с нов отбор, 31-годишният нападател вече си е намерил и нов дом. Това става ясно от публикация на любимата му Биляна Дол, която показа гледката от жилището му. То се намира в курортното градче Опатия, което е на около 13 километра от Риека. Намира се на Хърватската ривиера и е считано за едно от най-забележителните места в страната. \"Моят нов дом. Обичам го\", пише сръбкинята към публикацията си.", "date": "2018.02.06", "title": "Дъртото коте на Божинов се похвали с тузарския им дом на Хърватската ривиера"}
{"url": "http://www.bnews.bg/article/236499-da_nie_obrahme_apartamenta_izharchihme_5_bona_po_diskoteki", "text": "Появи се нова схема за измама - младежи наемат жилища от популярни платформи за резервация и още преди да си платят ги обират. 2 февруари, 4.00 часа сутринта - четирима младежи крадат телевизор от апартамент, който са наели. Те предоставят личните си данни и се разбират с наемодателя да платят на другия ден, тъй като са възпрепятствани. Крадците – 19-годишният Емилиян Йорданов, доскоро волейболист, и приятелят му 18–годишен ученик и футболист откраднали, защото имали да връщат пари на друг човек. Емилиян споделя, че това е първата му кражба. Преди това е попадал в районното  заради дребни неща. Хващан е за кражби на телефон, колело и неплатена сметка за такси. За кражбата от наетия апартамент е образувано досъдебно производство. \"Обрахме апартаментите, за да покажем какъв смешен народ сме\". Това заяви за НОВА тв 19-годишният Емилиян Йорданов - едното от момчетата, обирали жилища, които преди това наемали от популярни платформи за резервация. Той призна, че е откраднал телевизора от единия от домовете, защото са им трябвали пари за връщане на стари дългове.  \"Харчихме откраднатите пари за всякакви работи. Близо три дни бяхме по заведения, дискотеки, хотели\", заяви неговият приятел, който остана със скрито лице. Момчето е на 18 години и е футболист.  \"Засега никой не ни е потърсил от полицията за абсолютно нищо. Но получавам заплахи в интернет\", заяви Емилиян. Той има регистрации в полицията и за предишни провинения. ", "date": "2018.02.06", "title": "Да, ние обрахме апартамента, изхарчихме 5 бона по дискотеки"}
{"url": "http://www.bnews.bg/article/236501-shok_otkriha_martva_obyavena_za_izcheznala_baba", "text": "\r\n83-годишна жена от кърджалийското село Дрангово, която бе обявена за общодържавно издирване от МВР, е открита мъртва. \r\nЗа последно 83-годишната жена била в центъра на Дрангово на 13 и 14 декември м.г., за да си получи пенсията и да посети личния си лекар. На 16 декември - събота, пък решила да отиде на гости у съседи в махала \"Есковска\" на Дрангово, съобщи \"24Родопи\". След това изчезнала безследно. \r\nТри дни по-късно възрастната жена е обявена за общодържавно издирване, а десетки полицаи, ловци и местни хора започнаха да претърсват землището на кърджалийското село.  \r\nБили са проверени и адреси във Велинград и Златоград, тъй като имало предположения, че 83-годишната жена може да е отишла при свои близки.  \r\nАнка Ешкова живеела с един от синовете си. Двете й дъщери и другия й син живеят в Бенковски, Велинград и Златоград.  \r\nВчера обаче овчар е открил тялото й край селото.  \r\n ", "date": "2018.02.06", "title": "ШОК: Откриха мъртва обявена за изчезнала баба"}
{"url": "http://www.bnews.bg/article/236475-dzhastin_timbarleyk_s_nay_loshoto_izpalnenie_na_superboul", "text": "Джъстин Тимбърлейк се завърна като водещ изпълнител на шоуто между полувремената на \"Супербоул\" в Минеаполис - 14 години след т.нар. афера \"Нипългейт\". \r\nТози път певецът и актьор \"игра на сигурно\", за да не допусне нов гаф, и отдаде почит към родения в града легендарен музикант Принс, предадоха от БТА. \r\nТимбърлейк и Джанет Джексън, с която пяха в паузата на \"Супербоул\" през 2004 г., ще останат в историята на шоуто с аферата \"Нипългейт\". По време на изпълнението им преди 14 години певецът разкъса част от тоалета на Джексън, излагайки за кратко на показ гърдата й. Негативите и упреците за случилото се тогава \"отнесе\" основно певицата, като някои радиостанции дори бойкотираха музиката й. \r\nЗавръщайки се като хедлайнер на шоуто на \"Супербоул\", Джъстин Тимбърлейк \"игра на сигурно\". Единствената дреха, която певецът свали този път, беше сакото си. Тимбърлейк изпълни песента \"Rock Your Body\" - същата, която изпя заедно с Джанет Джексън преди 14 години, но този път пропусна частта от текста, гласяща \"Залагам, че до края на това парче ще бъдеш гола\". \r\nДжъстин Тимбърлейк започна около 12-минутното си участие в шоуто, наблюдавано от над 100 милиона телезрители, с песента \"Filthy\" от новия си албум \"Man of the Woods\". Певецът изпълни и потпури от хитовете си, сред които \"Senorita\", \"SexyBack\", \"My Love\", \"Cry Me a River\", \"Suit & Tie\", \"Until the End of Time\", \"Mirrors\" и \"Can't Stop the Feeling\". \r\nВръхната точка в участието на Джъстин Тимбърлейк беше изпълнението на песента \"I Would Die 4 U\" на Принс от хитовия албум \"Purple Rain\" в памет на родения в Минеаполис легендарен музикант, който почина през април миналата година. Докато Тимбърлейк пееше, зад него на екран беше прожектиран образът на Принс. \r\nСпоред публикации преди шоуто продуцентите първоначално са планирали холограма на легендарния музикант да се \"появи\" на сцената заедно с Тимбърлейк. Съобразявайки се обаче със заявеното навремето от Принс в интервю, че не иска негова холограма да бъде използвана по време на изпълнение, впоследствие те са се отказали от идеята. \r\nМеждувременно в. \"Дейли експрес\" отбелязва, че зрителите на Супербоул са определили изявата на Джъстин Тимбърлейк като най-лошата в историята на шоуто. Недоволни потребители на Туитър пишат, че той е пял на плейбек и се е отдал основно на танци. \r\n\"Харесвам Джъстин Тимбърлейк, но това беше най-лошото шоу на \"Супербоул\". Той почти не пееше. Всеки може да танцува на фона на звучащо парче и през 20-30 секунди да подвиква: \"Хайде, Минеаполис!\", гласи туитът на възмутен потребител. \r\n\"Гафът на Пинк преди шоуто беше по-запомнящ се, отколкото изпълнението на Тимбърлейк\", пише друг. \r\nУчастието на певицата Пинк, която изпълни националния химн преди старта на \"Супербоул\", също предизвика вълнение сред потребителите на социалните мрежи. Причината - секунди преди началото на изпълнението й, камерите \"уловиха\" изпълнителката да изплюва \"нещо\". \r\n ", "date": "2018.02.06", "title": "Джъстин Тимбърлейк с най-лошото изпълнение на ”Супербоул”"}
{"url": "http://www.bnews.bg/article/236498-dnes_da_pocherpyat_ognenite_i_plamennite", "text": "Православната църква почита паметта на Свети Фотий, патриарх Цариградски и на Преп. Вукол, епископ Смирненски. Той бил ученик на св. ап. Йоан Богослов, който го посветил за епископ на гр. Смирна. В Смирна тогава имало малко покръстени, но сред всички св. Вукол се отличавал със своите добродетели. Целия си живот светецът отдал в служба на Бога. Житие на свети равноапостол Фотий, патриарх Цариградски Свети Фотий се родил в Цариград около 820 г. от богат и знатен род. Баща му се казвал Сергий, а майка му – Ирина, чийто брат бил женен за сестрата на византийската императрица Теодора. Родителите на Фотий страдали изповеднически за своето открито иконопочитание по времето, когато византийските императори били иконоборци. Фотий получил най-доброто образование на своето време и бил най-ученият представител на тогавашна Византия. Той бил преподавател в знаменитата Магнурска школа в Цариград, където се учел славянският равноапостол Константин – Кирил Философ и малко по-късно – българският цар Симеон Велики. Свети Фотий оставил богато книжовно наследство, благодарение на което узнаваме за съчинения на древни свети отци, които той имал под ръка, но до нас не са стигнали. Днес имен ден празнуват всички с имената Доротея, Огнян, Огняна, Искра, Искрен, Пламен, Пламена, Светла, Светлана, Светозар, Светлозар, Светослав, Светослава, Фотий, Фотин, Фотина и Фотьо. ", "date": "2018.02.06", "title": "Днес да почерпят огнените и пламенните"}
{"url": "http://www.bnews.bg/article/236520-sliven_skacha_na_protest_sreshtu_slivaneto_na_uchilishta", "text": "След недоволството на родители, учители и ученици срещу сливането на училища в Сливен в града днес ще бъде организиран голям протест пред сградата на общината. Началният му час е 15:30. Недоволството беше породено от намерението за сливане на емблематични училища, между които хуманитарната и езиковата гимназия, с аргумента, че трябва да се премине към едносменен режим. Късно снощи готвената реформа беше изтеглена от гласуване в Общинския съвет. Решението беше оставено в ръцете на работни групи, които предстои да бъдат сформирани.  „Това предложение на кмета не е оттеглено, а отложено. Това значи, че след три месеца ние ще бъдем отново тук и казусът ще е същият”, казва родител. „Реформата е прибързана и необмислена”, коментира директорът на училище „Васил Левски”. „Това ли е най-подходящото време – когато се работи по приема за следващата година?”, попита пък директорът на 10 СОУ „Йордан Йовков”, предаде БТВ. Учители споделят, че намерението за тази реформа изобщо не се отразява добре на децата, а родителите им не знаят какво да направят .", "date": "2018.02.06", "title": "Сливен скача на протест срещу сливането на училища"}
{"url": "http://www.bnews.bg/article/236496-tvortsite_skochiha_sreshtu_lobistkiya_zakon_na_patriotarite_za_avtorskite_prava", "text": "\r\nБиНюз бе единствената медия, която предупреди обществото за лобисткия закон на патриотарите за авторските права.Обслужването на корпоративни интереси от \r\nпишман патриотарите и потриването на ръце за тлъсти стимули нямаше как да не изправи българските творци на нокти и...Творците скочиха:\" Пускате търговците в храма!\" \r\n\"Готвените промени в Закона за авторското право застрашават творците в България.\"С клип „Аз имам право!“ и „Пускате търговците в храма!“ известните български творци Васил Найденов, Кирил Маричков, Иван Лечев, Дони, Наско от БТР, Поли Генова, Дидо от Д-2, бившият министър на културата Владо Пенев, актрисата Йоана Буковска и други техни колеги, призоваха народните представители да не абдикират от културата и да защитят творчеството. \r\nПоводът за това са приетите на първо гласуване промени в Закона за авторското право и сродните му права (ЗАПСП), които дават нови възможности за натиск от страна на ползвателите относно размера на възнагражденията, които дължат на творците.Законопроектът бе внесен от патриотарите и подкрепен на първо \r\nгласуване от коалиционният им партньор ГЕРБ. \r\n ", "date": "2018.02.06", "title": "Творците скочиха срещу лобисткия закон на патриотарите за авторските права! "}
{"url": "http://www.bnews.bg/article/236504-kubrat_glezi_andrea_v_mega_gazarskiya_hotel_na_tarkan", "text": "Шампионът по бокс Кубрат Пулев подари на половинката си Андреа тридневна ваканция в тузарски хотел на брега на Босфора. Отскокът им до Истанбул с група приятели бил нещо като афтърпарти за рождения ден на певицата, която в края на януари навърши 31. Парк хотел \"Босфора\" е сред любимите спирки на актьори от калибъра на Къванч Тътлату, но с почти постоянно присъствие за вечеря там се отчита поп идолът Таркан. \r\nПо време на престоя си там Андреа използвала тежкия бароков интериор на президентския апартамент на хотела за заснемането на специална фотосесия, като само един от тоалетите й в нея струвал 3500 лв., издават пред \"Монитор\" близки до двойката. \"Изведнъж всичко загасна, потънахме в тъмнина. Помислих си на пръв поглед, че има някакъв проблем или авария, след секунди прозвуча любимата ми песен. Кубрат бе силно замесен\", споделя Андреа. За предстоящия Свети Валентин тя издава с намигване, че ще се постарае да слуша повече мъжа си. \"Той ми ограничава наргилетата, виното, има си режим, който се опитва да ми наложи и на мен. Имам си даже час за лягане и ставане, като в казармата\", смее се певицата.", "date": "2018.02.06", "title": "Кубрат глези Андреа в мега гъзарския хотел на Таркан "}
{"url": "http://www.bnews.bg/article/236495-proletni_temperaturi_no_privecher_shte", "text": "Днес ще е предимно слънчево. В сутрешните часове на места в низините и по Черноморието ще има ниска облачност или видимостта ще е намалена. Привечер от югозапад отново ще се заоблачи. Ще духа слаб изток-югоизточен вятър. Максималните температури ще са от 8° до 13°, в София - около 9°, съобщи НИМХ към БАН. В планините ще преобладава слънчево време. Привечер от запад облачността ще се увеличи. Ще духа слаб до умерен вятър от юг-югозапад. Максималната температурата на 1200 метра ще е около 4°, на 2000 метра минус 2°. По Черноморието ще е предимно слънчево. Вятърът ще е слаб, след обяд до умерен от изток-югоизток. Максималните температури ще са 6°-8°. Температурата на морската вода е 6-7°. Вълнението на морето ще е 1-2 бала. \r\n ", "date": "2018.02.06", "title": "Пролетни температури, но привечер ще..."}
{"url": "http://www.bnews.bg/article/236507-lekarite_go_spasyavat_toy_gi_goni_s_nozh", "text": "38-годишен агресивен мъж е приет в МБАЛ-Благоевград след като бе обгазен при пожар в село край Разлог. Няма опасност за живота му. Към 01.30 часа тази нощ в Спешно-приемно отделение на МБАЛ-Благоевград от Разлог е приведен мъж, който е обгазен при пожар в село Долно Драглище. Преди полунощ е подаден сигнал за горяща барака в селото, при гасенето на пожара в бараката е открит 38-годишният Асен С. Изведен е навън, но е дишал дим. След кратък престой в МБАЛ-Разлог, е транспортиран за Благоевград. Асен е бил агресивен, заплашвал с нож персонала на Спешно-приемно отделение. Присъствали в отделението полицаи, които охранявали психично-болен, му отнели ножа. Нападение не е имало, само заплаха.  Мъжът е неосигурен, тази сутрин изчакваше дневната смяна за евентуално настаняване в болнично отделение.", "date": "2018.02.06", "title": "Лекарите го спасяват, той ги гони с нож"}
{"url": "http://www.bnews.bg/article/236497-prodava_se_kleopatra_za_zhenidba", "text": "Скандален случай изненада Фейсбук с обява за продан на 12-годишно момиче за 100 000 евро в русенското село Ветово. Момичето се казва Клеопатра. Обявата бързо бе разпространена във Фейсбук, а потребителите реагираха гневно и призоваха Агенция за закрила на детето да вземе мерки. Припомняме, че печалната слава на Ветово е известността на селото като меката на телефонните измамници.  След като обявата предизвика вълна от недоволство, тя беше свалена, а отдел „Закрила на детето\" се самосезира.  Снимката на малката Клеопатра беше публикувана в разградска Facebook група за покупко-продажба на вещи. Обявата е от профил с името „Принцесата на тате” и информира, че срещу 100 хиляди евро детето може да бъде купено с цел брак. Клеопатра от Ветово живее с майка си и баща си, както и с още трима братя и сестри. Всички знаеха за случката в социалните мрежи. Репортер на Нова тв се срещна с майката Мария Парушева, която отрече обявата да е сериозна и дори натопи дъщеря си, че сама е пуснала поста, за да се пошегува. Мария отрече да продават дъщеря си сега, защото била малка, това щяло да се случи чак като станела на 21 години.", "date": "2018.02.06", "title": "Продава се Клеопатра, за жениДба"}
{"url": "http://www.bnews.bg/article/236527-andrey_slabakov_ako_geri_doncheva_ne_si_go_beshe_izprosila_segal_nyamashe_da_ya_nasili", "text": "Андрей Слабаков поряза жестоко Гергана Дончева, което преди дни се оплака от сексуален тормоз от страна на Стивън Сегал. Според Слабаков Гери сама си е виновна, тъй като не спира да се пуска полугола по телевизията и в социалните мрежи. „Само луд човек не би направил намеци на жена, която му се появява в такъв вид“, заяви Андрей. От предаването на „На кафе“ включиха от Тайланд на скайп връзка Гери, а в студиото бе самият Слабаков. Дончева трябваше да говори за сексневолите си със Стивън Сегал, а Андрей не остана безучастен към разговора. „Гледай я какво показва, после някой й бил виновен“, показа на Гала гащичките, които се подаваха от рокличката на Гери, цитира \"Шоу\". „Със Стивън Сегал ме срещна житейският път през 2015 г., когато той си търсеше асистентка и аз се съгласих да му бъда такава по време на неговото европейско турне. Той освен актьор е и музикант и то беше част от музикалната му кариера. След един от концертите той ме помоли да му направя масаж на ходилата. Аз помислих, че се шегува и може би трябва да си тръгна оттам, щом той настоява за такова нещо. След няколко дни поиска да му масажирам раменете, а после поиска и лимфни възли, което аз категорично отказах. Физически не ме е насилвал по никакъв начин, но той знае, че съм популярна личност в България и при мен няма да мине номерът му току-така. Но е имало момичета – негови асистентки, които бяха съгласни да му правят масажите и са оставали в стаята му. Той беше недоволен от това, че аз не се съгласявам и поиска да му намеря нова асистентка. Стивън постоянно ме караше да му търся азиатки, защото били скромни и винаги съгласни с това, което ги молил“, сподели Гери. Тя разправя още, че той вечно викал, карал се с персонала си. Не се отнесъл подобаващо с Дончева и не платил престоя й там. Искал тя да замине с него в САЩ, след като отказала, той не й платил. Най-вероятно Гери си прави ПР с тези сведения, тъй като досега не ги е изнасяла в публичното пространство.  ", "date": "2018.02.06", "title": "Андрей Слабаков: Ако Гери Дончева не си го беше изпросила, Сегал нямаше да я насили"}
{"url": "http://www.bnews.bg/article/236503-balgariya_e_na_absolyutnoto_dano_v_es_po_varhovenstvo_na_zakonite", "text": "\r\nБългария е на 55-о място по върховенство на закона в световния рейтинг за 2017/2018 г., съставен от неправителствената организация World Justice Project (WJP). В проучването са обхванати 113 държави. Рейтингът, който се публикува на всеки две години, е основан на 44 показателя. Оценката на страните се извършва по скала от 0 до 1. На първото място в класацията е Дания с резултат 0.89, а на последното Венецуела с 0.29, отбелязва Нюз. бг. Резултатът на България е 0.53. Това е спад от 0.01 на фона на предходния рейтинг, който обаче се измерва в отстъпление с две места надолу. България на 56-то място в класация на най-добрите страни по света. Това я нарежда на последно място от страните в ЕС. В челото са Швейцария, Канада, Германия. Следващите 5 държави след Дания също са членки на ЕС: Норвегия, Финландия, Швеция, Холандия, Германия. След тях са Нова Зеландия, Австрия, Канада, Австралия. Топ 20 се допълва съответно от Великобритания, Естония, Сингапур, Япония, Белгия, Хонг Конг, Чехия, Франция. САЩ са на 19-о място, а на 20-ото е Южна Корея. От европейските страни единствено Русия и Турция са след 80-ото място, като заемат съответно 89-а и 101-а позиция. Сред страните от ЕС единствено България и Унгария са след 40-ото място. Португалия е на 21-о, Испания на 23-о, Полша на 25-о, Словения на 26-о, Румъния на 29-о, Италия на 31-о, Хърватска на 35-о, Гърция на 39-о. В класацията не са обхванати Литва, Лавтия, Словакия, Ирландия, Кипър и Малта. Унгария е на 50-о място. Сред балканските страни, които не са членки на ЕС, най-високо е Босна и Херцеговина - 56-о място, следвана от Македония - 57-о, Албания - 68-о, Сърбия - 76-о. От европейските страни в класацията присъстват също Украйна и Молдова, които се нареждат непосредствено след Сърбия, съответно на 77-о и 78-о място. Показателите за определяне на рейтинга на държавите са разделени в 8 категории: ограничаване на правомощията на властовите институции, отвореност и прозрачност на управлението, нива на корупцията, състояние на човешките права, правов ред и сигурност, прилагане на нормативните актове в работата на съдебната система.", "date": "2018.02.06", "title": "България е на абсолютното дъно в ЕС по върховенство на законите"}
{"url": "http://www.bnews.bg/article/236502-dau_dzhouns_se_srina_uolstriyt_e_v_panika", "text": "След сътресението на борсите вчера Белият дом обяви, че вниманието на президента Тръмп е насочено към дългосрочните фундаментални показатели на икономиката, която остава изключително силна.  \r\nВчера на Уолстрийт настъпи паника, след като индустриалният фондов индекс Дау Джоунс се срина с 4,6 на сто и отбеляза най-големия спад след финансовата криза от септември 2008 година  \r\nТази сутрин спад от 4,73 процента последва на борсата в Токио, където индексът Никей загуби 1,071.84 пункта до 21,610.24. \r\n    \r\nВ момента на главоломния спад на Дау Джоунс президентът Тръмп говореше на събитие в щата Охайо, но не каза нито дума за борсите. Тръмп не е пропускал да се похвали винаги когато индексите се повишават, отбелязва Ройтерс. \r\nСривът на Дау Джоунс с 1500 пункта става след месеци еуфория, изтъквана редовно от президента Доналд Тръмп, отбелязва и Франс прес.", "date": "2018.02.06", "title": "Дау Джоунс се срина, Уолстрийт е в паника"}
{"url": "http://www.bnews.bg/article/236505-borisov_kak_gi_izbra_tochno_tezi_g_z_glava_zatriva", "text": "Тотален провал на кабинета Борисов 1, 2 и 3 в енергетиката и подбора на министрите. Това е простата аритметика близо година след управлението на несполучливата, но необходима коалиция на падишаха. След поредица от катастрофални издънки, които отнася единствено българският данъкоплатец, на практика правителството е пред сигурен разпад и промените в него са неизбежни. Освен пагубното управление, еле па особено на трима министри в кабинета - Теменужка Петкова, Нено Димов и ЛилитУ Павлова (която от години скандализира обществото, особено с лъскоча, който демонстрира), личната трагедия на министър Ивайло Московски също е една от причините, поради която кабинетът много трудно би изпълнявал тепърва задълженията си. В момента се мъти препродажбата на ЧЕЗ под носа или със съдействието на кабинета, задействана от 53- годишната лелка от Пазарджик, зад която наднича озъбеното лице на скандалния олигарх Ковачки. Коя е Теменужка Петкова? Тази така скандална фигура, срещу която бизнесът недвусмислено скочи с искане за оставка е пълна парашутистка от квотата на агент Гоце (Георги Първанов) на премиера Бойко Борисов, който от своя страна винаги е обичал да дундурка неговите каки. Да не говорим, че нейната специалност всъщност е „Счетоводство и контрол“... Петкова, на която целия бизнес в страната иска оставката, не спира да говори глупост след глупост в удобно подсигурения телевизионен ефир и да позори правителството. Едно от най-култовите й твърдения е, че пазарът на енергетиката у нас бил либерализиран – това по думите й, а на практика на самия пазар има две държавни фирми на държавната борса, което е абсурдно. И докато абсурдите не спират, основното, което министерството на Теменужка Петкова направи беше да захлеби енергийното лоби у нас в лицето на олигарха Иво Прокопиев. В същото това време - нито една стъпка към свободния пазар на енергия в България, включително държавната чешка енергокомпания ЧЕЗ напусна българския пазар и го остави в ръцете на една лелка от пазарджишките села. Комичното и абсурдното в случая е, че 1/3 от България, в това число Президентството и Народно събрание, ще бъдат оставени също в ръцете на лелята от безизвестното пазарджишко село. И ако това не е падение и регрес на българския енергиен пазар, повече няма накъде... Бавно, но сигурно се клати столът и на екоминистъра Нено Димов – комична фигура от квотата на патриотите, но преди това основно човек на Иван Костов, чиято оставка скандализира целия бизнес и зелените организации. И ако не падне от пост заради това, то със сигурност ще си отиде заради скандала между другите двама смешници - патрЕоти Валери Симеонов и Каракачанов, които не могат да си поделят парите от баницата на гърба на страдащия български народ. Докато единият нарича другия глупак и батко, другият се чуди откъде да свие повече пари. Общото между недоразумението Нено Димов и Каракачанов е, че и двамата предадоха своя благодетел Николай Бареков, вземайки си своите заплати от него до последния петак по времето на ръководената от евродепутата ТВ7. Справката на BNews стига и до сумите, които двамата са получавали – Каракачанов крупната сума от 5000 лв., а Нено Димов с не по-малък хонорар, сборуван от участията му в предаването „Искрено и лично“, където по ведомост се е водил платен гост в компанията на жени в критическа възраст, дошли да споделят вълненията и проблемите си. И въпреки огромния приятелски натиск на депутатите от ДПС в парламента, сигурно е, че Нено Димов няма да удържи фронта. Показателно е и, че беше разкостен в Европейски парламент на въпросите, които му бяха зададени. Самият Бареков пък предпочете да не се унижава, задавайки въпроси на свой бивш служител. Да не пропуснем, че докато се е облажвал покрай Костов, се е издънил с приоритетите - еколозите да се осланят ли на държавата или да са против нея?! “Не е сигурно, че промените в климата са свързани с човешката дейност. Устойчивото развитие е новият социализъм.” През 2012 г. издава книга –„Околната среда от евниронментализма до свободата“. Нейната цел е “да обоснове все по-сериозно необходимостта от ограничаване ролята на държавата, както в управлението на околната среда, така и в по-широк план”. И след това приел, да стане министър... Айде няма нужда! Третият „сладур“ в министерската листа, който задължително трябва да си ходи, е скандалната Лиляна Павлова – нея и да не я сменят заради европредседателството и скандалите около него, след края му тя така или иначе си отива. Доказа се като безсмислен, но тежкотоварен антураж на Бойко Борисов, който пък стана известен с изключително красивата евродепутатка Ева Паунова, която му се явява като преводач и блесва винаги със стил и класа. И тя тотално измести ЛилитУ, в прав и преносен смисъл. В пълен контраст до нея с нагла визия и пошло поведение блесва Лиляна Павлова, чийто всеки един тоалет и обувки възлизат на стойност поне на 10 000 евро. В гардероба си ЛилиТу държи костюмчета, чанти и токчета за стотици хиляди, колекционер на всички известни модни дизайнери и последните им скъпарски роклички, сака и полички. При посещението на Лилето Павлова в Народния театър на тържествената евровечер, наш екип стана свидетел на това как депутатки от ЕНП обсъждат изключителните й маркови тоалети и чанти, струващи цяло състояние. Самите те с 6000 евро заплата дори не могат да мечтаят за подобни одежди предвид факта, че не могат да им стигнат и за една чантичка. Да не пропуснем и прямите й изцепки, че българите са богати, изкарват големи заплати – пример: не купуват кисело мляко за 39 стотинки. Че от това има ли по-ясно и голямо благоденствие? И после ходи по телевизиите, които все пак я канят подлизурски да се обяснява, че това били фалшиви новини, но без никакъв аргумент – колко пари харчи за парцали и откъде ги има?! Показателно е, че ДПС прави всичко възможно да овладее ситуацията с въпросните министри и да ги спаси, тъй като е публична тайна, че тримата са скритите министри на ДПС в кабинета Борисов 3. Единствено Валери Симеонов се надява да му се размине, но е факт, че Бойко Борисов няма да може да удържи тази коалиция.", "date": "2018.02.06", "title": "Борисов, как ги избра точно тези?!  Г.з глава затрива"}
