{"url": "http://www.bnews.bg/article/262887-vmro_izdiga_chovek_na_dps_za_kmet_na_sopot_snimki_i_arhiv", "text": "\n ВМРО за пореден път показа зависимостта си от ДПС, като номинира Веселин Личев за кмет на Сопот. Личев бе издигнат и избран за кмет на Сопот още през 2003 година от НДСВ и ДПС и управлява до 2015 г. Свидетелства за връзките на Личев с ДПС лесно се намират в интернет ето едно такова:  Такива свидетелства със снимков материал се намират и в социалната медия Фейсбук. По-интересно е как точно Джамбазки и ВМРО припознаха човекът на ДПС за свой. Или просто ВМРО винаги е било слуга на ДПС? \r\n\r\n \r\n\r\n   \r\n \n\t\t\t\t\t\t", "date": "2019.08.17", "title": "ВМРО издига човек на ДПС за кмет на Сопот- снимки и архив"}
{"url": "http://www.bnews.bg/article/262877-ubietsat_ot_sotirya_e_v_reanimatsiya_shte_otselee_li", "text": "\n Мартин Трифонов – основен заподозрян за убийството на 7-годишното момиченце в Сотиря, със сигурност е бил прострелян и е изгубил много кръв, съобщава „Сливен прес“. Вчера официалната информация бе, че не е ясно дали раните му са от изстрели или заради пресечената местност, в която е бил преследван. Според източници, цитирани от изданието, младият мъж е бил уцелен от куршум поне веднъж при опита да бъде задържан. Въпреки това той дълго време продължавал да не се предава и в резултат е загубил много кръв. \r\n\r\n Полицаите, които са го видели, дори имали съмнение дали ще оцелее. Заради високото ниво на работа в отделението по реанимация, което е сред най-добрите звена на МБАЛ „Д-р Иван Селимински“, по всяка вероятност Мартин ще оживее. \r\n \r\n  \r\n \n\t\t\t\t\t\t", "date": "2019.08.17", "title": "Убиецът от Сотиря е в реанимация, ще оцелее ли?\r\n"}
{"url": "http://www.bnews.bg/article/262883-uzhasyavashto_momiche_skochi_ot_samolet_s_parashut_no_toy_ne_se_razgana_nyama_da_povyarvate_kakvo_se_sluchi_sled_tova", "text": "\n 30-годишно момиче от Канада оцеля по чудо след падане от 1500 м, тъй като парашутът, с който е скочила от самолета, не се е разгърнал. \r\n\r\n Името на жената не се разкрива, но свидетели разказаха, че я проследили как пада от небето и се приземява сред дърветата. Инцидентът е станал преди около седмица в канадската провинция Квебек, пише Блиц. \r\n\r\n Канадските власти заявиха, че жената е опитен парашутист и че няма опасност за живота ѝ. Веднага след падането си тя е била откарана в болница с няколко фрактури, в това число и счупен прешлен. \r\n\r\n ,,Това е истинско чудо. Изобщо не мога да си представя как някой би оцелял след падане от такава височина'', коментира един от очевидците на инцидента, цитиран от Скай нюз. \r\n\r\n По случая се води разследване. \r\n \n\t\t\t\t\t\t", "date": "2019.08.17", "title": "УЖАСЯВАЩО! Момиче скочи от самолет с парашут, но той не се разгъна! Няма да повярвате какво се случи след това!"}
{"url": "http://www.bnews.bg/article/262878-voynata_v_mma_prodalzhava_habib_poiska_zatvor_za_konar_makgregar", "text": "\n Абсолютният световен шампион по ММА Хабиб Нурмагомедов продължи войната си с Конър Макгрегър. Този път руснакът избухна след показването на кадрите как ирландецът бие човек в бар. \r\n\r\n „Хората като него трябва да стоят в затвора. Този човек няма принципи и не изпитва уважение. Това е лош пример за спорта. Някои от действията му са полезни за ММА, но не и тези. Той у луд. Постъпката му е безумна“, обяви Нурмагомедов пред TMZ. \r\n\r\n „Правителството трябва да се разправи с него. Това е мнението ми. Много съм ядосан, след като видях видеото. Не разбирам как може да бие този възрастен човек. Днес налага човек на години, а утре какво ще направи“, допълва руснакът. \r\n\r\n Както е известно, вчера се появиха кадри, в които Конър Макгрегър бие посетител в бар, който не иска да пие уиски от неговата марка. Това не е първият случай, в който ирландецът нарушава законите. Преди това Макгрегър нападна автобус с участници в турнира UFC-223, сред които беше и самият Нурмагомедов. Оттогава двамата са в нестихваща вражда и постоянни закани. \r\n \n\t\t\t\t\t\t", "date": "2019.08.17", "title": "Войната в ММА продължава: Хабиб поиска затвор за Конър Макгрегър\r\n"}
{"url": "http://www.bnews.bg/article/262886-balgariya_e_lishena_ot_morski_flag_veche_ne_mozhe_da_ima_balgarski_sadove_v_moretata_vodyat_ni_pirati", "text": "\n \r\nЕксперти посочват като главна причина скандала с либийския танкер „Бадр“.  \r\nПарижкия меморандум е организация на всички европейски и част от световните морски страни, касаеща пристанищния контрол на корабите. \r\nЗа изключването на България от него съобщава сайтът \"Транспортал\", като разяснява вероятните причини и опасните последици от това. „Изпадането на България от списъците на Парижкото споразумение е неприятен факт, независимо на какво се дължи. \r\nТова означава, че режимът за проверка на корабите ни ще бъде затегнат до изключително високи нива“, коментира пред медията бившият директор на ИА „Морска администрация“ к.д.п. Николай Апостолов. \r\nТой обяснява още, че на тези списъци се гледа изключително сериозно като дава за пример 2007 година, когато е имало опасност страната ни да бъде преместена в черния списък на меморандума. \r\n„Тогава мобилизирахме всички усилия и дори поискахме одит от Световната морска организация“, обяснява Апостолов. \r\nБългария е изключена като собственик на морски флаг от всички списъци по Парижки меморандум. Организацията има трите списъка – черен, сив и бял, касаещи флаговете с висок, среден и нисък риск за корабоплаването. В края на юли, на сайта на международната морска организация се вижда, че името на страната ни липсва и в трите списъка. Експерти посочват като главна причина скандала с либийския танкер „Бадр“. \r\nПарижкия меморандум е организация на всички европейски и част от световните морски страни, касаеща пристанищния контрол на корабите. За изключването на България от него съобщава сайтът \"Транспортал\", като разяснява вероятните причини и опасните последици от това. \r\n„Изпадането на България от списъците на Парижкото споразумение е неприятен факт, независимо на какво се дължи. Това означава, че режимът за проверка на корабите ни ще бъде затегнат до изключително високи нива“, коментира пред медията бившият директор на ИА „Морска администрация“ к.д.п. Николай Апостолов. Той обяснява още, че на тези списъци се гледа изключително сериозно като дава за пример 2007 година, когато е имало опасност страната ни да бъде преместена в черния списък на меморандума. „Тогава мобилизирахме всички усилия и дори поискахме одит от Световната морска организация“, обяснява Апостолов. \r\nВ последното публикувано издание от 2018 година България фигурира в сивия списък на меморандума – място, което не е променяно от над 10 години. Най-вероятната причина за изпадането на страната ни е изключително намалелия брой кораби, плаващи под български флаг. За периода 2016-2018 г. в пристанищата на страните от меморандума са извършени 25 проверки на общо 13 кораба, плаващи под български флаг. Констатирани са 123 забележки, а веднъж е задържан кораб за прекалено много нарушения, става ясно от проверката. \r\n„Ако изпадането не се дължи на някакво техническо изискване, това означава, че сме почнали да берем плодовете на скандала с либийския танкер „Бадр““, коментира председателят на доброволната спасителна организация „БУЛСАР“ к.д.п. Никифор Герчев. Според него само преди няколко месеца в официалния бюлетин на Световната морска организация България е била описана като пиратска държава и сравнена със Сомалия. \r\nПрипомняме, че в пристанище Бургас, флагът и екипажът на либийския моторен танкер „Бадр“ бяха сменени с участието на гранична полиция и \"Морска администрация\" на 21 декември по искане на българската компания \"Булгаргеомин\". Това се случи, въпреки че същия ден бе излязло окончателно съдебно решение, което отхвърля претенциите на българската страна. През февруари ООН информира 320 държави и организации за отвличането на либийския танкер в България.  Тогава Международната морска организация, която е специализирана агенция към ООН, е изпратила две циркулярни писма до държави, междуправителствени организации и международни неправителствени организации, с които ги информира за случая с либийския танкер в България, който е определен като „отвличане“. Либия обвини държавата ни, че носи  отговорност за скандала с танкера ”Бадр”. \r\n„Държавата трябва веднага да вземе мерки за укрепване на имиджа и привлекателността на българския флаг“, коментира морският експерт к.д.п. Христо Папукчиев, който от години плава като капитан на едни от най-големите италиански кораби. „Няма как Българската банка за развитие да финансира немска компания, която да купува китайски кораби, които после да плават под панамски флаг. Трябва при финансиране от подобна институция едно от задължителните изисквания да бъде плавателният съд да бъде регистриран и да плава определен брой години под български флаг“, даде пример Папукчиев. \r\n  \r\n \n\t\t\t\t\t\t", "date": "2019.08.17", "title": "България е лишена от \"морски флаг\", вече не може да има български съдове в моретата! Водят ни \"пирати\"... "}
{"url": "http://www.bnews.bg/article/262880-ne_e_za_vyarvane_vizhte_zashto_metin_e_prebil_dvete_si_dashteri_na_10_i_na_6_godini", "text": "\n Стана ясна причината за побоя на двете момиченца от разградското село Синя вода. Произшествието станало в сряда вечерта, когато 35-годишният Метин Мехмедов получил сметката си за вода. Семейството му било бедно и едва свързвало двата края, а се оказало, че трябва да плаща по-висока сметка на ВиК заради по-висока консумация, пише \"Монитор\". За цифрите във водомера бащата набедил двете си дъщери - на 10 и на 6 години. \r\n\r\n Ядосан Метин се нахвърлил да ги бие и двете, с обвинения, че си играят с чешмата и са навъртели кубици вода. Каката не издържала и след боя избягала от дома си. Намерили я пред вратата си местни хора, прибрали я, нахранили я, изкъпали я, а в четвъртък сутринта я завели при селската библиотекарка. Тя от своя страна веднага отишла с момиченцето при кмета Шенол Етемов. \r\n\r\n Детенцето имаше белези по лицето, синини по ръцете, обадихме се в детската педагогическа стая в полицията в Лозница и оттам нататък те се намесиха, разказа Етемов, който, ако се съди по гласа му, още преживяваше случката с двете момиченца. Пред полицаите бащата потвърдил, че е набил децата заради това, че са навъртели голяма сметка за вода. \r\n\r\n Според местни таткото не за първи път пребивал децата си. В момента децата са под опеката на социалните служби в Лозница, а срещу бащата е образувано разследване за престъпление по чл. 131 от Наказателния кодекс за нанесена телесна повреда в условията на домашно насилие. \r\n \r\n  \r\n \n\t\t\t\t\t\t", "date": "2019.08.17", "title": "НЕ Е ЗА ВЯРВАНЕ! Вижте защо Метин е пребил двете си дъщери - на 10 и на 6 години!\r\n\r\n"}
{"url": "http://www.bnews.bg/article/262882-horata_v_panika_tonove_martva_riba_izpluva_ot_yazovir_razhitsa", "text": "\n Сигнализираха за стотици мъртви риби в язовир край Руен. Местни жители разпространиха снимки от мястото с въпроса дали районът, където се отглежда голямо количество земеделска продукция не е заплашен от зараза. \r\n\r\n Кадрите с мъртвата риба са заснети преди около седмица близо до язовир Ръжица 2 в Община Руен. \r\n\r\n Получили ги и от общината, която отговаря за съоръжението. „Количествата не бяха от тонове риба, както се твърди в сигнала”, каза Алпер Хюсеин, гл.експерт „Екология” в Община Руен. \r\n\r\n Проверката установила, че има авария на основния изпускателен кран, а рибата дошла от вливащите се в язовира реки. \r\n\r\n „Язовирът не е зарибен, защото той е предназначен за поливни нужди”, допълни Хюсеин. \r\n\r\n Язовирът е държавна собственост, през 2006 година е отдаден за стопанисване на Сдружение за напояване „Ръжица-Райзбойна”. Според документите с водата от него трябва да се поливат над хиляда декара земеделски земи. \r\n\r\n Председателят на сдружението Селим Иса обяснява,че за ремонт на язовира са необходими поне 300 хиляди. Сума, която той няма откъде да вземе. По тази причина сдружението е разпуснато, но без да се уведоми Басейнова дирекция. \r\n\r\n „За този проблем се знае от контролните органи. Язовирите се нуждаят от такъв ремонт”, каза Селим Иса, председател на СН „Ръжица-Райзбойна” \r\n\r\n Общината в Руен също не носела отговорност за язовира. „Ние като Община не можем да преведем пари на това сдружение, за да отремонтира крана или да направи ремонт на язовира”, посочи кметът на Руен Исмаил Осман. \r\n\r\n Басейнова дирекция извърши проверка и се очаква да излезе с конкретни препоръки. \r\n \n\t\t\t\t\t\t", "date": "2019.08.17", "title": "ХОРАТА В ПАНИКА! Тонове мъртва риба изплува от язовир Ръжица"}
{"url": "http://www.bnews.bg/article/262881-zdravko_ot_big_bradar_prodava_bebeto_si_za_200_bona", "text": "\n Първият победител от „Биг Брадър“ Здравко Василев и жена му Христина, която спечели „ВИП  Брадър 2“ през 2007 г., очакват третото си дете. Слуховете, че съпругата му отново е бременна, се понесоха по медиите, а Здравко потвърди новината пред „Галерия“. \r\n\r\n „Ще ни е подарък за Нова година. Бебето е планирано. С Христина отдавна искахме трето дете, но чак когато си стъпихме на краката, решихме да действаме. Жена ми е на 41 години, но засега кара лека бременност и дори си работи в семейния ни ресторант в Приморско. Скоро ще разберем пола на бебето, но и двамата се надяваме на момиченце, нищо, че имаме две дъщери. \r\n\r\n Момичетата са много по-всеотдайни, любвеобилни и грижовни. Вече ме питаха дали подготвяме бебето за някое риалити шоу и аз все отговарям, че жена ми ще роди на живо срещу 200 000 лева“, шегува се Здравко. \r\n\r\n Той не спира да получава покани за участие в подобни предавания, но ги отказва, защото дъщерите му вече са в по-деликатна възраст и биха преживели тежко всякакъв вид негативизъм. \r\n\r\n Голямата Яница е на 15 г. и учи в езикова гимназия в Бургас, а малката Зорница е на 11. И двете са много щастливи, че ще си имат братче или сестриче. И обещават да помагат в отглеждането. \r\n \n\t\t\t\t\t\t", "date": "2019.08.17", "title": "Здравко от \"Биг Брадър\" продава бебето си за 200 бона!"}
{"url": "http://www.bnews.bg/article/262884-bomba_upravlyavashtite_prinuzhdavat_nad_hilyada_apteki_da_zatvoryat", "text": "\n Над хиляда аптеки в България ще бъдат принудени да затворят поради невъзможност да въведат безумните условия за въвеждане на сканиращи устройства, които струват страшно скъпо за тях. Освен въвеждането на безсмислените сканиращи устройства аптеките ще трябва да се снабдят и с нов софтуер, а след това да започнат да заплащат и ежемесечна такса за поддръжка на нововъведението. Цялото това безумие ще принуди над 1000 аптеки да затворят, тъй като не могат да си позволят този допълнителен и непосилен за тях разход. Според експерти това е нова форма на геноцид върху хората от малките населени места, тъй като именно аптеките в тези населени места ще изчезнат.  \r\n \n\t\t\t\t\t\t", "date": "2019.08.17", "title": "Бомба! Управляващите принуждават над хиляда аптеки да затворят!"}
{"url": "http://www.bnews.bg/article/262885-stroitel_struma_izgorya_zaradi_evtin_goryasht_tsiment_i_drugi_materiali_slozheni_za_da_priberat_parite", "text": "\n \r\n„Магистралите в България не са на необходимото ниво. Как може магистрала „Струма”, който е най-новата у нас, от един огън да остане само на арматура? \r\nКакви материали са използвани?! За да се реконструира отново, ще са необходими 6 месеца. \r\nОт това е потърпевш шофьорът. Трябва да заобикаля, нервите му ще се покачат десетократно за това и крачката от транспортното произшествие е много малка. \r\nТова заяви пред Lupa.bg председателят на Съюза на преподавателите по авто-мото подготовка Йонко Иванов. \r\n„Ако строежът на „Струма” не е извършен качествено, някой трябва да понесе отговорност. Институциите си прехвърлят топката за това. За пожара казват, че Дупница носи отговорност, а АПИ не носи ли? \r\nИнституциите трябва да си свършат работата, а не да бягат от отговорност. Разчитахме, че новата агенция за безопасността на пътищата ще бъде координатор и ще свързва междуведомствените институции. \r\nВместо това Тя излезе с едно послание, което изобщо не е ясно: „Пиши когато стигнеш. На кого да пишем – на близки и познати ли?”, критикува Иванов. \r\nПътна полиция заяви, че катастрофите по морето се дължат на некадърност на шофьорите. Те не могат да карат в тапа, не могат да карат в интензивен трафик. \r\n„За това увеличаваме часовете за движение по магистрала, затова увеличаваме шофирането в извънградски условия, затова вкарваме задължително шофиране в трафик. Дали обаче тези мерки ще видят бял свят?! Имах среща с транспортния министър Росен Желязков и му споделих, че министър Вълчев все още се бави с приемането на нашите идеи. Той остана учуден защо не влизат тези мерки, след като ги е приела работна група. Затова подчертавам, че държавна политика на тема пътна безопасност липсва тотално”, категоричен е автомото експертът. \r\n \r\n  \r\n \n\t\t\t\t\t\t", "date": "2019.08.17", "title": "Строител: \"Струма\" изгоря заради евтин горящ цимент и други материали, сложени , за да приберат парите... "}
{"url": "http://www.bnews.bg/article/262879-megz_e_bremenna_ot_skandalniya_ronchev", "text": "\n Все по ясно се вижда, че топ дизайнерката МЕГЗ е бременна. Красавицата качи пост в социалните мрежи, на който под бялата ѝ рокля се очертава вече наедряло бременно коремче. \r\n\r\n Амбициозното миньонче най-вероятно е в третия месец и бременността я кара да сияе от щастие.  Изглежда дизайнерката от рано се е заела да проучи кои са най-добрите места за отглеждането на детето ѝ. Тя разказва на почитателите си за престижна детска градина в столичния квартал Драгалевци.  \r\n\r\n Запознати коментират, че това е най-предпочитаното място от богатите мами в момента, пише \"Хотарена\". А потребителите в мрежата със съжаление и лека завист коментират, че мястото е много красиво и прилича на замък, но за съжаление малко български семейства могат да си позволят  \r\n \n\t\t\t\t\t\t", "date": "2019.08.17", "title": "Мегз е бременна от скандалния Рончев"}
{"url": "http://www.bnews.bg/article/262888-8_zaginali_i_10_v_bolnitsa_pri_pozhar_v_hotel_v_odesa", "text": "\n При пожар в хотел в украинския пристанищен град Одеса са загинали осем души и още 10 души са били откарани в болница, съобщава \"Асошиейтед прес\". \r\n\r\n В изявление на местната полиция се уточнява, че е започнало криминално разследване във връзка с пожара, който се е разпрострял на 1000 квадратни метра в хотел Tokyo Star преди зазоряване тази сутрин. \r\n\r\n От полицията не уточняват състоянието на десетимата души, които са били хоспитализирани. \r\n\r\n Хотелът предлага евтини нощувки, като се намира в близост до жп гарата на Одеса. Снимки в интернет на хотела от негови клиенти показват тесни стаи, като някои са малко по-широки от единично легло. \r\n \n\t\t\t\t\t\t", "date": "2019.08.17", "title": "8 загинали и 10 в болница при пожар в хотел в Одеса"}
