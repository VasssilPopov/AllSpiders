{"url": "http://www.bnews.bg/article/239645-tsvetelina_grahich_napompa_dvoyno_gardite_foto", "text": "\n Поп-фолк изпълнителката Цветелина Грахич подобри тунинга, увеличавайки двойно гръдната си обиколка. Певицата не прикри промените и показа апетитните си форми в новия музикален проект, озаглавен „К‘во чух“, промотиран преди броени дни, писа „Телеграф“. \r\n\r\n Цвети отнесе критики от последователите си в мрежата. Те споделиха, че този силикон не стои добре на иначе анорексичното й тяло, както и че прозрачните дрехи са демоде.  Снимката вижте  \r\n \n\t\t\t\t\t\t", "date": "2018.04.03", "title": "Цветелина Грахич напомпа двойно гърдите (Фото) "}
{"url": "http://www.bnews.bg/article/239685-porednata_izdanka_na_stolichna_obshtina_polovinmetrova_dupka_v_tsentara_na_sofiya", "text": "\n Днес  във Фейсбук групата “Видяно в София” попаднахме на снимки публикувани от Явор Попов. На снимките си вижда, как той е влязъл в дупка на ул.Христо Белчев на ъгъла с ул.Солунска , а нейната дълбочина стига до коленете му, а посланието към нея гласи: “Това е Европейската столица на България,тоест София,ул.Христо Белчев,на ъгъла с ул.Солунска ” \r\n\r\n След публикацията на Явор заваляха множество коментари по адрес на Столична община и тяхната запореден път некадърно свършена работа. \r\n\r\n Ето и част от коментарите на потребителите на социалната мрежа! \r\n\r\n * \r\n\r\n “Не ме учудва за жалост!...” \r\n\r\n “Невероятно, нашата гордост предполагам!!!” \r\n\r\n “До половин метър не се зачита за дупка ахахха” \r\n\r\n “Като от 3D рисунките по земята в някои страни” \r\n\r\n “София, Европейска столица, някои ви излъгал” \r\n\r\n \r\n\r\n Eдин от коментарите под публикацията е снимка, която напълно олицетворява изказването на премиера Борисов от последните няколко седмици, че до всяка дупка ще има по един полицай! \r\n\r\n \r\n\r\n Столична община за пореден път се издъни, а гражданите отново останаха разочаровани и потресени от работата им.... и както гласеше един от последните коментари “Дали някога, нещо в тази държава ще се направи, като хората??!” \r\n \n\t\t\t\t\t\t", "date": "2018.04.03", "title": "ПОРЕДНАТА ИЗДЪНКА НА СТОЛИЧНА ОБЩИНА! Половинметрова дупка в центъра на София!"}
{"url": "http://www.bnews.bg/article/239684-dvama_s_tezhki_prisadi_izbyagaha_ot_sofiyskiya_tsentralen_zatvor_sas_strelba", "text": "\n \r\nДвама мъже с тежки присъди са избягали от Софийския централен затвор. Това съобщиха за Фрог нюз източници от полицията. Малко по-късно новината бе потвърдена и от Правосъдното министерство. \r\n\r\n Бегълците били с оръжие, дори стреляли. Станал екшън, настъпил хаос.  \r\n\r\n Двама лишени от свобода са извършили въоръжено нападение над служители от Софийския затвор и избягали, съобщиха от Министерството на правосъдието.  Това е станало днес в 15:45 ч. В момента се извършват необходимите процесуално-следствени действия и издирвателни мероприятия. Бегълците се издирват. \r\n\r\n Припомняме, че преди 4 години от Централния софийски затвор избягаха Николай Николов-Шатката, който изтърпяваше 20-годишна присъда за убийство, и гватемалецът Хосе Луис Гевара Мартинез, подсъдим за въоръжен грабеж. Двамата до ден-днешен не са намерени. \r\n\r\n \r\n \n\t\t\t\t\t\t", "date": "2018.04.03", "title": "Двама с тежки присъди избягаха от Софийския централен затвор със стрелба"}
{"url": "http://www.bnews.bg/article/239682-uspeshno_priklyuchi_xxvi_natsionalna_antarkticheska_ekspeditsiya", "text": "\n Утре, 4 април 2018 г., в 12:15 ч. на Терминал 2 на Летище София с полет от Рим се завръщат Командира на Антарктическата ни база „Св. Кл. Охридки\", инж. Йордан Йорданов, лекарят Мартин Любомиров, геолозите д-р Камен Бонев, д-р Дочо Дочев, д-р Стефан Велев и логистиците инж. Мирослав Цвятков, Станимир Модев и Николай Николов. \r\n\r\n В рамките на експедицията бе реализирана разнообразна научна програма: \r\n\r\n - Проучване на полезните изкопаеми и вкаменените организмови останки в района на п-ов Хърд; \r\n\r\n - Проучване на нематодите в почвената покривка; \r\n\r\n - Създаване на информационна база данни за изследване на сеизмичността и структурата на о-в Ливингстън. \r\n\r\n - С помощта на прецизна апаратура, монтирана върху дрон бе съставен фотогравиметричен модел на ледниците, за следене на тяхното движение и определянето на степента на затопляне на климата в Западна Антарктида \r\n\r\n - В залива пред базата бе монтирана мареографска станция с висока чувствителност - първата извън територията на България, с която ще бъде следено морското ниво, приливно-отливните колебания и ще предава данни в глобалната океанографска мрежа. \r\n\r\n - По съвсем нова образователна методика, разработена съвместно с учени от Университета в гр. Бейжа (Португалия), бяха сглобени 8 робота, които чрез сензори събраха данни за локалните климатични параметри. Това ще позволят виртуално изследване на Антарктида направо от класната стая. \r\n\r\n Съвместно с българските изследователи, в базата ни работиха и трима учени от Португалия, двама от Испания, двама от Турция, един от Аржентина и един от Монголия. \r\n\r\n В момента тече подготовката за обновяване на инфраструктурата на полярната ни база и подбор на научни проекти за реализирането на Националната програма за полярни изследвания, които ще се изпълняват през предстоящата XXVII Българска антарктическа експедиция. \r\n \n\t\t\t\t\t\t", "date": "2018.04.03", "title": "Успешно приключи XXVI Национална антарктическа експедиция"}
{"url": "http://www.bnews.bg/article/239683-opasniyat_vladimir_pelov_i_ubietsat_radoslav_kolev_sa_izbyagalite_pandizchii", "text": "\n \r\nОпасният Владимир Пелов е един от избягалите пандизчии от Софийския централен затвор. Това научи Фрог нюз от източници в МВР. \r\nЗаедно с него от затвора е избягал и още един негов \"колега\" - Радослав Колев, осъден на 26 години затвор за убийство. Жертвата е 53-годишен служител на НАП-София. Той бил смазан с чук и рязан с нож, защото данъчния бил хомосексуалист. Двамата бегълци са били въоръжени. Те стреляли срещу надзирателите, които опитали да ги спрат. \r\nПрипомняме ви, че най-известният рецидивист в Северозападна България Владимир Пелов влезе на 25 май 2016 г. в софийския затвор за 32 г. Наказанието е за дързък въоръжен грабеж на златарско ателие, отвличания, сред които и на дете, и стрелба по четирима полицаи преди близо 5 г. в Ботевград. \r\nПелов  се прочу, когато бе приет с най-висок успех в специалността “Екология” в Софийския университет. Яви се на изпитите, докато излежаваше друга присъда от 15 г. за убийство на сараф . Вместо да миряса и да заляга над учебниците, щом се прибра в родния Ботевград, Пелов поднови престъпната си кариера. \r\n Пелов научи за поредната си присъда в следствения арест на бул. “Г. М. Димитров”. Там беше по  обвинение за убийство на двама братя в Ботевград. Екзекуцията им е извършена в центъра на града, на метри от ограбеното златарско ателие. \r\n  \r\n \n\t\t\t\t\t\t", "date": "2018.04.03", "title": "Опасният Владимир Пелов и убиецът Радослав Колев са избягалите пандизчии"}
{"url": "http://www.bnews.bg/article/239686-barekov_za_obrashtaneto_na_180_gradusa_na_darzhava_po_povod_sdelkata_s_chez_hvarliha_prah_v_ochite_na_horata", "text": "\n   \r\n\r\n Хвърлиха прах в очите на хората за евтентуално държавно участие ад-хок при сделката за ЧЕЗ и сега си го прибраха. Такъв коментар направи евродепутатът Николай Бареков по повод изнесеното публично днес решение на държавата за отказ от сделката с ЧЕЗ.  \r\n\r\n Ето и пълното съдържание на острата реакция на евродепутата: \r\n\r\n *Публикуваме без редакторска намеса \r\n\r\n “Хвърлиха прах в очите на хората за евтентуално държавно участие ад-хок при сделката за ЧЕЗ и сега си го прибраха. За 1 месец Влади Горанов взе завоя от 180 градуса. Какво държавно участие и какви 5 лева като има Трети енергиен пакет на ЕС, ЕК и ЕП. Как ще има държавно участие в частна енергийна фирма -монополист?  Нали ще има задължителни проверки от ЕС. Те са крадливи и прости, но не са луди. Все пак. Времето лекува. На това разчитаха и почти успяха. Стадото помни до трийсет дни. Толкова. Наздраве за кака Гина и цялата и маса!” \r\n\r\n \r\n \n\t\t\t\t\t\t", "date": "2018.04.03", "title": "Бареков за обръщането на 180 градуса на държава по повод сделката с ЧЕЗ: Хвърлиха прах в очите на хората"}
{"url": "http://www.bnews.bg/article/239672-irena_milyankova_za_bebe_6_i_kakvo_ako_sam_bremenna", "text": "\n \"И какво, ако съм бременна? Да, така е, но от голямата си любов, нямам мъж Чолата\". Така коментира новината, че очаква шесто бебе актрисата и модел Ирена Милянкова. \r\n\r\n 32-годишната красавица, която има четири наследници от първия си мъж Росен Чолов-Чолата, ще дари новия си мъж с още едно дете. Заедно с Никола Чолаков са заедно от три години, а вече имат общо осем деца. \r\n\r\n Звездата от \"Под прикритие\" успя да запази в тайна новината за бебето, благодарение на факта, че стои далеч от светския живот и от шоу средите. Вместо това се е отдала на работата по отдаване на имоти под наем и дори през януари бе обявена за най-успешна, в агенцията, в която работи. \r\n\r\n Към днешна дата многодетната майка се готви да роди поредното си момиче. А нейни приятелки се шегуват, че е готова да формира собствен отбор по художествена гимнастика, пише ежедневник. \r\nГолямата любов на Ирена, както тя сама определя Николай, е брокер на недвижими имоти. Двамата се запознават именно покрай работата и бързо се събират. \"Той също има две деца, така че най-новото ни дете ще бъде осмото. От общо 7 деца, 4 живеят постоянно с нас. Другите са приходящи, тъй като са с бившите ни половинки\", разказва манекенката. \r\n \n\t\t\t\t\t\t", "date": "2018.04.03", "title": "Ирена Милянкова за бебе №6: И какво, ако съм бременна?"}
{"url": "http://www.bnews.bg/article/239681-intsident_desetki_raneni_pri_katastrofa_v_metroto_v_duisburg", "text": "\n Десетки ранени при катастрофа с два влака в метрото в Дуисбург. Пострадали са най-малко 35 души, от които двама са в много тежко състояние.  \r\n\r\n Инцидентът се е случил на спирка \"Auf dem Damm\" (\"Ауф дем дам\").  \r\n\r\n От местната пожарна заявиха, че няма хора с опасност за живота.  \r\n\r\n В началото беше съобщено, че става дума за челен сблъсък между две мотриси. Впоследствие обаче властите опровергаха това твърдение. По неизвестени причини единият влак е спрял, а другият го е блъснал отзад.  \r\n\r\n   \r\n \n\t\t\t\t\t\t", "date": "2018.04.03", "title": "ИНЦИДЕНТ! Десетки ранени при катастрофа в метрото в Дуисбург"}
{"url": "http://www.bnews.bg/article/239679-blizo_1_7_miliona_bileta_sa_prodadeni_za_mondial_2018", "text": "\n Близо 1.7 милиона билета са продадени до момента за мачовете от световното първенство по футбол в Русия, като близо 400 хиляди от тях са закупени в последния момент на втория етап, който завърши днес. \r\n\r\n Вторият период на продажбата на билети стартира на 5 декември 2017-а и беше разделен на два етапа - до 31 януари и от 13 март до 3 април. \r\n\r\n От ФИФА обявиха, че 394433 билета са продадени от 13 март насам. Руските фенове са закупили 216 134 от тях, следват привърженици от САЩ (16 462), Аржентина (15 006), Колумбия (14 755), Мексико (14 372) и други. \r\n\r\n До момента са продадени общо 1 698 049 билета за Мондиал 2018, който ще се проведе от 14 юни до 15 юли в 11 градове на Русия. От ФИФА уточняват, че от началото на пускането в продажба на билетите през септември миналата година 53 процента са закупени от чуждестранни футболни фенове. \r\n\r\n Финалната фаза на продажбите започва на 18 април. \r\n \n\t\t\t\t\t\t", "date": "2018.04.03", "title": "Близо 1.7 милиона билета са продадени за Мондиал 2018"}
{"url": "http://www.bnews.bg/article/239678-narodat_sled_novinata_che_lukarski_i_wc_vitseto_pravyat_koalitsiya_za_evroizborite_talant_tarsi_zaplata", "text": "\n Както Bnews вече писа на политическата сцена изгрява нов проект-  Валери Симеонов - Божидар Лукарски.  \r\nПрипомняме, че ние  първи прогнозирахме зараждащата се пъклена любов между печално известният тоалетен министър и Лукарски. Усещайки, че коалицията \"Обединени патриоти\" вече няма никакъв шанс при нови парламентарни избори, същият е започнал преговори за нова коалиция с провалилия се Реформаторски блок.  \r\n\r\n \r\nСлед като тази новина излезе на бях свят, социалните мрежи бяха заляни от всякакви коментари, като преобладаваха подигравателните и тези на потресените граждани.  Днес  във Фейсбук попаднахме на снимка, която изцяло иронизира бъдещите планове на Лукарски.  \r\n\r\n   \r\n\r\n \r\n\r\n Самият колаж е озаглавен “Талант търси заплата”. Въпросът е какъв по- точно е талантът на господин Лукарски – в краденето или в лъженето. Създателят на комичното изображение, обаче доста точно е познал, че цялата работа е търсене на заплата, все пак след поисканата оставака е и време за нов план, как пак да се докопаме до държавните и европейските пари.  \r\n\r\n   \r\n\r\n   \r\n \n\t\t\t\t\t\t", "date": "2018.04.03", "title": "НАРОДЪТ СЛЕД новината, че Лукарски и WC вицето правят коалиция за евроизборите: \"ТАЛАНТ ТЪРСИ ЗАПЛАТА\""}
{"url": "http://www.bnews.bg/article/239677-haskovliyka_postradala_na_zaledena_ulitsa_osadi_obshtinata", "text": "\n Жителка на Хасково осъди Общината за инцидент от януари миналата година, когато е паднала на заледена улица в центъра на града. \r\n\r\n Жената е счупила ръката си, претърпяла е операция и е била в болнични 6 месеца. \r\n\r\n Хасковският районен съд осъди общината да заплати на пострадалата 1480 лв. разходи за извършената операция и обезщетение от 3300 лева заедно с лихвите. \r\n\r\n Решението подлежи на обжалване пред Окръжния съд в Хасково. \r\n \n\t\t\t\t\t\t", "date": "2018.04.03", "title": "Хасковлийка, пострадала на заледена улица, осъди Общината"}
{"url": "http://www.bnews.bg/article/239669-bpts_prigotvya_sveto_miro", "text": "\n В Страстната седмица за първи път от девет години църквата започна да вари Свето миро. Това много рядко събитие за Българската православна църква започна в понеделник, информира Нова. \r\n\r\n По канон, при варенето на миро трябва да има двама свещеници. Единият чете Светото Евангелие, докато другият разбърква мирото. В него трябва да има около 30 съставки, най-важните от които са зехтин, бяло вино и розово масло. \r\n\r\n Задължително се вари по време на Страстната седмица. \r\n\r\n Протойерей Николай Георгиев обясни още: „То се извършва при необходимост. Последния път беше 2008 година, преди това - 2005 и 2002. Когато намалеят количествата, Светият синод решава да се извърши ново варене\". \r\n\r\n   \r\n \n\t\t\t\t\t\t", "date": "2018.04.03", "title": "БПЦ приготвя Свето миро"}
{"url": "http://www.bnews.bg/article/239671-mis_svyat_balgariya_meri_krasota_v_singapur", "text": "\n Форумът ще се проведе от 21 до 28 юли в Сингапур, а чаровната блондинка вече започна с подготовката. „На Мис Свят в Китай се представих с класически балет. За този конкурс обмислям възможността да се представя с друг талант – свирене на пиано. Това, разбира се, допълнително ще бъде решено с оглед на това, че целта в крайна сметка е една – да представя достойно България“, обясни тя пред „Монитор“. \r\n\r\n  Няколко седмици по-рано пък се разходи по подиума за същото събитие в Милано. Красавицата дефилира на 6 от модните ревюта в Италия, като откри шоуто на украинската дизайнерка Юлия Федетска. Българското момиче бе сред гвоздеите на събитието и на Кармен Клементе. Сред останалите брандове, в чиито дрехи Вероника се разходи по модния подиум в Милано, бяха Fedra Couture, Ferdinand, Luciana Adulari и Mia Stilo. „На терен заснех и две фотосесии. Цялото преживяване беше разкошно, а благодарение на участието си в седмицата на модата, получих куп други предложения и комплименти от специалистите в Милано. Много съм щастлива. Сега ми предстои и ревю в Истанбул, получих предложения да стана лице и на две от марките, но все още преговаряме“, разкри тя след като се прибра от Ботуша. \r\n  \r\n \n\t\t\t\t\t\t", "date": "2018.04.03", "title": "Мис Свят-България мери красота в Сингапур"}
{"url": "http://www.bnews.bg/article/239653-chaning_teytam_se_razvezhda", "text": "\n Актьорът Чанинг Тейтъм и съпругата му, актрисата и танцьорка Джена Дюaн Тейтъм, се разделят след продължил девет години брак. Звездната двойка е оповестила новината за раздялата си в съвместно изявление в социалните медии. \r\n\"С най-добри чувства решихме да се разделим като двойка. Години наред бяхме силно влюбени и преживяхме вълшебно пътуване заедно. Нищо от това не се е променило, но любовта е прекрасно приключение, което понякога ни отвежда в различни посоки. Зад решението ни няма тайни или сластолюбие - само двама най-добри приятели, осъзнали, че е време да си дадат почивка и да осигурят един на друг най-доброто, което заслужават\", се посочва в изявлението. \r\n37-годишният Чанинг Тейтъм и 37-годишната Джена Дюан Тейтъм допълват, че повече няма да коментират темата, както и че ще останат любящи и отдадени родители на дъщеря си Евърли, съобщават от БТА. \r\nЧанинг Тейтъм и Джена Дюан се запознават на снимачната площадка на филма \"В ритъма на танца\" от 2006 г. Двойката сключва брак три години по-късно. Дъщеря им Евърли се появява на бял свят през май 2013 г. \r\n \n\t\t\t\t\t\t", "date": "2018.04.03", "title": "Чанинг Тейтъм се развежда "}
{"url": "http://www.bnews.bg/article/239652-vizhte_kakvo_otkaza_mihaela_fileva_ot_alkohola", "text": "\n Красивата и талантлива певица Михаела Филева спокойно може да бъде давана за пример на подрастващите. \r\n\r\n Вечно усмихнатата звезда страни от всякакви пороци и неприлично поведение, които по някакъв начин ще нарушат комфорта й. \r\n\r\n Интересна е случката, след която Михаела тотално намразва алкохола и се е зарекла, че никога няма да се напива. За нея една от най-неприятните гледки е именно пияна жена. На 15-годишна възраст Филева отишла на тийнейджърски купон. Момичетата и момчетата в тази възраст са много податливи на всякакви неща. Алкохолът на никого не прощава, още повече, когато правиш първите си преки срещи с него. И така, една от съученичките на Михаела се натаралянкала до козирката. Свила се в един ъгъл в жилището, в което вилнели до сутринта, писа „Шоу“. \r\n\r\n  Няколко момчета само това чакали. Наобиколили девойката и започнали да я побутват, пипат и да й говорят мръсотии. Тази сцена привлякла вниманието на певицата, която изпаднала в ужас. Вбесило я това, че пияни момчета искат да се възползват от почти изпадналата в безсъзнание тийнейджърка, която вероятно на сутринта няма да си спомня нищо от нощта, а случилото се ще я травмира за цял живот. \r\n\r\n  Тогава Михаела се зарекла никога да не пие алкохол, за да не се озове и тя някога на мястото на своята съученичка. \r\n \n\t\t\t\t\t\t", "date": "2018.04.03", "title": "Вижте какво отказа Михаела Филева от алкохола"}
{"url": "http://www.bnews.bg/article/239674-sled_smartta_na_momiche_lineykata_ne_e_zakasnyala_video", "text": "\n Линейката не е закъсняла за починалото 17-годишно момиче в София. Екипите, пристигнали на място, са констатирали смъртта на детето.     \r\n\r\n В 20:09 часа вечерта на спешния телефон получават сигнал за припаднало 17-годишно момиче в двора на столичното 96-о училище. \r\n\r\n \"Едно момченце я държеше и с водичка се опитваха да я свестят. Но детето не се свести. Питах: \"Звъняхте ли на Бърза помощ. Казаха, че са звъняли, и продължаваха да звънят\", разказва охраната Димитър Василев. \r\n\r\n \"Линейката тръгва веднага и в 20:20 часа, тоест - за 11 минути е на мястото. За съжаление, само сме регистрирали, че момичето е починало. Това, което майката е казала е, че преди е имало такива припадъци. Те не са могли да установят защо се е случва това\", поясни Катя Сунгарска.   \r\n\r\n Малко по-късно е повикана линейка за майката  на починалото дете, която получила тежка нервна криза, но от кадри на Бърза помощ виждаме, че линейката е посрещната агресивно.  \r\n\r\n Все още не е ясно защо припадъкът на момичето е довел до смърт. Според полицията не е имало данни за криминално престъпление.  \r\n\r\n Майката и братът на детето отказаха да коментират пред камера случая, но пък казаха, че детето е било уплашено и след това е започнало да припада. \r\n\r\n \r\n\r\n   \r\n \n\t\t\t\t\t\t", "date": "2018.04.03", "title": "СЛЕД СМЪРТТА НА МОМИЧЕ: Линейката не е закъсняла (ВИДЕО)"}
{"url": "http://www.bnews.bg/article/239668-putin_beshe_posreshtnat_s_voenni_pochesti_v_ankara", "text": "\n Руският президент Владимир Путин беше посрещнат с военни почести в Анкара, където разговаря с турския си колега Реджеп Ердоган. \r\n\r\n Двамата ще открият строежа на първата атомна електроцентрала в Турция. \r\n\r\n АЕЦ „Аккую” се изгражда на брега на Средиземно море от руската компания „Росатом” и ще има четири енергоблока с мощност по 1200 мегавата. \r\n\r\n Съоръжението струва 22 милиарда долара и трябва да заработи през 2023 г. \r\n\r\n Утре Путин ще участва в тристранна среща за Сирия заедно с президентите на Турция и Иран. \r\n \n\t\t\t\t\t\t", "date": "2018.04.03", "title": "Путин беше посрещнат с военни почести в Анкара"}
{"url": "http://www.bnews.bg/article/239657-rusata_zlatka_okrade_emanuela_snimki", "text": "\n Че Русата Златка мечтае да стане поп фолк певица е известно отдавна, нека не забравяме нелепите й опити да пее в чалга триото „Фатално три“, а и сегашните й напъни да се прави на изпълнителка, пише на LifeOnline.bg. \r\n\r\n Нека обаче отбележим, че кариера се гради с автентичен чар, талант и усет за такт, каквито доктор Енчев не би могъл да имплантира…В снощния епизод на „Като две капки вода“ на плеймейтката Златка Райкова й се падна лесната задача да имитира Гери-Никол, уви, Злати не можа да се справи дори и с това лесно начинание. \r\n\r\n Зрители на шоуто коментират, че Райкова не само не могла да изпее парчето правилно и фалшивеела на всяка фраза, ами не се опитала и грам да влезе в кожата на хитовата рапърка. Коментарите и критиките са повече от критични, а някой се прехвърлят от участничтака към авторите на шоуто. \r\n\r\n По-наблюдателните пък веднага забелязват, че гримът никак не напомня за Гери – Никол, а извиква спомен за фолк певицата Емануела и визията от клипа й \"Нотариално заверен\". Снимки вижте \r\n\r\n Всъщност като цяло, коментарите за работата на гримьорите са негативни още от старта на шоуто. Феновете  са забелязали, че се въртят едни и същи маски, перуки и стайлинги показвани много пъти. \r\n \n\t\t\t\t\t\t", "date": "2018.04.03", "title": "Русата Златка окраде Емануела (Снимки)"}
{"url": "http://www.bnews.bg/article/239662-izrael_zamrazi_sporazumenieto_s_oon_za_premestvaneto_na_migranti", "text": "\n Премиерът на Израел Бенямин Нетаняху замрази сключеното вчера споразумение с ООН за преместването на хиляди мигранти, живеещи в еврейската държава. \r\n\r\n То предвижда над 16 хиляди африкански мигранти да бъдат прехвърлени в западни страни, сред които са Канада и Германия. Други около 16 000 пък ще имат възможност да получат официален статут в Израел. \r\n\r\n Нетаняху отбеляза, че е взел предвид критиките към споразумението и ще обсъди въпроса с жители на Южен Тел Авив. Този район е дом на голяма мигрантска общност, което предизвиква гнева на някои местни жители. \r\n\r\n Ден по-рано Нетаняху бе окачествил като \"безпрецедентно\" споразумението със Службата на Върховния комисар на ООН за бежанците. \"Изслушах внимателно много коментари за споразумението\", се казва в изявлението на премиера. \"В резултат и след преоценка на баланса на предимствата и недостатъците реших да отменя споразумението\", добавя той. \r\n\r\n Антиимигрантски групи и политици в партията на Нетаняху \"Ликуд\" критикуваха сделката с ООН, а виден политик каза, че заради нея Израел ще изглежда \"рай\" за нелегалните имигранти. Говорител на агенцията на ООН за бежанците изрази надежда, че Израел ще преосмисли решението си, което е от полза и за двете страни, отбелязва БТА. \r\n\r\n Сега в Израел пребивават около 37 хиляди кандидати за убежище, както и няколко хиляди техни деца. Повечето от мигрантите са дошли от Еритрея и Судан и са влезли в Израел от Египет. Сделката с ООН предвиждаше към 16 хиляди от тях да бъдат пратени в западни държави, а другите да останат в Израел.   \r\n\r\n Първоначално Нетаняху бе обявил, че се е споразумял с трета страна, в която да бъдат депортирани принудително всички кандидати за убежище. Но в понеделник тази страна, за която се разбра, че е Руанда, се е отказала да приеме африканците от Израел и е приветствала договора с ООН като единствен възможен вариант. \r\n\r\n През последните дни десетки хиляди израелски граждани и кандидат-имигранти протестираха срещу плановете на Нетаняху за принудителна депортация и вчера приветстваха споразумението с ООН. Днес активистите отново излязоха на протести под лозунги \"Спрете депортациите\" \r\n \n\t\t\t\t\t\t", "date": "2018.04.03", "title": "Израел замрази споразумението с ООН за преместването на мигранти"}
{"url": "http://www.bnews.bg/article/239654-tedi_burgazlieva_se_obyasni_v_lyubov_na_sapruga_si", "text": "\n Мис България 2002 Теди Бургазлиева се обясни в любов на съпруга си по особено мил начин. След един неуспешен брак зад гърба си една от най-красивите носителки на титлата изглежда най-накрая е истински щастлива. „Мислех, че няма по-добър мъж на света от мъжа, за когото се омъжих, но съм грешала! Всеки ден преоткривам добротата ти. Ти ме вдъхновяваш толкова много. Благодаря ти, че си в живота ми. Светът има нужда от повече хора като теб!“, написа в инстаграм моделката, която миналата година вдигна сватба в Щатите с българина Симеон Иванов, цитира „България Днес“. Избраникът на Теди е писател, предприемач и персонален треньор, както и бивш автомобилен състезател. \r\n  \r\n \n\t\t\t\t\t\t", "date": "2018.04.03", "title": "Теди Бургазлиева се обясни в любов на съпруга си "}
{"url": "http://www.bnews.bg/article/239667-blagoy_gergiev_smeni_esmer_s_blondinka", "text": "\n . \r\n\r\n В ексклузивно интервю за Woman.bg футболната звезда сподели, че макар винаги да е бил привлечен от брюнетки, отскоро харесва дами с руса коса. На въпрос дали това означава, че има нова руса изгора, Благо издайнически се засмя, но отказа да отговори. Футболистът не пожела да коментира дали има нова половинка, въпреки че притесненият му смях достатъчно красноречиво го издаде. Той обаче без свян разкри какво го привлича в срещуположния пол и каква трябва да е жената до него. \"Всеки гледа да е красива жената, но това не е най-важното. От значение е вътрешната красота, дори и да звучи като клише, това е истината, защото визията е временна. Ако характерите ви не си паснат, няма как да се получат нещата\", споделя Благой, като не крие, че след вестта за развода му, почитателки не спират да демонстрират интереса си към него и да го търсят. \r\n\r\n \"Никога не съм правил аз първата крачка, дори и много да ми хареса жената, дори и да е най-красивата. Просто съм много срамежлив\", искрен е футболистът, признавайки, че винаги дамата насреща е бил инициаторът на запознанството и по-активната страна. \"Жените в България все едно са клонирани. Гледаш снимки на различни жени, а виждаш една и съща. Дали се дължи на това, че се правят при един и същ пластичен хирург\", пита се Георгиев. \r\n\r\n \"Аз обичам натуралната красота и винаги съм държал една жена да е естествена. Като си е красива, тя е от Господа красива, няма нужда от излишни интервенции\", допълва известният българин. \"С Есмер си останахме приятели. Няма скандали помежду ни и двамата съвмествно решихме, че е време да се разделим. Причината за края на връзката ни не е иневяра от моя или от нейна страна\", споделя Благой и разкрива, че ще прекара предстоящите празници с родителите си. \r\n \n\t\t\t\t\t\t", "date": "2018.04.03", "title": "Благой Гергиев смени Есмер с блондинка"}
{"url": "http://www.bnews.bg/article/239660-nyama_da_mestyat_tsentara_po_narkomanii_v_stolichniya_kvartal_banishora", "text": "\n Няма да местят центъра по наркомании в столичния квартал \"Банишора\", коментира пред БНР Моника Чеуз от дирекция \"Здравеопазване\" в Столична община. \r\n\r\n Протест срещу идеята бе организирана от жителите на квартала. Предполагаше се, Центърът по наркомании ще бъде преместен в сграда на Националния център по заразни и паразитни болести в \"Банишора\". \r\n\r\n \"Мога да успокоя жителите на квартала, че няма перспектива да бъде преместен центърът точно в техния квартал. От две седмици върви една паника и суматоха във връзка с едни залепени брошурки по вратите в района, че тук ще бъде преместен Центърът за наркомании и ще се наруши техният жизнен стандарт\", коментира Моника Чеуз. \r\n\r\n Чеуз коментира, че в момента се работи по сформиране на работна група на ниво Столична община и Министерство на здравеопазването, ще се разясни какви са условията за създаването на такъв център и да се премести на място, което ще удовлетворява всички. \r\n\r\n \"Така или иначе такъв център трябва да има. Пациенти на метадонова програма има и ще продължи да има, но нещата не са в момента конкретно за разполагането му в квартал \"Банишора\", допълни Моника Чеуз. \r\n\r\n Брошурите за преместването на центъра са анонимни и метадонова програма за лечение на зависими се осъществява в квартал \"Суходол\", обясни тя. \r\n\r\n \"Центърът всъщност е административна структура, която се занимава с програми и проекти. Хората не знаят, че метадоновата програма е на диагностично-консултативния блок на психиатричната болница в \"Суходол\". Така че тяхното притеснение не е Националния център по наркомании, а срещу дейността на психиатричната болница\", добави Чеуз. \r\n\r\n \"Имаме други идеи за самата сграда, която тепърва ще бъде освободена от септември-октомври. Искаме нещо друго да бъде направено, което да е за децата, в близост се намират училища, градини, сградата е подходяща за нещо друго, което да е насочено изцяло към удовлетворяване нуждите на подрастващите\", коментира тя сегашната сграда на центъра по наркомании. \r\n \n\t\t\t\t\t\t", "date": "2018.04.03", "title": "Няма да местят Центъра по наркомании в столичния квартал Банишора"}
{"url": "http://www.bnews.bg/article/239664-sedem_grada_iskat_igrite_prez_2026_g", "text": "\n Седем града проявяват интерес към домакинството на Зимните олимпийски игри през 2026 година, обявиха от Международния олимпийски комитет (МОК). \r\n\r\n Калгари (Канада), Грац (Австрия), Стокхолм (Швеция), Сион (Швейцария), Ерзурум (Турция), Сапоро (Япония) и съвместната кандидатура на италианските Кортина Д'Ампецо, Милано и Торино.  \r\n\r\n Градовете ще влязат в етап на преговори до октомври, когато МОК ще покани неопределен брой от тях да вземат участие в едногодишната фаза на кандидатстване. \r\n\r\n МОК преразгледа процеса на кандидатстване за домакинство на олимпийските игри след рязък спад на интереса от потенциални градове през последните години. \r\n\r\n Домакинът на Зимните олимпийски игри през 2026 година ще бъде избран на сесия на МОК в Милано (Италия) през септември 2019. \r\n \n\t\t\t\t\t\t", "date": "2018.04.03", "title": "Седем града искат Игрите през 2026 г."}
{"url": "http://www.bnews.bg/article/239663-sled_tsyal_mesets_tsirkove_darzhavata_nyama_da_uchastva_v_sdelkata_za_chez", "text": "\n След повече от месец разиграване на циркове пред българското общество, а ако трябва да сме честни не само пред него, но и в международен план, днес финансовият министър Владислав Горанов съобщи, че държавата няма да участва в сделката за ЧЕЗ. \r\n\r\n Е, вече официално можем да кажем, че подариха ЧЕЗ на Гинка и нека все пак не забравяме любезното съдействие на нейната скъпа приятелка Теменужка. \r\n\r\n „Потвърждавам, че към момента няма информация от страна нито на „Инерком”, нито на Чехия дали те са готови да допуснат подобно участие на България (бел.ред. – в сделката за ЧЕЗ) и за яснота и прецизност подчертавам, че съм съгласувал позицията си с министър-председателя”. Това каза финансовият министър Владислав Горанов по време на заседание на ресорната комисия по казуса. \r\n\r\n Горанов добави, че министър-председателят и министърът на финансите, „което предполага и голяма част от кабинета - не би приел да участва в подобна сделка, и считаме за нецелесъобразна намесата на България”. На друго мнение бяха обаче преди седмици. \r\n\r\n Министърът каза още, че държавата няма намерение да се меси в отношения между две частни дружества. \r\n\r\n Припомняме, на 1 март, след среща между кандидат-купувача на дружеството Гинка Върбакова и премиера Бойко Борисов, стана ясно, че държавата е готова да купи контролен дял от ЧЕЗ. Заради скандала със сделката бизнес дамата от Пазарджик се яви и пред депутатите. Обяснения дадоха и службите. \r\n\r\n Договорката между държавата и „Инерком” беше да са партньори, но властта да държи контрола. Гинка Върбанова се съгласи. \r\n\r\n След среща на Върбакова с ръководството на ЧЕЗ-Прага в чешката столица, беше обявено, че дружеството започва проучване на възможността България да участва в покупката на най-голямото енергодружество у нас. \r\n\r\n Няколко дни по-късно, от посещение на вицепрезидента на Европейската комисия Марош Шефчович у нас, се разбра, че ЕК наблюдава казуса с продажбата. \r\n \n\t\t\t\t\t\t", "date": "2018.04.03", "title": "СЛЕД ЦЯЛ МЕСЕЦ ЦИРКОВЕ: Държавата няма да участва в сделката за ЧЕЗ"}
{"url": "http://www.bnews.bg/article/239676-yuliya_skripal_e_bila_otrovena_dni_sled_kato_poluchila_dostap_do_tayna_bankova_smetka", "text": "\n Юлия Скрипал, дъщерята на бившия руски двоен агент Сергей Скрипал, е била отровена дни след като получила достъп до тайна банкова сметка със 150 000 лири стерлинги, пише британският в. \"Дейли мейл\". \r\n\r\n Парите в сметката принадлежали на брата на Юлия – Александър, който починал при мистериозни обстоятелства в Санкт Петербург миналата година. Сумата била от продажбата на къща, която Александър имал във Великобритания със съпругата си Наталия. \r\n\r\n След като те се развели, Наталия продала имота и дала половината пари на Александър. Той ги внесъл в тайна сметка в неназована руска банка. След смъртта на Александър Сергей Скрипал получил достъп до сметката и в края на февруари дал пълномощно на Юлия, за да разполага с нея. \r\n\r\n Подробностите бяха разкрити от племенницата на Сергей Скрипал – 45-годишната Виктория Скрипал. Тя се готви тази седмица да пътува за Великобритания, за да посети Юлия Скрипал в болницата в Солсбъри. \r\n\r\n Британските власти се готвят да й издадат виза, така че тя да бъде първият член на семейството, който да се види с Юлия. \r\n\r\n Виктория научила от руски дипломати, че Юлия вече отваря очи, може да се храни и да пие и дори да казва по няколко думи. \r\n\r\n Виктория разказва, че Юлия имала тайнствен приятел, за когото имала намерение да се омъжи. Според Виктория той бил странен мъж, който живеел с Юлия в апартамента на баща й Сергей в Москва. След като Юлия Скрипал бе отровена в Солсбъри на 4 март, нейният приятел дори не се обадил на роднините й. \r\n\r\n Има предположения, че по неизвестни причини руските медии крият самоличността на този мъж, отбелязва британският вестник. Руски вестници посочиха, че приятелят на Юлия и майка му работели за компания, близка до руските тайни служби, допълва \"Дейли мейл\". \r\n \n\t\t\t\t\t\t", "date": "2018.04.03", "title": "Юлия Скрипал е била отровена дни след като получила достъп до тайна банкова сметка"}
{"url": "http://www.bnews.bg/article/239661-sdvr_preduprezhdava_za_novi_i_aktivirani_poznati_shemi_za_telefonni_izmami", "text": "\n Обаждането се осъществява на общодостъпни телефонни номера, независимо от оператора на услугата. Най-често това са телефонни номера на физически или юридически лица, които евентуално предоставят преводачески или адвокатски услуги. \r\n\r\n При обаждането, телефонният измамник се представя за високопоставен служител или негов познат, който търси съдействие - най-често за превод или адвокатски услуги при разпит на задържан в полицията чужд гражданин. При изразена готовност за съдействие следва повторно обаждане с обяснение, че е необходимо спешно придвижване на съответната документация, поради което жертвата трябва да направи плащане през офиси на фирми за валутни разплащания и парични преводи. Най- често исканите суми са в евро, с обещанието да бъдат възстановени след приключване на поетия ангажимент. Потърпевшият разбира, че е измамен едва когато пристигне на посочения адрес и се окаже, че нужда от неговите услуги няма. \r\n\r\n Бъдете бдителни и при съмнение проверявайте получената информация, включително и в институциите, от чието име ви се обаждат за съдействие. \r\n \n\t\t\t\t\t\t", "date": "2018.04.03", "title": "СДВР предупреждава за нови и активирани познати схеми за телефонни измами"}
{"url": "http://www.bnews.bg/article/239597-skalata_bori_tezhka_depresiya", "text": "\n  Заболяването се е появило, когато е бил на 15 години, след като майка му се е опитала да се самоубие. Актьорът, който е един от най-високоплатените в Холивуд, разказва за най-тежкия момент в живота си в интервю за Express. „Тя излезе от колата на междущатската магистрала 65 в Нешвил и влезе в насрещното движение. Камионите и колите летяха срещу нея. Хванах я и я дръпнах обратно. Тя каза, че не си спомня нищо и така е по-добре. А аз го изживях тежко. Достигнах точка, в която не исках да правя нещо или да ходя никъде. Плачех постоянно“, споделя Скалата. „Сега и двамата сме добре, лекуваме се. Разбрах колко е важно да обръщаме внимание на хората, които са около нас, които ги боли. Да им помогнем и покажем, че не са сами. Защото говорейки за болестта, вместо да я изживяваш сам, е голяма победа. Половината битка е спечелена.“ Дуейн Джонсън в момента очаква третото си дете. Той и половинката му Лорън Хашиян са заедно от близо десет години. Дъщеря им Жасмин се роди през 2015 година. Той има още една дъщеря – Симон на 16 години - от брака му с Дани Гарсия. \r\n  \r\n \n\t\t\t\t\t\t", "date": "2018.04.03", "title": "Скалата бори тежка депресия"}
{"url": "http://www.bnews.bg/article/239675-eto_go_mladoto_lavche_na_vanya_chervenkova", "text": "\n През новата 2018 година бизнесдамата Ваня Червенкова се радва на нова любов. \r\n51-годишната Червенкова има връзка с 26-годишния ни състезател по джудо Даниел Дичев. Роденият в Сливен спортист учи специалност \"Физическо възпитание и спорт\" в японския университет \"Нихон Дайгаку\". \r\nДвамата с Ваня прекараха целия изминал месец заедно, пътувайки сами и с приятели. В края на март Червенкова и Дичев заминаха на романтична ваканция в гръцкия град Солун, където отпразнуваха Благовещение и рождения ден на Ваня. \r\n\r\n На празника си Червенкова написа: \r\n\r\n \"...Разбрах, че всяка любов е предпоследна, а последната идва като лятна буря – изведнъж, нечакана, непредвидена, напояваща отдавна изсъхнала и напукана почва с живот...\" \r\n  \r\n \n\t\t\t\t\t\t", "date": "2018.04.03", "title": "Ето го младото лъвче на Ваня Червенкова"}
{"url": "http://www.bnews.bg/article/239651-sofiya_praznuva_139_g_kato_stolitsa", "text": "\n Днес София празнува 139 години от обявяването си за столица. \r\n\r\n Празникът ще бъде отбелязан с редица събития. Едно от тях е концерт на Софийския духов оркестър на Ларгото. В програмата са произведения на Нечо Русев, Петко Стайнов, Любомир Пипков, Марин Големинов, Милчо Левиев, Дико Илиев и др. \r\n\r\n По програма от 17 ч., в градина \"Кристал\" ще е официалното откриване на изложбата \"Градски истории\". Изложбата е посветена и на третия рожден ден на Етюд-и-те на София, В откриването ще участват Духовият оркестър и мажоретките към Първа английска гимназия. \r\n\r\n От 18 ч. пък под стъкления купол на Ларгото, ще бъде изнесен концерт на акапелната група \"Спектрум\". \r\n\r\n   \r\n \n\t\t\t\t\t\t", "date": "2018.04.03", "title": "София празнува 139 г. като столица"}
{"url": "http://www.bnews.bg/article/239598-d_r_enchev_pak_remontira_tedi_velinova", "text": "\n Манекенката Теди Велинова не спира да пипа лицето и тялото си. \r\nПоловинката на д-р Енчев не може да реши какво не харесва в себе си и отново е прибягнала до пластичната хирургия. Този път обаче изглежда мъжът й не е правил нищо драстично с лицето й от това да й добави още малко обем в скулите. \r\nПоследните снимки на Теди я показаха в доста изпит и измъчен вид. Моделката го е постигнала с пълнители на скулите си, които сякаш са ги повдигнали още повече. Така лицето й е получило съвсем нова форма без да й се е наложило да сваля още килограма от и без това кльощавото си тяло. \r\n \n\t\t\t\t\t\t", "date": "2018.04.03", "title": "Д-р Енчев пак ремонтира Теди Велинова"}
{"url": "http://www.bnews.bg/article/239650-frantsiya_v_transporten_kolaps_stachka_zategna_dvizhenieto", "text": "\n Две големи транспортни стачки парализират Франция днес. Протестират пилоти и железничари. \r\n\r\n Авиокомпанията \"Ер Франс\" отменя една четвърт от днешните си полети заради стачка на персонала, който иска увеличение на заплатите с 6%. \r\n\r\n Втори ден стачкуват и служителите в държавната железница. Ще се движат един на всеки осем високоскоростни и един на пет регионални влакове. Влаковете към Испания, Италия и Швейцария няма да се движат, а тези по линията \"Евростар\" ще имат нарушения в графика. \r\n\r\n Двудневни железничарски стачки ще има на всеки пет дни до края на юни. Протестът е насочен срещу плановете на правителството за модернизиране на сектора, което предвижда премахване на редица привилегии, с които сега се ползват служителите. \r\n \n\t\t\t\t\t\t", "date": "2018.04.03", "title": "Франция в транспортен колапс, стачка затегна движението"}
{"url": "http://www.bnews.bg/article/239655-feysbuk_izrigna_za_deputatski_limuzini_ima_pari_za_lineyki_nyama_zashto_ne_spasiha_momicheto_v_lyulin", "text": "\n Информацията, която \"Спешна помощ\" разпространява, как   в столичното 96-то училище в \"Люлин\" вбеси столичани. За пореден път една човешка трагедия показа как институциите не са си на мястото.  \r\n\r\n Реакциите в социалната мрежа не стихват и са тотално противоположни на официалните твърдения. \r\n\r\n Ето на какви коментари попаднахме във Фейсбук по повод трагичния инцидент със 17-годишното момиче, публикуваме ги без редакторска намеса: \r\n\r\n М.Т. \"Странна работа...ще видим експертизата какво ще кажат, от какво е починало детенцето, тя май е била болничка.. .жалко, много жалко...няма пари ще кажат за линейки...а за джипове и коли на депутатчетата има, луда работа, тъжно е! \r\n\r\n \r\n\r\n   \r\n \n\t\t\t\t\t\t", "date": "2018.04.03", "title": "Фейсбук изригна: За депутатски лимузини има пари, за линейки няма, защо не спасиха момичето в \"Люлин\"?"}
{"url": "http://www.bnews.bg/article/239570-preslava_zabremenyala_na_plazha_v_tayland", "text": "\n Фолкзвездата Преслава е бременна в края на третия месец и е заченала по време на почивката си в Тайланд в началото на годината \r\n\r\n В началото на февруари певицата си направила тест за бременност, който се оказал положителен, издават от обкръжението й. На 21 февруари тя написа в социалните мрежи, че отменя участията си поради здравословни причини. Още тогава се потвърдиха клюките, че чака бебе, но тя не пожела да признае официално. Направи го едва миналата седмица, писа „ТаблоиД“. \r\n\r\n Навръх Нова година добричлийката имаше две участия, а веднага след това отиде на романтична почивка с половинката си Павел в Тайланд. Именно там, на плажа, е забременяла. \r\n\r\n Изглежда, че Преслава няма да приключи напълно с участията. До преди няколко дни нямаше никакви заявени ангажименти за април, но сега се появи едно в сайта на „Пайнер“ – на 5 април в Благоевград.   \r\n \n\t\t\t\t\t\t", "date": "2018.04.03", "title": "Преслава забременяла на плажа в Тайланд"}
{"url": "http://www.bnews.bg/article/239659-boris_karchev_ot_gerb_ima_zadalzheniya_kam_danachnite", "text": "\n \r\n„Не приемам опита на г-н Кърчев, депутат от ГЕРБ, да политизира проблемите си. \r\nСъветвам го да отговори на въпросите, зададени в журналистическото разследване на медийния екип на Пресс тв и на други национални медии, а не да намесва БСП или лица от БСП. В желанието си да се защити, той добре използва познатата политическа тактика да атакува опонентите си, както прави в случая с Пламен Караджов и Васил Самарски, зад които заставам категорично. Народните представители дължат отговори на избирателите си. Ние не сме съд или прокуратура, за да нападаме публично гражданите”,  заяви народният представител от ПГ на „БСП за България” Донка Симеонова във връзка с изявленията на народния представител от ГЕРБ Борис Кърчев на пресконференция в Казанлък.  \r\n„Несравним е случаят на депутата от ГЕРБ Борис Кърчев, който е  , което не познава, със случая, който манипулира. Това, че е показал някакви документи не означава, че няма задължения. От журналистическото разследване става ясно, че  Само едно от дружествата, които е прехвърлил през последните две години, е с близо 800 000 лева задължения към други фирми и кредитори. Къде изтичат парите на данъкоплатците? - това да отговори депутатът, както и да коментира данъчната декларация за 2015 г. на дружеството „Би Би Си Кейбъл“ , което е управлявал, там е разковничето на схемите. А не да се сравнява с моя случай през 2013 г., в който работеща фирма, в която съм участвал, е продадена на познато лице с активи и стокова наличност, която е продължила да работи”, подчерта Пламен Караджов.  \r\nСобственикът на Пресс тв Васил Самарски във Фейсбук призова народния представител от ГЕРБ Борис Кърчев да заведе дело срещу сайта Пресс ТВ, публикувал и излъчил журналистическите разследвания. За да може екипът да предостави документи, уличаващи Борис Кърчев и съдружниците му в измами, изфабрикувани договори, източени фирми и ползване на обекти от националната сигурност.  \r\n„Не сме наивници, много ясно е описана схемата как депутатът е източвал фирмите, за да не плати данъци. ГЕРБ му трябваше, за да получи индулгенция. Дали ще му я дадат е техен вътрешен въпрос”, заяви Самарски.  \r\nТой очаква Борис Кърчев да отговори на всички зададени въпроси в статиите на едногодишното журналистическо разследване и да излезе с достойнство от тинята, а не да измества вниманието от истинската тема. Васил Самарски също призовава Кърчев да не политизира собствените си деяния, съобщава Дир.бг. \r\n  \r\n \n\t\t\t\t\t\t", "date": "2018.04.03", "title": "Борис Кърчев от ГЕРБ има задължения към данъчните! "}
{"url": "http://www.bnews.bg/article/239647-prikriva_li_gafovete_si_mvr_otrekoha_samoobsluzhvane_na_letishte_sofiya", "text": "\n След поредния случай на оплакване, че  , от МВР отрекоха информацията. \r\n\r\n Ето и \"подкрепеното\" с доказателства съобщение на МВР: \r\n\r\n \"Направен е преглед на записите на автоматизираните работни места на Гранична полиция и охранителните камери на летищния комплекс. \r\n\r\n Полетът FB 462 с начална дестинация Амстердам каца на летище София със 27 минути закъснение. \r\n\r\n Първият пътник от полета влиза в салон „Пристигане“ в 14.31 часа. \r\n\r\n В този момент в салон „Пристигане“ има служители, извършващи гранични проверки на 4 работни места. \r\n\r\n Минута по-късно в обработката на пътникопотока се включва още 1 граничен полицай. \r\n\r\n В 14.46 часа приключва обработката на полета. \r\n\r\n Всичките 103 пасажери от полета са обработени без изключение.\" \r\n\r\n   \r\n \n\t\t\t\t\t\t", "date": "2018.04.03", "title": "Прикрива ли гафовете си МВР? Отрекоха самообслужване на Летище София"}
{"url": "http://www.bnews.bg/article/239601-shterkata_na_nikoleta_s_prikazno_parti_za_rozhdeniya_si_den", "text": "\n Вчера дъщерята на Николета Лозанова и Валери Божинов - Никол стана на шест. По повод рождения ден на Никол Николета организира парти в стил Барби. Николета и Никол бяха облечени в рокли с флорален принт на Долче и Габана. Специални гости на партито на Никол бяха Биляна Ланиш и Благомир Мастагарков, които съживаха образа на Барби и Кен. Никол получи мечтаното парти, а самата тя беше като принцеса. \r\n  \r\n \n\t\t\t\t\t\t", "date": "2018.04.03", "title": "Щерката на Николета с приказно парти за рождения си ден"}
{"url": "http://www.bnews.bg/article/239637-ivelin_popov_izostavi_zhena_si", "text": "\n Kaпитанът на националният ни отбор по футбол Ивелин Попов е направил голяма жертва в името на кариерата си. Попето е приел да бъде разделен за по-дълги периоди със семейството си, стига да може да продължи кариерата си в Русия, където е звезда. \r\n\r\n \r\nПрез зимния трансфер Попето бе отдаден под наем на московския „Спартак“ на „Рубин“ (Казан). Той се навил на този вариант, тъй като ще има повече игрови минути, а заплатата му няма да бъде намалена. \r\nФутболистът държи децата му да растат в София и да бъдат възпитавани в българските ценности, твърдят негови близки. Затова жена му Елена Пришева и децата са с постоянен адрес в столицата ни. Бившата фолк звезда, която се отказа от кариерата си, от години управлява ресторант, а Попето от известно време е в бизнеса със строителство и недвижими имоти. \r\nВ Москва семейството има луксозно жилище, но то ще остане празно до лятото. Проблемът пред Елена и децата, за да стигнат до Казан, е пътуването, тъй като трябва да прекачат самолетите, пише „България днес“. Попов ще живее в Казан до лятото и за съжаление ще държи връзка с любимите си хора само чрез мобилните комуникации. \r\n \n\t\t\t\t\t\t", "date": "2018.04.03", "title": "Ивелин Попов изостави жена си!"}
{"url": "http://www.bnews.bg/article/239648-spetssadat_varna_na_prokuraturata_deloto_za_fonda_za_lechenie_na_detsa", "text": "\n Фалстарт на делото срещу бившия директор на Фонда за лечение на деца. Спецсъдът върна на прокуратурата обвинителния акт. \r\n\r\n Близо две години след арестите във Фонда Павел Александров и още трима бивши служители застанаха пред Темида с обвинения за длъжностни престъпления и злоупотреби. \r\n\r\n Мотивите да бъде върнато делото са неясноти и противоречия в обвинителния акт. Прокуратурата контрира, че делото е много обемно и става дума за една фактическа грешка – сбъркана дата. \r\n\r\n Подсъдимият Павел Александров посочи, че всичко е тръгнало от „чиновници в министерството, които не са били съгласни с мен и екипа.” Той добави, че не вижда политически момент, само действията на чиновниците и може би на един министър. \r\n\r\n Адвокатът на Александров Диана Ангелова посочи, че по времето му най-много деца са били лекувани в чужбина и са спестени най-много средства. Не е имало протести или недоволства, добави тя. \r\n\r\n „Касае се за лечение на деца, нарушавани са правата им да бъдат лекувани по адекватен начин. По делото са проведени разпити на родители, чийто деца са починали. Укоримо е поведението на подсъдимите”, посочи прокурор Ирина Армеева. \r\n\r\n От прокуратурата съобщиха още, че има забавени лечения на деца, в резултат на което някои от тях са починали. От обвинението ще атакуват решението на съда, тъй като го считат за неаргументирано. \r\n\r\n След седем дни ще стане ясно ще започне ли делото, предаде бТВ. \r\n \n\t\t\t\t\t\t", "date": "2018.04.03", "title": "Спецсъдът върна на прокуратурата делото за Фонда за лечение на деца"}
{"url": "http://www.bnews.bg/article/239638-vnimanie_sdvr_preduprezhdava_za_novi_telefonni_izmami_ot_visokopostaveni_sluzhiteli", "text": "\n Обаждането се осъществява на общодостъпни телефонни номера, независимо от оператора на услугата. Най-често това са телефонни номера на физически или юридически лица, които евентуално предоставят преводачески или адвокатски услуги. Това съобщава СДВР в обициалната си страница във Фейсбук. \r\n\r\n \r\nПри обаждането, телефонният измамник се представя за високопоставен служител или негов познат, който търси съдействие - най-често за превод или адвокатски услуги при разпит на задържан в полицията чужд гражданин. При изразена готовност за съдействие следва повторно обаждане с обяснение, че е необходимо спешно придвижване на съответната документация, поради което жертвата трябва да направи плащане през офиси на фирми за валутни разплащания и парични преводи. Най- често исканите суми са в евро, с обещанието да бъдат възстановени след приключване на поетия ангажимент. Потърпевшият разбира, че е измамен едва когато пристигне на посочения адрес и се окаже, че нужда от неговите услуги няма.  \r\nБъдете бдителни и при съмнение проверявайте получената информация, включително и в институциите, от чието име ви се обаждат за съдействие \r\n \n\t\t\t\t\t\t", "date": "2018.04.03", "title": "Внимание: СДВР предупреждава за нови телефонни измами от \"високопоставени служители\""}
{"url": "http://www.bnews.bg/article/239641-parlamentat_prie_na_parvo_glasuvane_zakonoprekta_na_korneliya_ninova_i_tsvetan_tsvetanov", "text": "\n Парламентът прие на първо четене промени в Кодекса за социално осигуряване, които дават възможност за отпускане на наследствена пенсия за родители на военнослужещи, загинали в мисии зад граница. Промените са предложени от Корнелия Нинова от БСП, Цветан Цветанов от ГЕРБ и група народни представители. От гласувалите 143 депутати 135 бяха \"за\", а 8 се въздържаха. \r\n\r\n В мотивите на вносителите се посочва, че към момента засегнатите от промените са родителите на 23-ма военнослужещи, загинали при изпълнение на службата си в мисии извън страната - 13 са загинали в Ирак, а 10 в Камбоджа. \r\n\r\n В Кодекса за социално осигуряване се предвижда получаването на наследствена пенсия от родител, чието дете е починало по време на наборна служба, но не признава същото право на родител на загинал по време на задгранична операция или мисия. Вносителите смятат, че такава пенсия трябва да получават и втората група родители. \r\n\r\n Според предварителната оценка на въздействие на законопроекта ще са необходими 55 589 лв. годишно, при условие, че всички 23-ма загинали в мисия военнослужещи са офицери и имат живи родители. \r\n\r\n В становище от Министерството на труда и социалната политика се посочва, че текстовете трябва да се преработят. \r\n\r\n В рамките на дебатите Хасан Адемов от ДПС заяви, че с промените ще се създаде нова несправедливост, както и ще доведе до искания за нови изключения. Какво казваме на родителите на загинали миньори например, попита той. Адемов посочи, че разбира емоционалните мотиви на законопроекта, но в него липсват социално-осигурителните аргументи. \r\n \n\t\t\t\t\t\t", "date": "2018.04.03", "title": "Парламентът прие на първо гласуване законопректа на Корнелия Нинова и Цветан Цветанов"}
{"url": "http://www.bnews.bg/article/239632-natiriha_lyubimata_na_grisho_ot_h_faktor", "text": "\n  В последните години певицата бе част от журито, но това няма да е факт през 2018-а. Маестрото на шоут Саймън Коуъл иска да вкара \"свежа кръв\" в четиричленното жури. За разлика от другите двама съдии Луис Уолш и Шарън Озбърн, Никол няма подписан договор за 2018 г. Сред претендентите за нейното място са бившият член на шоуто Черил Туиди, Алиша Диксън, Кайли Миноуг и Марая Кери. \r\n\r\n Коуъл иска да замени също Уолш и Озбърн, но при тях става дума за преговори поради действащите им контракти. Иначе за мястото на Уолш, който вече е бил уволняван на два пъти от X-Factor, се спрягат имената на Крейг Дейвид и Луис Томплинсън, пише \"България Днес\". \r\n  \r\n \n\t\t\t\t\t\t", "date": "2018.04.03", "title": "Натириха любимата на Гришо от Х Фактор"}
{"url": "http://www.bnews.bg/article/239658-natroveni_li_sa_detsata_na_zeleno_uchilishte_v_dobrinishte", "text": "\n Деца от София, които са на \"Зелено училище\" в хотел в Добринище са получили симптоми на хранително натравяне. Рано сутринта двайсетина от тях са се почувствали зле и са започнали да повръщат. Веднага е повикана лекарката, която работи в здравната служба в Добринище, за да ги прегледа. Тя им е дала прахчета, а три от децата са откарани в здравната служба и са поставени на системи. Симптомите са на хранително натравяне, но може да се окаже и вирус. \r\n\r\n Информирана е РЗИ-Благоевград и директорът е тръгнал веднага. Агенцията по храните пък са изпратили техни инспектори, които да вземат проби от храната в хотела. Ще се проверява и друго място, където вчера децата са яли лакомства. \r\n \n\t\t\t\t\t\t", "date": "2018.04.03", "title": "Натровени ли са децата на \"Зелено училище\" в Добринище?"}
{"url": "http://www.bnews.bg/article/239642-obektivnostta_na_volen_shurobadzhanashtina_ili_zhazhda_za_mazen_kokal_ot_vlastta_video", "text": "\n \r\nКакто вече ви информирахме  . \r\n\r\n Странно обаче къде се изгуби неговата такава? Защо Волен е безмълвен за зулумите на кума си, които партийната му телевизия подробно е тразила? Забравил ли е Волен какви ги е творил кумът му и одобрява ли такъв господин да е вицепремиер с неговата подкрепа? \r\n\r\n Ако Волен е забравил, ние не сме забравили и продължаваме да припомняме с част 2 :  \r\n\r\n \r\n\r\n   \r\n \n\t\t\t\t\t\t", "date": "2018.04.03", "title": "Обективността на Волен - шуробаджанащина или жажда за мазен кокал от властта? (ВИДЕО)"}
{"url": "http://www.bnews.bg/article/239635-iztochvaneto_na_fonda_za_lechenie_na_detsa_nay_nakraya_e_v_sada", "text": "\n Близо две години след арестите във Фонда за лечение на деца започва делото срещу Павел Александров и още трима бивши служители. Те застават пред Темида с обвинения за длъжностни престъпления и злоупотреби. \r\n\r\n В края на април 2016 г. разследващите съобщиха, че е разкрита корупционна схема за източване на Фонда. \r\n\r\n На 500 страници обвинителният акт уличава Павел Александров и останалите подсъдими служители в незаконно присвояване и неправомерно разходване на средства, за прехвърляне на задължения на фонда към НЗОК и за длъжностни престъпления, обобщава БНР. \r\n \n\t\t\t\t\t\t", "date": "2018.04.03", "title": "Източването на Фонда за лечение на деца най-накрая е в съда"}
{"url": "http://www.bnews.bg/article/239636-kfn_obyavi_spisak_na_dlazhnitsi_publichni_druzhestva_zastrahovateli_i_dr", "text": "\n \r\nКомисията за финансов надзор обявява  , дължими до 31 януари 2018 г. \r\nПредставени са таблици с неиздължилите се дружества по параграф 1д, ал.3 от ЗППЦК, АДСИЦ, облигационни емисии на публични дружества и други емитенти, публични дружества, застрахователни брокери, застрахователни дружества и застрахователни агенти – физически лица, еднолични търговци и юридически лица, съобщиха от КФН. \r\nСъгласно разпоредбата на чл. 27, ал. 5 от Закона за Комисията за финансов надзор при неплащане в установения срок върху дължимите суми се начислява и дължи законна лихва за забава. Просрочените задължения за таксите за осъществяване на общ финансов надзор следва да бъдат заплатени от поднадзорните лица заедно с дължимата лихва към момента на плащане.  \r\nЛихвата за забава не е включена в посочените списъци и за нейното изчисляване може да се ползва лихвения калкулатор от страницата на КФН.   Просрочените такси за осъществяване на общ финансов надзор подлежат на принудително изпълнение от публични изпълнители по реда на Данъчно-осигурителния процесуален кодекс или от съдебни изпълнители по реда на Гражданския процесуален кодекс.  \r\nПри неплащане на таксите за общ финансов надзор в установените срокове комисията и нейните органи могат да откажат предоставянето на административна услуга на поднадзорното лице до изпълнение на задължението му за заплащане на таксата заедно с начислените лихви за забава и разноските по образуваното изпълнително производство.  \r\nОбявените списъци на поднадзорни лица с непогасени в срок задължения за такси за осъществяване на общ финансов надзор за 2018 г. са актуални към 29.03. 2018 г. и ще бъдат актуализирани и публикувани на интернет страницата на Комисията за финансов надзор всяка седмица. Заплащането на таксите се извършва на касата на Комисията за финансов надзор или по следната банкова сметка в БНБ.  \r\n  \r\n \n\t\t\t\t\t\t", "date": "2018.04.03", "title": "КФН обяви списък на длъжници: публични дружества, застрахователи и др."}
{"url": "http://www.bnews.bg/article/239639-miro_razoren_sled_svatbata", "text": "\n Без пукната пара останал Миро от „Каризма” след сватбата с любимата си Ели. Певецът и половинката му похарчили почти всичките си спестявания, за да организират сватбата от приказките, за която си мечтаят. \r\n\r\n В интервю пред Венета Райкова Миро сам признава, че след това му се налага да работи като луд, за да спести пари. \r\n„След това заминах за Канада, за да изкарам някой лев”, разкрива още Миро. \r\n\r\n Изпълнителят признава също, че с половинката си Ели живеят разделени през по-голямата част от времето. Докато той е в България, тя е в Лондон. И пътуват постоянно, за да са заедно. \r\n\r\n „Една седмица е там, след това една при мен”, добавя Миро, който от месец не хапва месо. \r\n  \r\n \n\t\t\t\t\t\t", "date": "2018.04.03", "title": "Миро разорен след сватбата"}
{"url": "http://www.bnews.bg/article/239646-bashtata_na_yana_pravorazdavatelnata_ni_sistema_me_prinuzhdava_az_da_pratya_chetsi_kadeto_mu_e_myastoto", "text": "\n Съдът ни принуждава да взимаме правосъдието в свои ръце. Ще съм принуден аз да раздам присъдата на убиеца на детето ми. \r\n\r\n Това каза в bTV бащата на убитата в Борисовата градина през лятото на 2011 г. Яна Кръстева. Това се случва след решението на съда да намали доживотната присъда на Николай Русинов-Чеци и да му даде окончателно 20 години затвор. \r\n\r\n „Правораздавателната система не взима нещата в свои ръце, ще съм принуден аз да ги взема и аз да раздам присъдата. Моят живот е на финала и мисля да го направя. Ако наистина той бъде пуснат ще го намеря и ще го пратя където му е мястото и аз ще заема неговото място”, каза Явор Кръстев. \r\n\r\n Той е възмутен, че съдът не признава, че дъщеря му е била умъртвена по особено жесток начин.  „Защо съдът се изразява с мотив, че той е убиецът, но смъртта не е настъпила по особено жесток начин. Двама патолози дадоха показания, че агонията на детето ми е била около 20 минути”, обясни той и добави, че са я погребали в закован ковчег. Дали, ако Яна бе била дете на магистрат, присъдата е щяла да бъде същата, пита бащата. \r\n\r\n „Ние тарантулваме убийците на децата ни и затова искам, не само аз, но и другите мои колеги по съдба, за изменения на НПК за връщане на смъртната присъда и доживотен затвор без замяна. Да не забравят правораздавателните, че и те имат деца. На всеки може да се случи”, добави той. \r\n\r\n Бащата на Яна добави, че в Унгария е имало спад на тежките престъпления след предложението да се върне смъртното наказание при особено тежки условия. За него справедлива присъда е само „око за око, зъб за зъб.” \r\n\r\n „Освен да си носим мъката какво да направим още”, добави той. „Времето лекува някои неща – това не. Натрупва се. Грохнали сме и двамата, вървим като сомнамбули. Всичко ни е на криво като знаем, че детето ни е под земята”, посочи още почерненият баща. \r\n \n\t\t\t\t\t\t", "date": "2018.04.03", "title": "Бащата на Яна: Правораздавателната ни система ме принуждава аз да пратя Чеци където му е мястото!"}
{"url": "http://www.bnews.bg/article/239649-karakachanov_varvi_si_ne_stavash", "text": "\n \r\nВоенният министър Каракачанов, известен с агентурния си псевдоним Иван, за пореден показа, че не става! \r\n\r\n Този път агент Иван реши да помпи мускули като се изцепи: \"Не съветвам никого да нарушава въздушното пространство на България!\" Ама враговете на България направо се подмокриха от това патриотаро-малоумно изявление. С изявлението си агент Иван демонстрира, че просто не е в час и витае във въздушното пространство. Мъдрия български народ има една много мъдра поговорка \"Бай бабо, да не те срещне мечка в гората\". Та с какво агент Иван плаши нарушителите на въздушното ни пространство? С мигове, на които нашите пилоти не смеят да се качат или със зенитно-ракетен комплекс, какъвто нямаме. \r\n\r\n Явно агент Иван е свикнал да запасва на гол тумбак чифте пищови! На нас не ни остава нищо друго освен да призовем - Каракачанов, върви си, не ставаш! \r\n  \r\n \n\t\t\t\t\t\t", "date": "2018.04.03", "title": " Каракачанов, върви си, не ставаш!"}
{"url": "http://www.bnews.bg/article/239644-v_tsentara_na_evropa_belgiya_prizovavat_za_napadenie_nad_myusyulmani", "text": "\n В Белгия се разпространява призив днес да бъдат нападани мюсюлмани, съобщават местни медии. \r\n\r\n В редакциите на много от тях са били получени многобройни тревожни сигнали. Проучване е изяснило, че първоначално писмото се е разпространявало в Англия, но е достигнало Белгия чрез социалните мрежи. \r\n\r\n Белгийската полиция следи внимателно развоя на събитията. \r\n\r\n Писмото е със заглавие „Накажи мюсюлманин” и е наречено „покана за игра”, в която колкото по-тежко физически бъде нападнат последовател на исляма, толкова повече „точки” се печелят. \r\n\r\n Юристи отбелязват, че подобно писмо представлява престъпление по белгийския наказателен закон, за което се предвижда затвор до една година и глоба. \r\n \n\t\t\t\t\t\t", "date": "2018.04.03", "title": "В центъра на Европа - Белгия, призовават за нападение над мюсюлмани"}
{"url": "http://www.bnews.bg/article/239643-razkritiya_zaginaloto_momiche_v_96_to_uchilishte_imalo_stari_zdravoslovni_problemi", "text": "\n Екип от психолози ще подпомогне съучениците на починалото в двора на 96-о училище в кв. „Люлин“ в София 17-годишно момиче. Това заяви пред журналисти във Варна министърът на образованието и науката Красимир Вълчев, предаде \"Фокус\". Вълчев допълни, че тя е била ученичка в Професионалната гимназия по туризъм в Банкя и чисто физически се е намирала в двора на учебното заведение. „Много неприятен инцидент, изразявам съболезнования на родителите. Екип от психолози ще подпомогне съучениците ѝ“, каза министър Вълчев. \r\n\r\n Според близки на момичето, то имало стари здравословни проблеми, предаде БТВ. Все още причина за смъртта на момичето не е установена. \r\n\r\n По първоначални данни на директора на училището момичето и нейният брат, които учили в една и съща паралелка, вчера не са били на училище. \r\n\r\n Ето какво съобщи пред БЛИЦ говорителката на \"Бърза помощ\" Катя Сунгарска: \"В 20.09 часа получаваме сигнал за припаднало 17-годишно момиче в 96-то училище в \"Люлин\". \r\n\r\n  В 20. 20 колата ни е била на мястото на инцидента, на 11-та минута сме били там, лекарите ни са взели разстоянието от централата на \"Спешна помощ\" на \"Сточна гара\" до \"Люлин\" с максимална скорост, екипът ни е реагирал веднага на обаждането. Това потвърди и проверка на БТВ. \r\n\r\n Свидетелите на място обаче твърдят обратното, Би Нюз обаче откри коментар на очевидец във Фейсбук, ето какво пише М.Т.: \r\n\r\n \" Слушах новините 17-годишно момиче припаднало в двора на училище...това е зад нашия блок 96-то СОУ точно се прибирах и имаше полиция, но линейка не, момчетата от блока казват, че два часа нямало линейка как лъжат по новините не е еистина... на единадесетатта минута била пристигнала...как лъжат имаше полиция само...момичето е починало.\" \r\n \n\t\t\t\t\t\t", "date": "2018.04.03", "title": "Разкрития: Загиналото момиче в 96-то училище имало стари здравословни проблеми"}
{"url": "http://www.bnews.bg/article/239633-6_g_zatvor_poluchi_gerberskiyat_kmet_na_vidin_rumen_vidov_za_dlazhnostno_prisvoyavane", "text": "\n Окръжен съд - Монтана се произнесе по делото срещу бившия кмет на Видин Румен Видов след отвод на Видинския окръжен съд. Това каза за Радио „Фокус“ - Видин Милена Бранкова, председател на Окръжен съд – Монтана. Тя посочи, че обвинението е за длъжностно присвояване в особено големи размери, представляващо тежък случай, улеснен от престъпление по служба. \r\n\r\n „Обвинението е сложно като правна конструкция. Румен Видов е обвинен в това, че по времето, когато е бил кмет, не е изпълнил задълженията си по тогава действащия Закон за общинските бюджети и Закона за финансов контрол като не е извършил годишна инвентаризация на задълженията на Община Видин, за да установи какво има да взема и какво има да плаща. Обвинява се и за това, че не е организирал изпълнението на бюджета, както са му задълженията по Закона за местната администрация и местното самоуправление“, каза Милена Бранкова. \r\n\r\n Тя посочи, че бившият видински кмет е сключил договори с три охранителни фирми, собственик на които е едно лице, което почива в хода на делото. „По силата на тези спогодби фирмите на това лице са се сдобили с изпълнителен лист по облекчената процедура без да са установени точно вземанията им. Тези фирми са охранявали обекти във Видин, но за голяма част от договорите не е имало екземпляр в Общината. Имало е случаи, в които е плащано без да има охрана“, каза председателят на Окръжен съд - Монтана. Тя посочи, че в резултат са преведени над 4.8 млн. лв. към тези фирми. Сумата е огромна и по силата на нашето законодателство представлява длъжностно присвояване в особено големи размери. \r\n\r\n „За това престъпление законът предвижда от 10 до 20 години, но поради давност присъдата е намалена на шест години. Това е изискване на ЕС, когато се забави дело и то не по вина на самия извършител“, обясни Милена Бранкова. Присъдата е на първа инстанция, може да бъде обжалвана пред Софийския Апелативен съд, а впоследствие и пред Върховния съд. Присъдата е произнесена в петък, на 30 март. \r\n \n\t\t\t\t\t\t", "date": "2018.04.03", "title": "6 г. затвор получи герберският кмет на Видин Румен Видов за длъжностно присвояване"}
{"url": "http://www.bnews.bg/article/239634-dano_mis_silikon_viktoriya_petrova_trese_zadnik_i_tsitsi_v_chalga_klipove_foto_18", "text": "\n Силиконкта Виктория Петрова избухна в два чалга клипа само за седмица. Явно миската е решила да качи рейтинга си за предстоящия юбилеен конкурс с Мис Силикон на десетилетието. \r\n\r\n В нови клип на Ави Бенеди „Bailame Así“,  Виктория се появява само по боди, разкривайки щедро дупето и гърдите си си . За съжаление на феновете й обаче точно този кадър е цензуриран. \r\n\r\n Няколко дни след това във видеото към парчето на „Двойно влюбен\" на фолк фурията Яница, Виктория отново показва силиконовите си бомби, вживявайки се в ролята на прелъстителка. Тук не показва толкова плът, колкото в първия клип, но все пак остава твърде малко на мъжките фантазии. \r\n\r\n Със сигурност Виктория иска да поддържа имиджа си на лошо момиче и няма да спре да провокира негативните реакции на феновете си. \r\n\r\n Най-скандалната изцепка на миската беше кадър, на който тя щедро показва най-интимните си части от болнична стая. Тогава тръгна и слухът, че Вики е била принудена да направи аборт от богат женен бизнесмен. Тя обаче нито потвърди, нито отрече мълвата. \r\n\r\n Преди месец миската се раздели с дългогодишния си приятел, като го обвини, че я заплашва да я залее с киселина. Дали това е истина или поредния пиар трик остава мистерия, както не е ясна и причината за внезапната раздяла. Снимката вижте Т \r\n \n\t\t\t\t\t\t", "date": "2018.04.03", "title": "ДЪНО! Мис Силикон Виктория Петрова тресе задник и цици в чалга клипове (ФОТО 18+) "}
{"url": "http://www.bnews.bg/article/239629-posleden_kryasak_na_modata_prodavash_devstvenostta_si_za_finansov_prosperitet_snimki", "text": "\n В последно време продажбата на девствеността стана един вид средство за решаване на финансови проблеми. Така е разсъдила и 20-годишната Киара, чиято идея беше подкрепена от родителите. Киара отива да учи в Сидни от Пърт и самостоятелното оцеляване в големия град й се сторило трудно. Тя решила да намери лесен начин за печелене на пари, за да гарантира собственото си съществуване и да има възможност да помага на родителите си. \r\nАвстралийката поискала да продаде девствеността си на търг и използвала услугите на ескорт агенцията Cinderella Escorts. Минималната цена е 100 хил. евро. Киара обяснява своето решение със съмненията си относно намирането на един и същ човек, на който тя може да подари първия секс по любов. \r\n\"Парите от продажбата ще ми позволят да платя за образованието си, да се обзаведа с жилище - което е много важно за мен, а също и да стана напълно независима от родителите си. Искам и самата аз да им помогам на тях\", споделя Киара.  \r\nСпоред момичето, в съвременния свят е невъзможно да имаш доверие и да разчиташ на някого, а ако сте просто добър човек, тогава със сигурност ще ви огорчат. Освен това Киара се осмелява да разкаже на родителите си за намерението си да продаде девствеността си. \r\n\r\n \"Да, те са наясно, че ще продам девствеността си. Те не ме обезкуражиха, а напротив, казаха: \"По-добре е да спечелиш от това, отколкото да се отдадеш на някой мъж, който най-вероятно ще приключи с теб след първия секс\", казва Киара \r\nМомичето разчита, че търсенето към нея ще бъде голямо и също така заявява, че повечето жени биха се съгласили с нея и биха взели един милион, отколкото да спят с един мъж безплатно и да му дари просто така първия секс, предаде БЛИЦ. \r\n\r\n \r\n  \r\n \n\t\t\t\t\t\t", "date": "2018.04.03", "title": "Последен крясък на модата: Продаваш девствеността си за финансов просперитет!(СНИМКИ)"}
{"url": "http://www.bnews.bg/article/239619-temperaturite_se_pokachvat_kakvo_vreme_ni_ochakva_dnes", "text": "\n Днес ще бъде слънчево, след обяд над западните райони с висока облачност. Ще се появи слаб вятър от юг-югоизток, с който температурите ще започнат да се повишават, максималните ще бъдат между 16° и 21°, в София около 18°. Това сочи прогнозата на дежурния синоптик Христо Христов в сайта на НИМХ към БАН. Атмосферното налягане е по-високо от средното за април (945 hPa). \r\n\r\n През деня ще остане без съществена промяна. Над планините ще бъде предимно слънчево, след обяд над масивите в Западна България с висока облачност. Ще духа умерен, преди обяд по високите части до силен северозападен вятър, който по-късно през деня ще се ориентира от югозапад. Максималната температура на 1200 метра ще е около 11°, на 2000 метра - около 3°. \r\n\r\n Над Черноморието също ще бъде предимно слънчево. В сутрешните часове ще духа слаб северозападен вятър, който през деня ще се ориентира от юг-югоизток. Максималните температури ще са 10°-14°. Температурата на морската вода е 7-8°. Вълнението на морето ще бъде 1-2 бала. На 03.04.2018 слънцето ще изгрее в 07:06 часа и ще залезе в 19:55 часа. Продължителност на деня 12:49 часа. На 03.04.2018 луната ще изгрее в 23:05 часа и ще залезе в 08:58 часа. Осветеност на диска в 0h UT 93 %. Фаза на луната: след пълнолуние преди последна четвърт.  \r\n \n\t\t\t\t\t\t", "date": "2018.04.03", "title": "Температурите се покачват, какво време ни очаква днес?"}
{"url": "http://www.bnews.bg/article/239620-patreotite_prodali_balgarski_pasporti_za_28_000_000_evro_shokirasht_natisk_na_dans_da_prikriyat_politik_zam_ministar_i_visshi_chinovnitsi", "text": "\n Във Фейсбук акад. Петър Иванов публикува това разследване на Афера, което ви представяме по-долу, и призова главния прокурор да се намеси със следния коментар: \r\n\r\n \r\n\r\n   \r\n\r\n ПАТРЕОТИТЕ ПРОДАЛИ БЪЛГАРСКИ ПАСПОРТИ ЗА 28 000 000 € \r\nмарт 20, 2017 Торнадо БГ 0 Comment \r\nShare on FacebookTweet about this on TwitterShare on Google+Share on LinkedInEmail this to someone \r\nИзточник: Afera.bg \r\n\r\n В МАКЕДОНИЯ, АРЕСТУВАН – БРЪНКА ОТ ВЕРИГАТА ЗА ИЗДАВАНЕ НА УДОСТОВЕРЕНИЯ ЗА БЪЛГАРСКИ ПРОИЗХОД \r\n\r\n След като АФЕРА публикува разследванията си: \r\n\r\n ШОКИРАЩ НАТИСК НА ДАНС ВЪРХУ ПРАВОСЪДНО МИНИСТЕРСТВО, ЗА ДА „ОПРАВЯТ“ СТАТУТА НА СИРИЕЦ! ЗАМЕСЕНИ – ЗАМ-МИНИСТЪР И ТРИМА СЛУЖИТЕЛИ НА ДАНС! \r\n\r\n ТЪРГОВИЯТА С БЪЛГАРСКО ГРАЖДАНСТВО. В СХЕМАТА ПОЛИТИК, ДАНС, ВИСШИ ЧИНОВНИЦИ! КАК ЕКСШЕФ НА ДАНС ПУСКА ЛИЦЕ С ПРЕСТЪПЛЕНИЕ „ПОДБУДИТЕЛСТВО КЪМ НЕЗАКОННА ЕМИГРАЦИЯ“. ТАРИФАТА ОТ 550 ДО 1500 ЕВРО! НА ДЕН – ДО 200 КЛИЕНТИ. \r\n\r\n в редакцията на АФЕРА се получи материал, който публикуваме дословно, за да послужи на институциите, които разследват аферите с българското гражданство: \r\n\r\n „ПАТРИОТИТЕ“ ПРОДАЛИ БЪЛГАРСКИ ПАСПОРТИ ЗА 28 000 000 € \r\n\r\n Македонски медии изнесоха информация, че на 22.02.2017 е арестуван Лазар Младенов – председател на Български Културен Клуб Скопие /БККС/. За финансови нарушения, изразяващи се в недеклариране на големи суми, получени от издаване на Удостоверения за български произход – основния документ за получаване на българско гражданство от македонци. \r\n\r\n Сагата започва в началото на 2015. Тогава Меглена Кунева обявява конкурс за длъжността Председател на Държавната Агенциа за Българите в Чужбина /ДАБЧ/. От явилите се на конкурса седем кандидати, представителят на ВМРО – Борис Вангелов е класиран седми. Красимир Каракачанов, обаче, удря по масата и казва на Б. Борисов, че „трябва да назначите нашия човек, защото само ВМРО работи за българите в чужбина“. За да разполага със седемте гласа на ВМРО в Парламента Бойко се съгласява, и въпреки че Б. Вангелов е класиран последен, той е назначен за Председател на ДАБЧ. Този пост е много важен за ВМРО, защото според закона, ДАБЧ издава Удостоверението за български произход на основание данни от Български дружества в чужбина /такива като БККС на Лазар Младенов/ , че кандидатът за българско гражданство има възходящ родител по националност българин. \r\n\r\n И ЗАПОЧВА БИЗНЕСЪТ \r\n\r\n Лазар Младенов печата Удостоверения за български произход „на конвейр“. С тях македонците бягат в ДАБЧ откъдето вземат тяхното Удостоверение. С него бягат в Министерството на Правосъдието /МП/ и подават документи за българско гражданство. \r\n\r\n На обема и печалбите от този бизнес ще завиждат дори борсови играчи от Уол Стрийт. Всеки Божи ден в София пристигат по около 100 души от Македония и плащат средно по 700 Евро за услугата. За двете години 2015 и 2016, по данни от ДАБЧ, това са около 40 000 души, а в пари – около 28 000 000 /ДВАДЕСЕТ И ОСЕМ МИЛИОНА/ Евро !!! Суха пара, на ръка броена ! \r\n\r\n Уаууууу ! Няма работа, няма пот за тази пара. Само му казват „ти си българин“ /ако си е платил/ или „ти не си българин“ /ако не си е платил/. \r\n\r\n До тук всичко хубаво, обаче \r\n\r\n ЧАКРЪКА ЗАПОЧВА ДА СКЪРЦААААА !? \r\n\r\n Органът, който преценява дали кандидатът за българско гражданство отговаря на изискванията на закона е Съветът по Българско Гражданство /СБГ/ към Министерството на Правосъдието – колективен орган от 10 представители на различни ведомства. \r\n\r\n Та точно този Съвет /СБГ/ отказва гражданство на кандидатите от Македония! Защо? Защото Удостоверението от ДАБЧ не отговаря на изискванията на чл.15 от ЗБГ – не посочва данните на чието основание удостоверява, че кандидатът има възходящ родител, който е от българска националност. \r\n\r\n МАФИЯТА „ПАТРИОТИ“ Е ОБЗЕТА ОТ ПАНИКА И ЗЛОБА \r\n\r\n Пет пъти от трибуната на Парламента, депутати от ВМРО искат оставки на служители на МП и членове на Съвета по БГ, които им ПРЕЧАТ НА ДАЛАВЕРАТА. Следват открити заплахи, интриги и куп още агресия, характерна за надменните и самозабравили се депутати с гореща македонска, пардон – “ПАТРИОТИЧНА” КРЪВ. \r\n\r\n И така докато НЕУДОБНИТЕ са отстранени от Съвета по БГ и от Министерството, набедени в дисциплинарни нарушения – изразяващи се в случая в стриктно ПРИЛАГАНЕ на ЗАКОНА, но … ПРЕЧАТ НА МАФИЯТА ПАТРИОТИ ДА ПРОДАВА БЪЛГАРСКИ ПАСПОРТИ!!! \r\n\r\n За каузата са вербувани лично Министърът на Правосъдието Екатерина Захариева, която отваря широко вратите на Министерството за частниците, които търгуват с български паспорти, сред тях депутати и евродепутати. \r\n\r\n Зам. министърката Вергиния Мичева – Русева, която буквално се превръща в СЛУГА на МАФИЯТА ПАТРИОТИ, като някаква ПОДКАНВАЧКА пред таверна, тя с часове „виси“ пред входа на Министерството и се тюфка защо намалява опашката с кандидати за български паспорти. \r\n\r\n Шефката на Правна Дирекция Стефана Караславова, която с действията и бездействията си по делата на Министерството В СЪДА, ОБСЛУЖВА интересите НЕ на Държавата и Министерството, а интересите на ТЪРГОВЦИТЕ НА БЪЛГАРСКИ ПАСПОРТИ. \r\n\r\n Така МАФИЯТА ПАТРИОТИ овладява най-важните органи и институции, които дават гражданство – Съвета по гражданство, МП и ДАБЧ. Абе нещо като ВЗЕМАНЕ НА КОНЦЕСИЯ ПРЕДОСТАВЯНЕТО НА БЪЛГАРСКИ ПАСПОРТИ. И МАШИНАТА ЗА ПАРИ започва да върти на пълни обороти… \r\n\r\n Да, ама, както казва народа – много хубаво не е на хубаво! И става \r\n\r\n БОЙ ЗА ПЕЧАЛБАТА \r\n\r\n ПАСПОРТНАТА МАФИЯ има йерархична структура: \r\n\r\n Най-долу са ДРЕБНИТЕ ТЪРГОВЦИ – обикновено са македонци с българско гражданство, живеещи в Македония. Те са хората, които набират клиенти за БГ гражданство. Обикалят села и градове, мотивират хората за български паспорт срещу 700€ и докарват в София по 15-20 души с микробус или с 3-4 леки коли. \r\n\r\n Следващото стъпало са ЕДРИТЕ ТЪРГОВЦИ – те са 2 фирми с официален предмет на дейност „административни услуги, преводи и легализации на документи“. Едната фирма е на Петър Колев /с офис в Търговския Дом срещу Съдебната Палата/, а другата на Ванчо Янакиевски – в хотел „РИЛА“. Когато стигнат до тях, кандидатите плащат и тогава им се издават заветните удостоверения от Лазар Младенов, че са българи. \r\n\r\n Следват МЕНИДЖЪРИТЕ на търговията с БГ паспорти, т.н. двете десни ръце на Каракачанов – РОСЕН ИВАНОВ, бивш Председател на ДАБЧ /2011-2013/ и ХРИСТО ХРИСТОВ – от Шесто Управление на Държавна Сигурност, водещ офицер на Каракачанов като агент „Иван“ на ДС. Това са хората, които организират и контролират целия процес, движението и разпределението на парите и кореспондират с държавните институции, които изпълняват поръчките им. \r\n\r\n И накрая, на върха на пирамидата, Негово Патриотично Величество, Шефът, както го наричат – К.КАРАКАЧАНОВ ! Всички политици в България знаят, че този бизнес е негов, и то не само от 2, а от 12 години насам. Никой не се интересува, обаче, това е законно ли става или не. Защото ТОВА СА ПРАВИЛАТА НА ЗАДКУЛИСИЕТО И НА ВЛАСТТА – ВСЕКИ СИ КРАДЕ В НЕГОВАТА МЕРИЯ И НЕ СЕ ИНТЕРЕСУВА ОТ ДРУГИЯ ДО НЕГО. Всичко е разпределено отдавна ! \r\n\r\n Само през последната година са образувани няколко наказателни производства срещу хора на Каракачанов. При това с перфектни доказателства. Все още обаче, институциите си „топкат топката“ и … нищо, поне за сега. \r\n\r\n Какво да им се случи, след като над него са опънали чадър големите партии, защото утре може да се наложи да правят коалиция с него… Всичко е сметки и пари – точно обратното на речите и биенето в гърдите по време на предизборните кампании. \r\n\r\n ДОБРЕ, ЧЕ БАНДИТИТЕ СЕ ИЗБИВАТ ПО МЕЖДУ СИ, ДОКАТО РАЗДЕЛЯТ ПЛЯЧКАТА. \r\n\r\n Така се връщаме в началото – ареста на Лазар Младенов. Той влиза в конфликт с Каракачанов през октомври 2016. Тогава МЕНИДЖЪРИТЕ Росен Иванов и Христо Христов провеждат с него среща в Петрич и му казват, че всички пари трябва да минават през техните ръце и те да ги разпределят. Лазар Младенов не се съгласява и им казва, че няма да работи по-вече с тях и ще отиде при ГЕРБ… \r\n\r\n Другият от ЕДРИТЕ ТЪРГОВЦИ – Петър Колев също има проблеми. Обвинен е, че укрива оборот. Вероятно затова, зад гърба на Каракачанов, той се хваща с Марешки, завежда го в Македония да му урежда бизнес и му обещава да му осигури от там 10 000 ГЛАСА ЗА ПРЕДСТОЯЩИТЕ ИЗБОРИ. \r\n\r\n Колегата му Ванчо Янакиевски вероятно също ще се сблъска скоро с Капо ди Тути Капи /К.К./ защото се разбра, че продава Удостоверения за български произход по 2000 € и не вкарва тези пари в касичката на паспортната мафия. \r\n\r\n Разбра се също, че групата е тясно специализирана и в търговията с фалшиви документи, но не остана време да разследваме този ресор на паспортната мафия. \r\n\r\n Изводът от разследването, обаче показва недвусмислено, че ареста на Лазар Младенов съвсем не е случаен, а най-вероятно е резултат на вътрешно мафиотски борби. \r\n\r\n ЯВНО ТОВА Е ВЪЗМЕЗДИЕТО. \r\n\r\n ЗАЩОТО ЗА ТЕЗИ БАНДИТИ, В БЪЛГАРИЯ, НЯМА НИТО ЗАКОНИ, НИТО ПРОКУРАТУРА, НИТО СЪД! \r\n\r\n ЗАСТРАШЕН СЛУЖИТЕЛ НА ДИРЕКЦИЯ “БЪЛГАРСКО ГРАЖДАНСТВО” \r\n\r\n   \r\n \n\t\t\t\t\t\t", "date": "2018.04.03", "title": "\"Патреотите\" продали български паспорти за 28 000 000 евро! Шокиращ натиск на ДАНС да прикрият политик, зам.-министър и висши чиновници!"}
{"url": "http://www.bnews.bg/article/239624-uzhasna_tragediya_17_godishno_momiche_pochina_v_stolichno_uchilishte", "text": "\n Ужасна трагедия потресе страната: 17-годишно момиче почина внезапно на 2 април вечерта в София! Нещастният случай станал около 19:00 часа в столичното 96-то училище \"Лев Толстой\" в ж.к. \"Люлин\". \r\nПо предварително информация, на ученичката ѝ прилошало и тя припаднала. На място пристигнал екип на Спешна помощ и полицията. Дошлите на място парамедици само са констатирали смъртта на момичето. По първоначални данни става дума за нещастен случай, няма следи от насилие, потвърдиха за \"По света и у нас\" от СДВР. \r\n\r\n От \"Спешна помощ\" потвърдиха пред БЛИЦ за трагичния инцидент с ученичка тази вечер в столицата. Починалото момиче е на 17 години. Тя е припаднала в двора на 96-то училище в столичния квартал \"Люлин\", след което е била извикана \"Спешна помощ\". \r\n\r\n В сигнала си до БЛИЦ свидетели на трагичния инцидент твърдят, че учениците и приятелите на момичето са били в шок и са обвинили лекарите в закъснение. Заради това се е стигнало до напрежение и се е наложило на място да пристигнат патрулки. Ето какво съобщи пред БЛИЦ говорителката на \"Бърза помощ\" Катя Сунгарска: \"В 20.09 часа получаваме сигнал за припаднало 17-годишно момиче в 96-то училище в \"Люлин\". \r\n\r\n  В 20. 20 колата ни е била на мястото на инцидента, на 11-та минута сме били там, лекарите ни са взели разстоянието от централата на \"Спешна помощ\" на \"Сточна гара\" до \"Люлин\" с максимална скорост, екипът ни е реагирал веднага на обаждането.  \r\n\r\n За съжаление при пристигане на място, е установено, че момичето е намерено починало на двора. Веднага нашият екип се е свързал с координатор по централа, за да повика полиция. Напълно разбираме, че при такъв злощастен инцидент понякога и минутата изглежда час, разбирам цялото притеснение и на родителите, и на съучениците, защото това изключително тежка трагедия. Със съчувствие и прискърбие говорим за това, но в случая нашият екип не е могъл да направи нищо\", заяви Катя Сунгарска.  \r\n\r\n Тя разкри още за последвало развитие на трагедията.  \"Случаят има развитие. В 21. 03 часа ни се обаждат за тежка нервна криза на майката на момичето, веднага тръгва линейка, в след 12 минути сме били на адреса. Пред училището вече са били събрани приятели, съученици и близки на момичето. Те са започнали да ритат линейката, да блъскат по нея, добре че е имало полицаи, които да помогнат на лекарите. Така линейката, която е отивала да помогне на майката, не е могла да стигне до нея и да помогне.\" \r\n\r\n Би Нюз обаче откри коментар на очевидец във Фейсбук, ето какво пише М.Т.: \r\n\r\n \r\n\r\n Източници на БЛИЦ разкриха още, че по всяка вероятност до смъртта на момичето се е стигнало, след като тя си е глътнала езика и е започнала да се задушава. Тя е била в двора на училището със свои приятели и по нищо не предвещавало, че ще се случи такава трагедия.  \r\n\r\n Един от охранителите в училището разказа, че детето припаднало на двора на училището около 19:30 – 19:45 часа. \r\n\r\n „Пред очите ми момичето издъхна в ръцете на майка си – добави охранителят. – Докато излезем с колегата за да видим какво става, разбрах, че деца, които са били с момичето, са се обаждали на няколко пъти за линейка. Дори когато вече бях навън ги чух, че пак се обадиха да питат какво става и защо линейката се бави“. \r\n\r\n Малко след 21:00 часа на мястото на трагедията е пристигнала и втора линейка за майката. \r\n\r\n Коментарите във Фейсбук по темата за разнопосочни, от съчувствие, до решаване на казуса. Каква е истината обаче остава да кажат само лекарите. \r\n\r\n Близки и напознати изказват съболезнования на семейството за трагичния инцидент. \r\n\r\n \r\n\r\n \r\n  \r\n \n\t\t\t\t\t\t", "date": "2018.04.03", "title": "Ужасна трагедия: 17-годишно момиче почина в столично училище!"}
{"url": "http://www.bnews.bg/article/239622-porochna_praktika_mvr_shefat_da_podade_ostavka_letishte_sofiya_pak_e_ostaveno_na_samoobsluzhvane", "text": "\n Седмица след скандала с допуснати в България хора, които не са минали задължителната паспортна проверка, от МВР проверяват нов подобен случай. \r\n\r\n В профила си във Фейсбук Георг Тупарев публикува информация, че част от пътниците на полет от Амстердам до София, изпълняван от авиокомпания \"България ер\" на 27 март, са били допуснати на територията на страната без задължителните гранична и паспортна проверка, съобщиха медии. \r\n\r\n След като няколко души преминали гишетата на терминал 2 на столичното летище се появили двама полицаи. Единия от тях обяснил, че полетът не бил обявен за кацнал. \r\n\r\n Тупарев пише още, че на излизане от аерогарата е искал да предупреди митническите служители за проблема, но вратата към тяхната стая била заключена, а вътре нямало никой. \r\n\r\n Днес министърът на вътрешните работи Валентин Радев заяви, че случаят му е докладван. Той добави, че случаят се проверява, но изрази съмнение дали нещата стоят така, както са описани от Георг Тупарев. \r\n\r\n Ето какво разказва той: \r\n\r\n \r\n\r\n \r\n\r\n \r\n\r\n Това става точно седмица след скандала с полета от Париж, след който тотално блезгласната буква в кабинета Борисов-3 -  вътрешният министър Валентин Радев се оказа, че знаел и за други такива случаи, назначи проверка, както обикновено се прави за прах в очите на обществеността, а после  започнаха дисциплинарки срещу общо 13 души от \"Гранична полиция\", сред тях е началникът на \"Гранична полиция\" - Аерогари в страната комисар Милен Пенев \r\n\r\n След скандала БСП поиска оставката на вътрешния министър Валентин Радев заради непроверените пътници на Летище „София“. \r\n\r\n \r\n \n\t\t\t\t\t\t", "date": "2018.04.03", "title": "Порочна практика: МВР шефът да подаде оставка, Летище София пак е оставено на самообслужване!"}
{"url": "http://www.bnews.bg/article/239626-sbadnata_prognoza_na_bi_nyuz_otlyuspeniyat_lukarski_i_wc_vitseto_pravyat_koalitsiya_za_evroizborite", "text": "\n Лидерът на СДС Божидар Лукарски, който е буквално на дни от изгонването си от партията продължава да разказва за бъдещето на партия, но в отровно партньорство не с кого да е, а с тоалетния министър. \r\n\r\n Признанието той направи по БТВ, с обяснението, че курсът на СДС трябва да е към консервативно патриотичната линия, а с НФСБ имали много допирни точки. Двете партии вече делят мястото в емблематичната сграда на „Раковски” 134. \r\n„На последния изпълнителен съвет на партията аз дадох ясен знак, че курсът на СДС трябва да е към тази линия, която се покрива от НФСБ и Патриотите. Допирни точки са отношението ни към истанбулската конвенция, позициите ни спрямо руския патриарх, доста са нещата”, каза Лукарски. \r\nТой е категоричен, че за обединение с НФСБ може да се говори след 17 април, когато този разговор ще се води на партийно ниво по време на националния съвет на партията. По думите на Лукарски идеята му е подкрепена от по-големите регионални организации на СДС. \r\n\r\n Да припомним обаче, че на същата дата ще бъде поисканата оставката му.   \r\n\r\n Това заяви в средата на март Николай Александров, областен председател на СДС-Стара Загора, цитиран от БНР. Решението е взето на съвещание на партийните структури от Югоизточна България, което се проведе в областния град.  \r\n\r\n Хората по места не са доволни от изолацията на партията от останалите десни формации и от липсата на активна политика спрямо правителството и яснота за бъдещето на СДС. Лукарски води никаква политика, обобщи неговият заместник и бивш лидер на сините  Емил Кабаиванов. Той и колегата му Румен Христов са в преговорна група, която трябва да обиколи сините структури и да проучи нагласите за членовете на СДС за партньори в дясно и възможни коалиции.  \r\n\r\n На въпрос кой ще води коалицията между НФСБ и СДС Лукарски каза, че е много рано. „С Валери Симеонов имаме много добър личен контакт, но тези теми не сме ги обсъждали”, коментира Лукарски.  \r\n\r\n И призна, че прават достлука точно за евроизборите - били добър хоризонт, към който да се стреми една бъдеща коалиция.  \r\n\r\n Припомняме, че Би Нюз първи прогнозира зараждащата се пъклена любов  . Усещайки, че коалицията \"Обединени патриоти\" вече няма никакъв шанс при нови парламентарни избори, същият е започнал преговори за нова коалиция с провалилия се Реформаторски блок.  \r\n \n\t\t\t\t\t\t", "date": "2018.04.03", "title": "Сбъдната прогноза на Би Нюз: Отлюспеният Лукарски и WC вицето правят коалиция за евроизборите!"}
{"url": "http://www.bnews.bg/article/239640-barekov_izrigna_vsepriznati_ot_narodetsa_podlogi_lizachi_lapachi_i_prodazhnitsi_tragnaha_da_se_prenarezhdat_koy_shte_e_parvi_na_opashkata_na_bay_hoy", "text": "\n Новият политически проект, който се задава на хоризонта и за който  , предизвика остър коментар от евродепутата Николай Бареков, който обясни как ще стане пренареждането на политредиците: \r\n\r\n *Публикуваме без редакторска намеса. \r\n\r\n \"Вместо Презареждане - ще получите Пренареждане. Тръгнаха да се пренареждат кой ще е първи на опашката на Бай Хой. Лукарски и Симеонов vs. Сидеров и Каракачанов. Не изпускайте от лотарията и доказания Гном с Пинокио. Всепризнати от народеца подлоги, лизачи, лапачи и продажници. Един със златен среден пръст, друг с език, трети с устни. КОЙ ще е най-близо на позиция до скротума на ХОЙ? Горкото ДПС...пак го изтикаха в задните редици. Ама, ако не става отпред ....има и отзад. Така де, през задния вход, имам предвид.\" \r\n \n\t\t\t\t\t\t", "date": "2018.04.03", "title": "БАРЕКОВ ИЗРИГНА: Всепризнати от народеца подлоги, лизачи, лапачи и продажници тръгнаха да се пренареждат кой ще е първи на опашката на Бай Хой!"}
{"url": "http://www.bnews.bg/article/239630-prokuraturata_iska_postoyanen_arest_za_sapruga_ubil_zhestoko_zhena_si_v_s_kosovo_grozi_go_dozhivoten_zatvor_bez_zamyana", "text": "\n Под наблюдението на Окръжна прокуратура – Кюстендил е започнало досъдебно производство за умишлено убийство, извършено на31.03.2018 г. в с. Косово, общ. Трекляно. \r\n\r\n В качеството на обвиняем е бил привлечен Н. Найденов (на 63 години) за престъпление по чл. 115 от Наказателния кодекс. \r\n\r\n Пострадалата е съпруга на обвиняемия, като двамата са били във влошени отношения от дълги години. \r\n\r\n Към настоящия момент по делото са събрани многобройни убедителни доказателства за авторството на престъпното деяние, извършено с особена жестокост. Сред тях са протоколи за обиск, претърсване и изземване, експертни справки, показания на свидетели, обяснения на обвиняемия. \r\n\r\n За това престъпление законът предвижда наказание „лишаване от свобода” за срок от петнадесет до двадесет години, доживотен затвор или доживотен затвор без замяна. \r\n\r\n С постановление на прокурор в Окръжна прокуратура – Кюстендил Найденов е бил задържан за срок до 72 часа. \r\n\r\n Днес, 03.04.2018 г., предстои съдът да разгледа искането на държавното обвинение за вземане на мярка за неотклонение „задържане под стража“ спрямо обвиняемия. \r\n \n\t\t\t\t\t\t", "date": "2018.04.03", "title": "Прокуратурата иска постоянен арест за съпруга, убил жестоко жена си  в с. Косово, грози го доживотен затвор без замяна"}
{"url": "http://www.bnews.bg/article/239621-borislav_tsekov_prognozira_shte_se_stigne_do_vaorazheni_sblasatsi_mezhdu_sarbi_i_albantsi", "text": "\n Процесът на помирение между сърби и албанци под ръководството на ЕС не доведе до никакви резултати. Конфликтът отново се разрази, когато бе извършена очевидна провокация от албанския спецназ в Косовска Митровица срещу Марко Джурич, директор на канцеларията за Косово и Метохия в сръбското правителство... Показателно е, че косовският спецназ, който арестува Марко Джурич, е пристигнал в Косовска Митровица, съпроводен от две коли на мисията EULEX на ЕС... \r\n\r\n Нещо повече, „показателно“ бе убит един от лидерите на косовските сърби, Оливер Иванович. Следователите от Прищина по случая с гръмкото политическо убийство се задоволиха само с формулировката „не са намерени улики“... В Западните Балкани се наблюдава съвпадение на американските и албански интереси. Повече от очевидно е, че албанците са „троянския кон“ на САЩ в нашия регион. Вашингтон умело разиграва стремежа на Тирана да обедини всички „албански земи“. От своя страна, сърбите придвижват свои танкове към границата с Косово. \r\n\r\n На 20 април тежката сръбска военна техника ще бъде на позиция. На същия ден десетте сръбски общини в Косово и Метохия се сливат в държавна структура. Ако Прищина се опита да им попречи, то е много вероятно да се стигне до въоръжени сблъсъци. \r\n\r\n Борислав Цеков, Фейсбук \r\n \n\t\t\t\t\t\t", "date": "2018.04.03", "title": "Борислав Цеков прогнозира: Ще се стигне до въоръжени сблъсъци между сърби и албанци!"}
{"url": "http://www.bnews.bg/article/239625-dnes_e_veliki_vtornik_vizhte_kakav_e_obichayat", "text": "\n Велики вторник църквата избира за поука през последната седмица преди Възкресение Христово. Тя е наречена Страстна седмица, тъй като на славянски думата \"страст\" означава страдание. Затова седмицата е посветена на възпоменанията на последните дни от земния живот на Исус Христос - на неговите страдания, кръстна смърт и погребение. В богослуженията през Страстната седмица постепенно се възпроизвежда историята на страданията на Спасителя, както и на неговите последни Божествени наставления. Цялото съдържание на богослужебните последования е насочено към това, с четения и песнопения християните да се приближат към Христос, да станат способни духовно да съзерцават тайнството на изкуплението, за чието възпоменание се готвят. \r\n\r\n В нощта срещу Велики вторник Господ Иисус Христос бил във Витания и сутринта дошъл в Йерусалимския храм, където поучавал народа. Първосвещениците и старейшините, като слушали Неговите притчи, разбирали, че Той говори за тях, искали да го заловят, но и се бояли да Го нападнат открито, защото хората Го почитали като Пророк. Според църковния канон денят е отреден за смирение. Във Велики вторник на Страстната седмица в църквата се чете освен притчата за талантите, и тази за десетте девици. В тази притча се говори за пет мъдри и пет неразумни девици. Мъдрите имали чисти светилници и свещен елей, а неразумните - само чисти светилници. Светилниците в тази притча символизират телата, а маслото (елей) - милостта. На гръцки език \"милост\" се произнася \"елеос\".  \r\n\r\n Притчата за десетте девици, която Христос разказал на вярващи, за да им покаже, че трябва винаги да са готови да срещнат Небесния Жених с целомъдрие, милостиня и готовност да вършим и други добри дела, чийто символ е елеят, който си приготвили мъдрите девици. Според еврейския обичай десет девойки с фенери с ръце трябвало да осветяват пътя, по който младоженецът щял да отиде до своя дом. За да свети фенерът и да не угасне пламъкът, в него трябвало да има достатъчно масло. Затова девойките били длъжни да приготвят съдинки с елей и от време на време да поливат във фенера, за да не угасне. Половината от героините в притчата предвидливо и далновидно се запасили с необходимия елей. Но останалите постъпили неразумно и лекомислено и не се подготвили. Когато дошъл моментът да съпроводят заедно с другарките си младоженеца, техните фенери угаснали. На тях не им оставала нищо друго, освен да изтичат при търговците за масло. \r\n\r\n Когато пристигнали в дома му, фенерите им отново светели ярко, но вече не за младоженеца. Празникът бил в разгара си, но вратата останала затворена за тях. На молбите им да отворят вратата, младоженецът, който ги чул им отвърнал: \"Кои сте вие? Аз не ви познавам.\" Смисълът на тази притча е да живеем в съгласие и мир с хората, с природата, със самите себе си и с Бога, да бъдем духовно действени и будни, отговорни и прозорливи, следвайки пътя на християнските ценности. \r\n\r\n На празничната утреня освещаването на църквата се усилва от запалването на свещите и елея, когато се пеят псалмите за многото милости Божии към избрания народ и много пъти се повтаря: \"да бъде милостта Му вечна, алилуя!\" На този ден по стар обичай девойките извършват ритуално носене на \"мълчана вода\". По целия път от извора до дома, те не бива да проговарят. Вярва се, че така водата запазва чистотата и светостта си, придобива пречистваща сила и лековита способност. \r\n  \r\n \n\t\t\t\t\t\t", "date": "2018.04.03", "title": "Днес е Велики вторник! Вижте какъв е обичаят!"}
{"url": "http://www.bnews.bg/article/239631-taynite_na_semeystvo_skripal_i_misterioznata_bankova_smetka_na_yuliya", "text": "\n Юлия Скрипал е отровена с химическото вещество „Новичок“ само дни след като е получила достъп до тайна банкова сметка с 150 000 британски паунда. Парите били на брат ѝ Александър, който починал миналата година при мистериозни обстоятелства в Санкт Петербург, съобщава „Дейли Мейл“. Юлия получила правото да се разпорежда с парите през февруари от баща си – бившият агент Сергей Скрипал, с когото двамата заедно бяха отровени с новичок в Солзбъри на 4 март. \r\n\r\n Парите, които сега са в неизвестна руска банка, били от продажбата на къщата, която Александър Скрипал притежавал заедно с бившата си жена Наталия. Наталия, която сега е омъжена за треньор по тенис от Уелс, продала къщата и дала половината от сумата на бившия си съпруг.  Тайната банкова сметка била открита от племенницата на шпионина от ГРУ – 45-годишната Виктория Скрипал, която тази седмица се опитва да се срещне с Юлия в болницата в Солзбъри. Британските власти подготвят виза за Виктория, за да може да посети Юлия. Тя ще бъде първият член на семейството, който ще може да види Юлия и Сергей Скрипал, който още е в кома, пише БЛИЦ. \r\n\r\n  „Единственото нещо, което разбрах от нашите дипломати е, че Юлия е отворила очи, може да яде, да пие и дори е казала няколко думи“, разказва Виктория. За парите тя коментира: „Все още никой не знае. В края на февруари Юлия получи генерално пълномощно от баща си Сергей, за да получи собственост върху тайна банкова сметка, която принадлежала на покойния ѝ брат Александър. След развода жена му Наталия му плати 200 000 щатски долара и той запази парите. Сега те са в руска банка“. \r\nВиктория отново разказа за подозрителния мистериозен приятел на Юлия, за когото тя смятала да се омъжи. „Мисля, че е странен човек. Посетихме Юлия веднъж през 2013 година. Тя живееше с него в апартамента на баща си в Москва. Той дори не излезе от стаята да каже „здравей“. Този мъж е като фантом“. Когато Юлия била отровена, той не казал абсолютно нищо.   Има спекулации, че самоличността му се крие умишлено. \r\n  \r\n \n\t\t\t\t\t\t", "date": "2018.04.03", "title": "Тайните на семейство Скрипал и мистериозната банкова сметка на Юлия"}
{"url": "http://www.bnews.bg/article/239628-dimitar_bayraktarov_balgarskite_pensioneri_poddarzhat_stabilnostta_na_darzhavata_chrez_bednostta_si", "text": "\n \r\nЖурналистът Димитър Байрактаров разкри чрез фейсбук профила си кой и за чия сметка поддържа стабилността на държавата! \r\n\r\n Байрактаров за пореден път отправя аргументирани упреци към омбудсмана Мая Манолова, която се занимава с всичко друго, но не и с проблемите за повишаване на доходите. Публикуваме без редакторска намеса поста му: \r\n\r\n \"Българските пенсионери поддържат стабилността да държавата чрез бедността си, а омбудсманът гузно мълчи. Вероятно много пъти сте се питали откъде Бойко вади като вълшебник поредните милиони, за да потуши поредния назряващ протест?  И така скъпи, приятели, Сребърният фонд е създаден през 2007 г. Парите, които са събрани в него се държаха до 2017 г. на безлихвен депозит в БНБ. \r\n\r\n Към днешна дата тези пари са около три милиарда лева. По-интересното е, че в закона са предвидени различни форми за реализиране на доходност. През 2015 г. зададох конкретен въпрос на Борисов по време на парламентарен блиц контрол. Отговорът беше повече от смайващ.  През последните години непрекъснато слушате Борисов и министрите му да се хвалят за милиарди преизпълнен бюджет. \r\n\r\n Никога обаче не се е стигало до актуализация на държавния бюджет през последните години. По този начин българските пенсионери са ощетени вече с няколко милиарда лева само от 2010 г. до сега. Но най- интересно е гробното мълчание на ОМБУДСМАНА по този въпрос. За съжаление контрол как се ползват парите особено през годината почти няма.  \r\n\r\n Нямаше омбудсмана да прави брифинги, на които да ни обяснява колко било хубаво да фалираме, а щяха да водят битка за повишаване на доходите и пенсиите на хората, които изградиха България, а днешните я разграбват. \r\n \n\t\t\t\t\t\t", "date": "2018.04.03", "title": "Димитър Байрактаров: Българските пенсионери поддържат стабилността на държавата чрез бедността си!"}
{"url": "http://www.bnews.bg/article/239627-klyukarkata_v_skandalno_porno_snimki_18", "text": "\n Поредна холивудска актриса стана жертва на хакери, чиято цел е подробностите за интимния живот на звездите. Този път в интернет се появиха снимки от личния архив на Лейтън Мийстър. Тя е позната на световната аудитория благодарение на сериала \"Клюкарката\", където играе една от основните роли. На кадрите тя е заснета в провокативни поза. Както отбелязват потребителите на социални мрежи, тук няма нищо общо с еротиката. \r\n\r\n Актрисата все още не е коментирала ситуацията. Също така не е известно и за реакцията на съпруга й Адам Броуди. Ако това не е неговата \"фотографска работа\", в отношенията на двойката могат да възникнат сериозни проблеми.  \r\n  \r\n \n\t\t\t\t\t\t", "date": "2018.04.03", "title": "Клюкарката в скандално порно! (СНИМКИ 18+)"}
{"url": "http://www.bnews.bg/article/239618-naglo_zaplahi_i_rugatni_sreshtu_kevorkyan_sled_dopiskata_ostavete_kiril_chuyte_erdogan_snimka", "text": "\n По-долу ще прочетете, как двама турци ме ругаят и заплашват. \r\n\r\n Получих въпросните любезности след дописката ми „Оставете Кирил, чуйте Ердоган“. \r\n\r\n Ей, пишлигари, намерили сте кого да плашите. \r\n\r\n Можете да плашите само гаргите – турските гарги. \r\n\r\n Реших да ви покажа тия дуращини, а вие сами ще си направите изводите. \r\n\r\n Какви хора са това – това е единствено интересното. \r\n\r\n За единия от тях – ОРХАН – няма никакви данни – освен, че често се снима на фона на турското знаме. Патриот-ефенди. \r\n\r\n Пратил ми е снимка на чаша с образа на Ататюрк. Ясно, нали. \r\n\r\n Другият – Т. Мехмет е – от Русе. По-храбро ефенди. \r\n\r\n Вчера той е повторил съобщението си – вече гарнирано с турското знаме. \r\n\r\n Какви са тия хора, какъв е „профилът“/фасонът им. \r\n\r\n Каква отрова е проникнала в празните им глави, за да пишат подобни мерзости? \r\n\r\n Защо се напъват толкова да бранят Султана си? \r\n\r\n Проблемът не е, че двама малоумници мърсуват във Фейсбук. \r\n\r\n Проблемът е, че не знаем, колко хора – тук! – са толкова активни поклонници на Ердоган. \r\n\r\n През 90-те години на миналия век криво-ляво избягнахме Косовизацията на България. \r\n\r\n Представете си обаче, перушан като Юзеиров да се беше промъкнал някак и да беше оглавил ДПС. \r\n\r\n Или някакъв като Местан, който сега патетично носи яйцата на Ердоган. \r\n\r\n Жална ни майка. \r\n\r\n Разбирате, че темата ми не са тия двамата никаквици – колкото и злобни да са и каквато и мръсотия да излъчват. \r\n\r\n По-важното е, какво се случва с хората от тяхната общност? \r\n\r\n Когато Ердоган престане да се изразява поетично и мине към преки действия – как ще се почувстват те? \r\n\r\n И дали няма да се превърнат в авангарда на Ордата, която ще тръгне към бленуваното Кърджали? \r\n\r\n Какво мислят изобщо за занесиите на Султана? \r\n\r\n Не знам. \r\n\r\n По-страшното е, че никой не се наема да даде отговора. \r\n\r\n ------------------------------------------------------------------------------------------- \r\n\r\n Кеворк Кеворкян, Фейсбук \r\n\r\n \r\n \n\t\t\t\t\t\t", "date": "2018.04.03", "title": "Нагло: Заплахи и ругатни срещу Кеворкян след дописката \"Оставете Кирил, чуйте Ердоган\" (СНИМКА)"}
