{"url": "http://www.bnews.bg/article/249352-bsp_legalizirat_plashtaneto_za_zdrave", "text": "\n \"Втория модел е изключително административно натоварен и на практика легализира доплащането, а това не е по вкуса на българските граждани, заяви Георги Михайлов от БСП по време на дискусията, на която МЗ представи идеите си за реформа в здравноосигурителния модел.  \r\n\r\n Той подчерта, че това ще създаде много проблеми и ще предизвика съпротива сред хората. Според него има сериозно разрастване на болничната помощ. Михайлов даде и оценка на първия модел на здравоопазване като заяви, че той практически не е реалистичен. \r\n\r\n По думите му при този процент от доходи на хората, едва ли ще има застрахователна компания, която да се съгласи да покрива всички параметри на болничната помощ. \r\n\r\n Михайлов подчерта, че дискусията е закъсняла, тъй като въпросите за промяната на здравната системата са поставени още преди година и половина, предаде Канал 3. \r\n\r\n Той напомни, че преди 10 години при 8 млн. граждани е имало над 1 млн. хоспитализирани, а при 7 мнл. граждани сега има над 3 млн. болни. \r\n\r\n   \r\n \n\t\t\t\t\t\t", "date": "2018.09.26", "title": "БСП: Легализират плащането за здраве!"}
{"url": "http://www.bnews.bg/article/249350-balgariya_stana_deveta_na_svetovnoto_po_voleybol", "text": "\n България завърши на девето място в крайното класиране на световното първенство по волейбол за мъже. Това стана ясно след публикуване на подреждането от страна на Международната федерация (ФИВБ). \r\n\r\n Отборите, които останаха на втора позиция в групите от втория кръг на шампионата, но не се класираха за финалната шестица, заемат седмо място. Това са Белгия и Канада. Тимовете, завършили на трето място в групите от втората фаза заемат девето място в крайното класиране. Това са България, Франция, Холандия и Словения. \r\n\r\n Днес започнаха мачовете от финалната шестица в Торино. В едната попаднаха световният шампион Полша, домакинът Италия и Сърбия. \r\n\r\n В другата са фаворитът САЩ, олимпийският шампион Бразилия и победителят от Лигата на нациите - Русия. \r\n \n\t\t\t\t\t\t", "date": "2018.09.26", "title": "България стана девета на Световното по волейбол"}
{"url": "http://www.bnews.bg/article/249346-maykata_na_niki_shtastliva_che_se_e_otarvala_ot_sanya_no_pazi_v_tayna_novata_mu_vrazka", "text": "\n Даяна Ханджиева и Ники Илиев са дали обет за мълчание да не говорят за връзката  си, докато не мине определено време от развода на режисьора със Саня Борисова, твърди „Галерия“.  \r\nАктрисата от „Скъпи наследници“ не искала да бъде спрягана из светските хроники като мъжемелачка. На същото мнение  била и майката на Ники Илиев,  която била доволна, че най-после синът й се освободил от примката на брака си със Саня. Кадурина изисквала дискретност най-вече от своята племенница Лора Кадурина, която сватосала Ники и Дая. \r\nДвамата се гаджосали по време на екскурзия до Барселона и въпреки, че тогава Дая била гадже на оператор в „Скъпи наследници“, малко по-късно си изгубила ума по Ники. \r\nЗасега не се знае кога ще бъде вдигнато ембаргото върху тайната любов между Илиев и Ханджиева, Не се знае и дали тази полунелегалност на битието допада на Даяна. \r\n \n\t\t\t\t\t\t", "date": "2018.09.26", "title": "Майката на Ники щастлива, че се е отървала от Саня, но пази в тайна новата му връзка"}
{"url": "http://www.bnews.bg/article/249351-otlagat_izdirvaneto_na_izcheznalite_ribari_kray_nos_emine", "text": "\n Лошото време отложи издирването на изчезналите рибари край нос Емине. \r\n\r\n Според Морската администрация издирвателната акция ще може да бъде възобновена най-рано в петък. Трима водолази са в готовност, екипажът от доброволци на спасителния катер също. \r\n\r\n Ураганен вятър обърна рибарска лодка с трима души на 24 септември вечерта. Екип с катер успя да спаси един от тримата рибари – Димитър Пешев. \r\n\r\n В неизвестност са Петър Траянов, който е видян последно заплетен в рибарските мрежи, и Васил Лечев. Лодката е на Лечев, съобщи БТВ. \r\n \n\t\t\t\t\t\t", "date": "2018.09.26", "title": "Отлагат издирването на изчезналите рибари край нос Емине"}
{"url": "http://www.bnews.bg/article/249325-novata_na_dzhino_go_razori", "text": "\n Бившият победител във „ВИП Брадър“ Джино Бианкалана пръска луди пари по новата си приятелка – д-р Кристиана Канева, научи „Галерия“. Красавицата е изпила не само ума на риалити звездата, но е изсмукала и кредитните му карти. \r\n\r\n През седмица Джино водел своята половинка на романтична почивка или на шопинг туризъм, където я обличал от главата до петите с маркови дрехи. Диамантените бижута и скъпите телефони били ежедневен подарък за младата докторка. \r\n\r\n „Стига само да му усмихне и Джино е готов да й свали луната. Толкова е заблуден“, клатят глава негови приятели. \r\n\r\n В последно време Кристиана дори не чакала Бианкалана да й направи подарък, а сама си пазарувала през кредитната му карта. Джино, който дълго време беше нещастен в любовта, сега бил готов на всичко, за да задържи гаджето си. Най-новата прищявка на д-р Канева била чисто нов Мерцедес, S класа, който Джино вече поръчал. \r\n \n\t\t\t\t\t\t", "date": "2018.09.26", "title": "Новата на Джино го разори"}
{"url": "http://www.bnews.bg/article/249345-tir_ubi_peshehodka_v_orlandovtsi", "text": "\n ТИР прегази жена в столичния квартал \"Орландовци\". Полицията изяснява причините за инцидента. \r\n\r\n Пешеходката е загинала. Инцидентът е станал към 12 и 30 часа днес. Жената се е опитала да пресече, когато е ударена от тежкотоварния автомобил, съобщи бТВ. Камионът продължава да се движи 200 метра след удара. \r\nШофьорът е отведен за разпит, а негови колеги са прибрали камиона му. Катастрофата е станала в участък с интензивно движение, поради което през пролетта жители на квартала излязоха на протест с искане да се предприемат някакви мерки. Според кмета на района досега не е имало инцидент на това място. \r\n \n\t\t\t\t\t\t", "date": "2018.09.26", "title": "ТИР уби пешеходка в \"Орландовци\""}
{"url": "http://www.bnews.bg/article/249343-darzhavata_poryaza_pensionerite_i_othvarli_iskaniyata_im", "text": "\n Отпадане на тавана на всички пенсии би струвало допълнително 155 милиона лева за 2019 година, каза управителят на НОИ Ивайло Иванов по време на дискусия в парламентарната социална комисия. \r\n\r\n Комисията по труда и социалната политика обсъжда искане на инициативен комитет от пенсионерски организации. Едно от техните искания е през 2019 година да падне таванът на всички пенсии, а не само на новоотпуснатите, както е заложено в Кодекса за социално осигуряване. Пенсионерите искат още преизчисление на всички пенсии с актуален среден осигурителен доход, както и минималната пенсия за осигурителен стаж и възраст от 1 януари 2019 година да стане 55 процента от минималната работна заплата. \r\n\r\n Необходимата сума за всички искания на пенсионерските организации е 1.645 млрд. лева за 2019 година, изтъкна управителят на НОИ, и уточни: \r\n\r\n за преизчисление на пенсиите със средния осигурителен доход за 2018 година са необходими - 1.440 млрд. лева, \r\nза увеличението на минималните пенсии за осигурителен стаж и възраст са необходими - 50 милиона лева, \r\nза отпадането на тавана на пенсиите са необходими допълнително 155 милиона лева. \r\n\r\n Това би увеличило общите разходи за пенсии за 2019 година до над 11,5 млрд. лева, което е над 10,3% от прогнозния брутен вътрешен продукт за 2019 година. Трансферът за покриване на недостига от средства ще надхвърли 5 процента от БВП при прогноза около 3,7 за 2019 година, отбеляза Ивайло Иванов. \r\n\r\n На твърденията, че ограничаването на пенсиите от таван е противоконституционно, социалният министър Бисер Петков отговори, че те са отхвърлени от компетентните органи - по това са се били произнесли Европейският съд за правата на човека и Комисията за защита от дискриминацията. \r\n\r\n Петков подчерта, че е важно да се обсъди дали отпадането на тавана на пенсиите може да бъде поето като допълнителен разход от ДОО от държавния бюджет. Освен това, по думите му, изчислените размери на някои от старите пенсии без таван са смущаващи за общото разбиранеза размера на пенсиите. \r\n\r\n Министърът смята, че става дума и за предвидимост, която законодателството, особено това в областта на пенсиите, трябва да има. Той допълни, че в 18 държави членки на ЕС има ограничения на размера на пенсиите - или като абсолютен размер, или като референтна стойност, или някакъв друг регулатор. \r\n\r\n Във връзка с другите искания на пенсионерите Бисер Петков съобщи, че в проекта на Държавното обществено осигуряване за следващата година ще бъде заложено осъвременяване на пенсиите с 5,7 на сто, което е по-съществен ръст от предходните години и той се обуславя от по-високия темп на нарастване на средния осигурителен доход. \r\n\r\n Според министъра преизчисляването на всички пенсии с актуален осигурителен доход за 2018 г. би увеличило съществено разходите за пенсии на ДОО и би нарушило финансовата устойчивост на пенсионната система, която с последните изменения в КСО е стабилизирана - нивата на дефицита са почнали да намаляват. Устойчивостта на всеки пенсионен фонд е предпоставка да посреща бъдещи задължения, заяви министърът. \r\n\r\n Светлана Ангелова от ГЕРБ също смята, че финансовата стабилност ще даде сигурност и за бъдещите поколения. Тя подкрепя всяко увеличение на доходите на възрастните хора, но смята, че за да се изпълнят тези искания трябва да има или драстично увеличение на осигурителната вноска и данъците, или съкращения. По думите й борбата с бедността не трябва да бъде само приоритет на пенсионната политика, а да е пакет от мерки на всички системи. \r\n\r\n Предложените мерки ще имат положителен ефект върху доходите на пенсионерите, но той ще е неустойчив, а цената, която трябва да плати обществото, ще бъде непосилна, заяви Ангелова. \r\n\r\n Георги Гьоков от БСП смята, че дискусията незаслужено се измества само върху отпадането на тавана на всички пенсии, което той намира за справедливо, но не единствено важно искане. Гьоков попита справедлива и адекватна ли е една пенсионна система, която осигурява средна пенсия от 340 лева при среден осигурителен доход 850-900 лева. Исканията на тези пенсионерски организации отразяват 100 процента исканията на пенсионерите в България, заяви депутатът. Той допълни, че е справедливо преизчисление на пенсиите, ако не със средния осигурителен доход за 2018 година, то поне с по-актуален. \r\n\r\n Васил Върбанов, председател на инициативния комитет от пенсионерски организации, внесъл предложението, заяви, че над 2 милиона пенсионери са със средна пенсия от 321 лева, каквато е в момента линията на бедността. Според него исканията са реалистични и наложителни, пише Дир.бг. \r\n \n\t\t\t\t\t\t", "date": "2018.09.26", "title": "Държавата поряза пенсионерите и отхвърли исканията им"}
{"url": "http://www.bnews.bg/article/249324-dzhizasa_pilee_parite_si_po_rusata_zlatka", "text": "\n Златка Райкова намери нов, добре зареден банкомат в лицето на Благой Георгиев. \r\n\r\n Шавливата плеймейтка се възползвала от слабите ангели на Джизъса и без никакви проблеми го вкарала в леглото си. Това се случва малко след като ММА боецът Георги Найденов й би шута, а поводът бе поредната изневяра на Райкова. По време на шоуто „Като две капки вода“, в което Георги падна на колене пред любимата си и пред цяла България й предложи брак, Златка се загаджи с брата на Борис Дали, с когото имаше кратка креватна авантюра. Именно тогава Валентинов решил, че е по-добре да скъса с палавницата, в която бил влюбен - емоции далеч от русата главица на Златка. \r\nВъпреки че Благой Георгиев е много далеч от представите на Райкова за сериозна  връзка, сега тя се е закачила за него и чака на хоризонта да се появи нещо по-подходящо. Пред приятелки Златка споделяла, че ще използва намалението, докато  Джизъса е увлечен по нея да се възползва максимално от парите му, пише HotArena. \r\n„Не ме привлича дори физически, но ще си поиграя известно време и с него“, заливала се от смях плеймейтката. В началото дори се срамувала да признае, че двамата са двойка и настоявала да се крият. Издъниха се обаче по време на почивката си в един от топхотелите на СПА курорта Велинград. По-късно бяха забелязани и по родното Черноморие в компанията на приятели. \r\nКолко време ще продължи тази псевдо идилия предстои да видим и то съвсем скоро, шушукат светски  клюкари, запознати с нрава на меркантилната Злати. В последните седмици Джизъса се е изръсил доста солено за любимата си, пилеейки щедро парите си. Изненадвал я с най-различни подаръци, кой от кой по-скъпи. Още отсега планирал да я заведе по Коледа на романтична почивка на Малдивите. Ако до тогава тя не му бие шута, разбира се! \r\n \n\t\t\t\t\t\t", "date": "2018.09.26", "title": "Джизъса пилее парите си по Русата Златка"}
{"url": "http://www.bnews.bg/article/249333-tomislav_donchev_obeshtava_sigurna_elektronna_sistema_za_obshtestveni_porachki", "text": "\n Обществените поръчки ще се възлагат по електронен път от началото на следващата година. Това съобщи вицепремиерът Томислав Дончев на дискусионен форум \"Строителството през 2019-та година\": \r\n\r\n “От края на тази година ще сме  в тестов период на системата. От началото на следващата година цялото възлагане трябва да  протича по електронен път. Системата е разработена. В момента текът последни усилия как да бъде костюмизирана и да съответства на нуждите и спецификата на агенцията по обществени поръчки. Най-малодушният подход е възлагане на най- ниска цена. В дългосрочен план един подобен подход би следвал да се прилага и върши работа само в ограничен брой случаи“, поясни Дончев. \r\n\r\n Той добави, че предстои парламентът да разгледа и промени, с които ще се съкратят сроковете за присъединяване към електрическата мрежа. \r\n \n\t\t\t\t\t\t", "date": "2018.09.26", "title": "Томислав Дончев обещава сигурна електронна система за обществени поръчки"}
{"url": "http://www.bnews.bg/article/249334-v_bolnitsa_v_ruse_uzh_operirali_16_godishno_momiche_sledi_ot_skalpel_nyama_parite_iztocheni_ot_kasata", "text": "\n 16-годишно момиче е прието и лекувано в частна болница в Русе, а след време се установява, че на практика няма следи от операцията, за която има документи. Здравната каса е платила пътека за близо 3000 лева.  \r\n\r\n Случаят сега е на вниманието както на Изпълнителната агенция \"Медицински одит\", така и на прокуратурата. Той е поредният, който предизвиква дискусия по широк кръг въпроси и реакциите на лекари и пациенти. От частната болница отказаха коментар за БНР. \r\n \n\t\t\t\t\t\t", "date": "2018.09.26", "title": "В болница в Русе уж оперирали 16-годишно момиче, следи от скалпел няма, парите източени от касата"}
{"url": "http://www.bnews.bg/article/249341-tsenko_chokov_izleze_ot_aresta", "text": "\n Спецапелативният съд пусна под домашен арест Ценко Чоков. Досега той беше в ареста. \r\n\r\n Сред мотивите на съдиите е влошеното здравословно състояние на бившия кмет на Галиче, който сега е подсъдим. \r\n\r\n Чоков страда от диабет, диабетна полиневропатия, няколко язви, дискова болест, урологично заболяване, наскоро е претърпял операция, предстоят и други. \r\n\r\n Чоков ще бъде в София, и така няма опасност да извърши ново престъпление, какъвто риск има, ако е в Галиче. Там имало възможност да оказва натиск върху свидетелите, съобщи Канал 3. \r\n \n\t\t\t\t\t\t", "date": "2018.09.26", "title": "Ценко Чоков излезе от ареста"}
{"url": "http://www.bnews.bg/article/249339-surogatno_maychinstvo_i_bezplodie_predstavyat_na_izlozhenie_v_ndk", "text": "\n Абсолютно безплодие няма и нашият опит досега го доказва, твърдят лекарите-специалисти от украинския Център за човешка репродукция BioTexCom, които тази година ще участват в първото по рода си в България болнично изложение Expo Hospitals 2018, което ще се проведе на 6-7 октомври в НДК при вход свободен. \r\n\r\n Центърът е прочут с успехите си при решаването на проблема с безплодието, с подготовката и осъществяването на процеса на сурогатно майчинство и с доверието, което са успели да постигнат сред пациентите си. Докторите в Центъра използват най-новите техники и методи за лечение на безплодие. Нещо повече – те с готовност се захващат дори най-безнадеждните случаи на неуспешно зачеване. Всичките им здравни програми са проектирани и обмислени, така че пациентите да напуснат клиниката само с положителен резултат. \r\n\r\n Пациенти от Европа и целия свят посещават BioTexCom, включително от много напреднали в медицината държани, като Германия, Италия, Англия, Швейцария, Израел, САЩ, Обединените арабски емирства, Индия и много други. Българи и румънци също са сред пациентите на Центъра, хвалят се лекарите. В случая с Индия обаче, която е една от водещите страни в сферата на сурогатното майчинство, индийски безплодни двойки отиват за лечение в Украйна, тъй като това е най-висок процент на успех, с най-малък брой опити и 100% гаранция. Повечето от успехите на клиниката BioTexCom принадлежат на известния украински ембриолог, генетик и талантлив учен Юрий Верлински. \r\n\r\n Той е един от първите в света, който въвежда генетична диагностика на ембриона (PGD), което е толкова популярно в съвременната репродуктивна медицина. Той е, който е започнал да използва PGD за предотвратяване на наследствени заболявания. Във връзка с успехите на Юри Верлински днес центърът на BioTexCom има възможност да провежда програми за IVF (ЕКО)за възрастни жени, като изключва всички рискове за здравето и генетични аномалии. Центърът за репродуктивно здраве си сътрудничи с учени и акушери от цял свят. \r\n\r\n В Украйна, където сурогатното майчинство и даряването на яйцеклетки е напълно законно, BioTexCom провежда своите процедури в съответствие с местното законодателство. След подписването на договора за сурогатство пациентите получават пълен пакет от услуги. По-специално шофьори от BioTexCom шофьори се срещат с клиенти на летището и те осигуряват транспорт от и до клиниката, а също и отсядане в хотел, връзка със съответното посолство и други. Клиентите живеят в хотели, които се посещават редовно от педиатър, специализиран в лечението на новородени. \r\n\r\n През цялото това време лекарят следи здравословното състояние на детето, и съветва родителите по всички въпроси от взаимен интерес. В случай на преждевременно раждане BioTexCom покрива всички разходи, свързани с необходимите лекарства, лечение и бебепрестой в болницата. През целия период на програмата мениджърът и преводачът съпътстват двойката и организират всички процеси, координират пациентите, подготвят документи и помагат на клиентите да преминат през програмата без проблеми. \r\n\r\n За разлика от други европейски клиники, цената на програмата за сурогатно майчинство в клиниката BioTexCom е много по-ниска и услугата е по-високо ниво от тази в западноевропейски медицински центрове, гордеещи се със своето високо равнище на обслужване. В зависимост от диагнозата клиниката предлага заместваща програма с донор или собствени овоцити. \r\n\r\n Основните изисквания за една жена, която ще ражда дете, са да бъде на не повече от 35 години, да е в добро физическо състояние и да има възможност за бременност при най-нисък риск за нейното здраве и това на бебето, да има поне едно собствено здраво дете, да е в добро психическо здраве. Бъдещата родилка, разбира се, се подлага на всеобхватен медицински преглед. След раждането на детето, биологичните родители имат право незабавно да видят детето си и да се грижат за него в болницата от първите минути от живота му. Сурогатната майка няма контакт с новороденото. \r\n\r\n Има и предимство на даряването на яйцеклетки клетки в Центъра за репродуктивно здраве BioTexCom. В тази клиника един клиент получава един донор на яйцеклетки, това означава, че ще има всички яйцеклетки, които се произвеждат от донора през целия период на лечение. Там го няма т.нар. “разпределение на яйцеклетки“. Всички донори са млади и са майки (имат минимум 1 дете), така че лечението на безплодието с дарението на яйцеклетки има всички шансове за успех. Донорите се избират по такъв начин, че характеристиките на бъдещите родители да съответстват на донорите. В Центъра са получават пресни, незамразени ембриони, които се развиват до бластоцити (5 дни). Може да бъдат замразени ембриони, които се съхраняват и оставят за използване следващия път, ако е необходимо. \r\n \n\t\t\t\t\t\t", "date": "2018.09.26", "title": "Сурогатно майчинство и безплодие представят на  изложение в НДК "}
{"url": "http://www.bnews.bg/article/249336-bratovched_napravil_karvavata_kasapnitsa_v_kaspichan_vizhte_podrobnosti", "text": "\n Малко след 9 часа днес 28-годишна жена от село Мадара е потърсила съдействие от служители на участък „Полиция“ – Каспичан, тъй като от два дни нямала връзка с майка си. След подадения от нея сигнал, тя и двама полицейски служители се отправили към дома. При отварянето на входната врата са открити две тела. За случая веднага е уведомен административния ръководител на Окръжна прокуратура. При продължилия оглед на място са установени още двама починали. Жертвите са възрастно семейство на 81 и 70 години, и техните син и дъщеря, на 46 години и на 48 години. В присъствието на съдебен лекар по телата им са открити наранявания, причинени най-вероятно с нож или брадва, съобщи МВР. \r\n\r\n \r\nЧетворно убийство на ул. „Раковски“ 3 в град Каспичан е било разкрито за два часа под ръководството на Окръжната прокуратура в Шумен. Днес в 9 часа сигнал в полицията за съдействие е подала млада жена от село Мадара, която нямала връзка с майка си от два дни. Полицейски служители придружили жената до ул. „Раковски“ 3 в Каспичан. В къщата служителите на реда намерили две тела. \r\nНезабавно са били предприети процесуално-следствени действия под ръководството на окръжния прокурор на Шумен и дежурния прокурор в \r\nОкръжната прокуратура и с участието на директора на ОД на МВР в Шумен. \r\nПри огледа на местопроизшествието са намерени още две тела. Убитите са брат и сестра на 46 и 48 години. Братът работел като строител в \r\nчужбина, а жената е медицинска сестра във Варна. Убити са и техните възрастни родители на 81 и 70 години, а убийството е извършено на 24 \r\nсептември тази година. \r\nВ стая на втория етаж във фамилната къща е открит 63-годишният първи братовчед на убитите П., който е съпричастен към четворното убийство. В задържането му са участвали специализирани полицейски сили, които са разбили вратата на помещението, в което той се е заключил. \r\nПредполага се, че и четирите убийства са извършени с брадва, според смъртоносните порезни и посечни наранявания по телата на семейството. \r\nБрадвата е намерена и иззета от местопроизшествието. \r\nОбразувано е досъдебно производство за убийство на повече от едно лице по особено мъчителен начин, съобщиха от държавното обвинение. \r\nЗадържаният за жестокото убийство в Каспичан е племенник на възрастния мъж. Убитият се казва Георги на 81 г. Другите жертви са съпругата му Гула на 70 г., синът Веско - на 46 г. и дъщерята Славка на 48 г. Убийството е станало на 24 септември. Племенникът на Георги, който живее в съседната къща, е влязъл в дома на възрастния си роднина Георги и с брадва и нож е извършил убийството, съобщи \"24 часа\". \r\n\r\n Възрастното семейство е намерено на леглото в спалнята, а братът и сестрата - в антрето на къщата. Според разследващите ударите с брадвата и ножа са нанесени в областта на главата. \r\n\r\n Причината за четворното убийство е спор за имот. Когато тази сутрин разследващите са дошли да отворят къщата, те попаднали на ужасяващата гледка, а убиецът е бил в съседния имот, където е бил и задържан. Уликите водят към него, защото са намерили кървавите дрехи, с които е бил по време на престъплението. \r\n\r\n Той е задържан, направил е самопризнания и е оказал пълно съдействие на полицията и прокуратурата при разследването. \r\n\r\n   \r\n \n\t\t\t\t\t\t", "date": "2018.09.26", "title": "Братовчед направил кървавата касапница в Каспичан! Вижте подробности!"}
{"url": "http://www.bnews.bg/article/249340-tsska_s_vazhna_informatsiya_do_fenovete_za_vechnoto_derbi", "text": "\n Билети за дербито между ЦСКА и Левски няма да се продават в деня на мача. Това информираха \"червените\" на сайта си. \r\n\"Уведомяваме ви, че билети за вечното дерби в събота (29 септември) от 17:00 часа на Националния стадион, на което ЦСКА е домакин, няма да се продават в деня на мача. \r\n\r\n Двубоят беше обявен като \"високорисков\" от полицията. \r\n\r\n Поради тази причина БИЛЕТИ НЯМА ДА СЕ ПРОДАВАТ В СЪБОТА. ПРОДАЖБАТА НА БИЛЕТИ И ОНЛАЙН ЩЕ ПРИКЛЮЧИ В 23:59 ЧАСА В ПЕТЪК (28 СЕПТЕМВРИ). \r\n\r\n Притежателите на абонаментни карти имат посочено място за Националния стадион и не се нуждаят от покани за дербито. \r\n\r\n Феновете на ЦСКА ще бъдат настанени в секторите \"А\" и \"Г\", а гостуващите привърженици - в секторите \"Б\" и \"В\". \r\n\r\n Цената на билетите за \"А\" и \"В\" сектор е 15 лева, а за \"Г\" и \"Б\" - 10 лева. \r\n\r\n Билети могат да бъдат закупени ДО ПЕТЪК от фен магазина на \"Армията\", мрежата на Тикетпро, бензиностанциите на OMV, магазините на Office 1 и Orange, Билетен център на НДК и касите на \"Арена Армеец\". \r\n\r\n Знаем, че това ще причини неудобство на много от вас, но трябва да се съобразим с новите изисквания. Вярваме, че въпреки всичко ще намерите време и възможност да закупите своя билет и заедно ще доминираме по трибуните и на терена. \r\n\r\n Припомняме на всички фенове да носят със себе си документ за самоличност, защото след въведения строг пропусквателен режим, той им е необходим, за да бъдат допуснати на стадиона\", пишат домакините. \r\n\r\n   \r\n \n\t\t\t\t\t\t", "date": "2018.09.26", "title": "ЦСКА с важна информация до феновете за вечното дерби"}
{"url": "http://www.bnews.bg/article/249348-komisiya_antikoruptsiya_tarsi_simeon_dyankov_da_si_kazhe_kolko_pari_e_izkaral_v_chuzhbina", "text": "\n Комисията \"Антикорупция\" търси бившия финансов министър Симеон Дянков, за да каже колко пари е изкарал, докато е работил в чужбина, съобщиха от институцията. Проверката на имуществото му била приключила, но била непълна, защото в комисията намали информация за доходите му от времето, когато е работил зад граница. По думите на шефа на \"Антикорупция\" Пламен Георгиев публична тайна е, че Дянков е работил в Световната банка, а сега е в Лондон. \r\n\r\n Проверката на Дянков започна, след като той стана обвиняем по делото за продажбата на 33% държавен дял в ЕВН. \r\n\r\n Другите два проблема около Дянков били, че в \"Антикорупция\" нямали никаква информация за доходите на съпругата му, а при такива инспекции се изисква информация и за тях. Освен това нито в нашите, нито в американските регистри можел да бъде открит документа за граждански брак между Дянков и жена му. \r\n\r\n Досега всички опити бившият финансов министър да бъде намерен на някои от известните адреси удряли на камък. \r\n \n\t\t\t\t\t\t", "date": "2018.09.26", "title": "Комисия \"Антикорупция\" търси Симеон Дянков да си каже колко пари е изкарал в чужбина"}
{"url": "http://www.bnews.bg/article/249337-borisov_nay_nakraya_uspya_da_se_snima_s_tramp", "text": "\n Министър-председателят Бойко Борисов най-накрая публикува снимка с Доналд Тръмп в анфас. \r\n\r\n В официалния си профил във Фейсбук той качи снимка с американския президент Доналд Тръмп и съпругата му Мелания. \r\n\r\n Кадърът е придружен с многозначително послание от страна на премиера: \"Чистосърдечно давам възможност за нови \"анализи\", \"препоръки\", \"тълкувания\" и изяви по повод тази снимка :-) иначе, просто протокол на Белия дом\". \r\n\r\n   \r\n \n\t\t\t\t\t\t", "date": "2018.09.26", "title": "Борисов най-накрая успя да се снима с Тръмп"}
{"url": "http://www.bnews.bg/article/249335-podkrepa_iska_otsenka_vazpitanie_v_uchilishtata", "text": "\n Назрял е моментът в училище да бъде въведена оценка по възпитание, смята ръководителят на синдикат \"Образование\" в Конфедерацията на труда \"Подкрепа\" д-р Юлиян Петров. \r\n\r\n В статия, публикувана в сп. \"Предучилищно и училищно образование: управление-възпитание-обучение\", той твърди, че оценката може да \"стимулира и възнагради учениците с добро семейно възпитание и успешна социална интеграция\", а също така тя би демонстрирала \"важността от формирането на ценности в училище\" и би била \"стимул за тези ученици, за които възпитанието е дефицит\". \r\n\r\n Подобно оценяване в момента няма, преди 1989 г. обаче поведението на ученика можеше да бъде \"намалено\" при провинения. \r\n\r\n Според синдикалния лидер в общинските и държавните училища е необходимо да се направи още нещо, което вече е въведено от частните - договори между родителите и директора. \r\n\r\n \"В България договорите между родител и образователна институция са задължителна практика в частните учебни заведения. За първи път с новия КТД тези споразумения вече са и препоръчителни за държавните и общинските училища, но това не означава, че бързо и безпроблемно ще станат реалност. Все още родители, общество и законотворци не са узрели за такъв договор, който гарантира права и задължения на двете страни – обучавания и обучителя, ученика/семейството/ и учителя. И колкото по-бързо в България узреем за този договор, толкова по-бързо училището ще започне да формира граждани, а не маса от индивидуалисти!\", предаде OFFnews. \r\n \n\t\t\t\t\t\t", "date": "2018.09.26", "title": "\"Подкрепа\" иска оценка \"възпитание\" в училищата"}
{"url": "http://www.bnews.bg/article/249342-potushiha_golemiya_pozhar_kray_selo_drenkovo", "text": "\n Пожарът над благоевградското село Дренково е най-големият горски пожар тази година.  Това сочат данните на Изпълнителната агенция по горите. \r\n\r\n Огънят, който пламна във вторник вечерта, вече е потушен. Изгорели са над 400 дка сухи треви и храсти в иглолистна гора. \r\n\r\n В селото има малко постоянни жители. Част от тях се включват в гасенето. Борбата с огъня е преустановена за кратко през нощта и призори гасенето продължава. \r\n\r\n За щастие огънят не навлиза навътре в иглолистната гора, което според огнеборците е голям късмет, съобщи БТВ. \r\n \n\t\t\t\t\t\t", "date": "2018.09.26", "title": "Потушиха големия пожар край село Дренково"}
{"url": "http://www.bnews.bg/article/249347-medien_skandal_v_avstriya_politsiyata_sprya_informatsiya_za_opredeleni_medii", "text": "\n Нов медиен скандал се развихри в Австрия, която в момента председателства Съвета на ЕС. Полицията да сведе до минимум информацията, която подава към неудобни за властта медии – това е заръчал вътрешният министър Херберт Кикл от крайнодясната „Партия на свободата“ чрез своя прессекретар. \r\n„За съжаление, някои медии, като „Дер Щандард“, „Фалтер“, и „Курир“, представят едностранна и негативна информация за дейността на МВР. В тази връзка предлагам да ограничите достъпа до информация на тези медии до необходимия минимум.“ Тази препоръка е на прессекретаря на австрийския министър на вътрешните работи до служителите в министреството. Писмото разбуни духовете сред демократично настроените австрийци. \"Министърът още не е разбрал, че е избран да служи на хората, а не на партията си. Нямам думи! Но всеки народ заслужава управляващите си – сами сме си ги избрали\", коментира жител на Виена. А млада жена допълва: \"Радвам се, че много бързо имаше реакция, но се опасявам, че всяко чудо ще е за три дни.\" \r\nГлавният редактор на опозиционното седмично списание „Фалтер“ Флориан Кленк, което е изрично споменато от прессекретаря като \"некоректна и злонамерена медия\" коментира: \"Заръката на вътрешния министър показва, че критичните медии не са желани и не бива да се толерират. А онези медии, които са доброжелателни, ще бъдат глезени със захарчета, т.е. с ексклузивен достъп до информация.\" \r\nМедийният скандал, развихрил се за часове в Австрия, не е първият за правителството на Себастиян Курц, в което участва крайнодясната „Партия на свободата“ на вътрешния министър. Кикл бе скастрен от канцлера, а след това последва и негова реакция в писмено обръщение, в което подчерта, че свободата на медиите е неизменна част от демократичното общество. \r\n \n\t\t\t\t\t\t", "date": "2018.09.26", "title": "Медиен скандал в Австрия: Полицията спря информация за определени медии"}
{"url": "http://www.bnews.bg/article/249332-panika_v_burgas_grazhdanin_skochi_ot_goryashta_sgrada_drug_zagina", "text": "\n Пожар пламна преди минути в центъра на Бургас на ул. \"Хаджи Димитър\" като по първоначални данни има пострадал човек. \r\n\r\n Най-вероятно пострадалият е скочил от третия етаж на пламналата сграда. Засега няма официална информация за състоянието му. \r\n\r\n Млад мъж на около 30 години е загинал при пожара. Той е  живеел на втория етаж на жилищна кооперация, чието мазе се подпалило. Малко преди 15 часа от мазето започнал да излиза гъст черен дим, който обхванал почти цялото 5-етажно блокче. В паниката си младият мъж излязъл на терасата, откъм вътрешния двор на сградата и опитал да се спаси, слизайки по терасите. В един момент обаче, метална тръба, за която се държал се счупила и човекът полетял надолу, разказа съсед, който живее на метри от мястото на инцидента. \r\n\r\n Тялото на загиналия все още лежи във вътрешния двор на кооперацията. Току-що на мястото пристигна линейка и се очаква всеки момент трупът да бъде откаран в катедра \"Съдебна медицина\" към УМБАЛ Бургас.  \r\n\r\n Пред екип на \"24 часа\" съседи разказаха, че загиналият мъж се нанесъл наскоро в жилището, занимавал се с рисуване и имал малко ателие за картини.  \r\n\r\n Все още не е ясна точната причина за пожара, тръгнал от мазето на жилищната кооперация. По непотвърдени данни пламъците били предизвикани по време на заваряване. От пожарната все още не съобщават официална информация.  \r\n \n\t\t\t\t\t\t", "date": "2018.09.26", "title": "Паника в Бургас: Гражданин скочи от горяща сграда, друг загина!"}
{"url": "http://www.bnews.bg/article/249326-abramovich_prodava_chelsi", "text": "\n Роман Абрамович е готов да продаде \"Челси“, съобщава Bloomberg Businessweek. \r\n\r\n Американското издание твърди, че руският бизнесмен разглежда офертата на британеца Джими Ратклиф на стойност 3 млрд. паунда. \r\n\r\n Най-сериозният играч в химическата промишленост Ратклиф преди време предложи 2,25 млрд. евро за лондонския клуб, но тогава Абрамович отговори, че не смята да продава. \r\n\r\n Бившият губернатор на Чукотка придоби „Челси“ през 2003 г. срещу сумата от 156 млн. евро.  \r\n\r\n Откакто Абрамович е собственик „сините“ спечелиха пет титли на Англия, пет Купи на страната, три Купи на Лигата, както и трофеите в Шампионската лига и Лига Европа. \r\n \n\t\t\t\t\t\t", "date": "2018.09.26", "title": "Абрамович продава \"Челси\"?"}
{"url": "http://www.bnews.bg/article/249327-narodat_sreshtu_ananiev_samo_6_podkrepyat_novata_mu_zdravna_vnoska", "text": "\n Само 6 на сто са съгласни лично да внасят повече средства от сегашната си здравна осигуровка, но в същото време голяма част от хората доплащат много повече пари. Това каза Боряна Димитрова от агенция \"Алфа рисърч\", която представи проучване, направено по поръчка на Министерството на здравеопазването с цел надграждане на анализите за случващото се в здравната система. \r\n\r\n Проучването е извършено в периода 23 юли - 3 август 2018 сред 1017 души. Данните бяха представени по време на дискусията за бъдещото здравеопазване, на която министърът на здравеопазването Кирил Ананиев представи двата варианта за нов здравноосигурителен модел. \r\n\r\n С над 2 млрд. лв. годишно българите дофинансират здравната система. Парадокс е, че има огромни преки плащания, но едва 35 на сто от запитаните знаят върху какъв доход се осигуряват, като само 21 на сто знаят точно колко средства внасят за здравна осигуровка. Само 7 на сто твърдят, че са проверили здравното си досие. Липсва икономическа заинтересованост у хората да проследяват какви средства отделят, а в редица случаи се чувстват зависими от лекарите и не проявяват интерес от такъв контрол, показва още проучването. \r\n\r\n Над 40 на сто от участниците в проучването настояват за високоспециализирано лечение, повече инвестиции в апаратура и обновяване на болниците. Всеки трети иска да има достъп до съвременните лекарства, както и да се проследява ефектът от лечението. \r\n\r\n Над 51 на сто от запитаните смятат, че е възможен нов модел, който да е от полза за лекарите и пациентите. Кредитът на доверие е крехък оптимизъм и той трябва да бъде използван, каза Димитрова. \r\n\r\n Според 81 на сто от анкетираните трябва да има силен контрол върху изразходването на средствата и качеството на лечението. От запитаните 39 на сто твърдят, че трябва да има допълнителни фондове, а не само НЗОК. Хората нямат склонност да доплащат повече за здравна осигуровка, ако не се премахне доплащането. \r\n \n\t\t\t\t\t\t", "date": "2018.09.26", "title": "Народът срещу Ананиев: САМО 6% подкрепят новата му здравна вноска!"}
{"url": "http://www.bnews.bg/article/249328-samo_50_bezhantsi_sa_se_integrirali_u_nas", "text": "\n В България проблемът с бежанците не стои толкова остро в момента. Към август 2018 г. статистиката показва че имаме 652 случая на прекратено производство за получаване на хуманитарен статут. Това ясно показва че целта на бежанците не е България. Това заяви председателят на Българската търговско-промишлена палата (БТПП) Цветан Симеонов по време на международна конференция за интеграция на мигрантите на пазара на труда, която се провежда в централата на КНСБ. \r\n\r\n \r\n\"Заетостта, която сме успели да осигурим в България за бежанци, е около 50 човека, като това са данни за 2016 г. Ние считаме че този проблем първоначално за нас беше възможност успоредно с процеса на интеграция да осигурим снижаване на напрежението на пазара не труда у нас\", каза още Цветан Симеонов. Темата за интеграцията на мигрантите и бежанците на пазара на труда е най-горещата тема в ЕС, заяви президентът на Конфедерацията на независимите синдикати в България (КНСБ) Пламен Димитров. Сигурен съм, че всеки си дава сметка как изглежда тази тема в очите на отделните държави и народи, които се опитват да намерят работещата формула - как, запазвайки хуманността, да могат в края на краищата да намерят баланса на местните пазари на труда с нарастващата крайна реторика на крайно десни и националисти, които, за съжаление, печелят все повече умовете и сърцата на европейците, коментира Димитров. \r\n\r\n По думите му това, което става в Италия, Австрия и Швеция, не може да не буди тревога в сърцата и главите на демократично мислещите граждани на ЕС. Темата от тази гледна точка има огромно социално и политическо значение. Мисля, че правилният тон, който се опитват да зададат европейските социални партньори, всички формули, опитваме да насърчим, за да се намери балансът за нуждата от закрила, която трябва да бъде гарантирана, за хората, търсещи убежище. \r\n\r\n Ние, които се мъчим да намерим добрия тон, в момента губим позиции, посочи Пламен Димитров.Европа е разделена и все по разделяща се и в това число в нашите синдикални среди. Няма как някоя партия в отделна държава членка да спечели мнозинство без за нея да са гласували работници. Очевидно е, че в много държави работниците гласуват за крайните популисти. Нищо невъзможно не може да се случи, каза Димитров. У нас имаме 1064 лица по данни на нашата Агенция за бежанците, които са потърсили закрила. От тях 53% са мъже и 11% жени - с преобладаващо с ниско образование. Ние като Конфедерация започнахме с конкретни мерки първоначално с дарения, предоставяне на хуманитарна помощ на бежанците в Турция, опитахме се да формулираме политики, заедно с работодателите, с кметовете по места, обясни президентът на КНСБ. \r\n \n\t\t\t\t\t\t", "date": "2018.09.26", "title": "Само 50 бежанци са се интегрирали у нас"}
{"url": "http://www.bnews.bg/article/249329-dva_tir_a_se_blasnaha_i_goryaha_na_magistrala_trakiya", "text": "\n Затворена е дясната и аварийната лента по магистрала „Тракия“, в района на 127 км, посока София, заради катастрофа с два камиона, които горят. \r\n\r\n Движението се осъществява в крайна лява лента, докато приключи работата на пожраните екипи. \r\n\r\n Сигналът в полицията е получен към 14.10 ч.  По първоначални данни в района на 127 км на АМ, посока София, камион бил спрял в аварийната лента и в него отзад се блъснал друг камион. \r\n\r\n Първият ТИР спрял поради  техническа неизправност и отзад в него се блъснал друг ТИР. Шофьорът на първия ТИР не е пострадал, защото успял да излезе от горящия камион. С обгаряне на едната ръка е шофьорът на втория ТИР. Камионите са с българска регистрация и са изцяло изгорели. \r\n\r\n Пътни полицаи регулират трафика, съобщи БТВ. \r\n \n\t\t\t\t\t\t", "date": "2018.09.26", "title": "Два ТИР-а се блъснаха и горяха на магистрала \"Тракия\""}
{"url": "http://www.bnews.bg/article/249330-mis_silikon_viktoriya_petrova_otkaza_na_politsay_no_posle_se_navi", "text": "\n Миската Виктория Петрова може да се раздели с шофьорската си книжка, с която се сдоби наскоро. \r\n\r\n Пътни полицаи я сгащиха само преди ден да кара пила. Освен нея в колата са били още 4 приятелки, с които Вики е купонясвала в столична чалготека. \r\n\r\n Виктория категорично е отказала да даде проба за алкохол, но след като разбрала, че това може да й коства книжката се съгласила да надуе дрегера, който отчел малко над 0,8 промила. Тази стойност не се счита за престъпление, но е административно нарушение. \r\n\r\n Вероятно силиконката ще се отърве само с отнемане на контролни точки и глоба до 1000 лева. Третата санкции може да е отнемане на шофьорската книжка за срок от 6 до 12 месеца, но Вики се надява полицаите да са по-благосклонни към нея. \r\n \n\t\t\t\t\t\t", "date": "2018.09.26", "title": "Мис Силикон Виктория Петрова отказа на полицай, но после се нави "}
{"url": "http://www.bnews.bg/article/249323-uzhas_v_kaspichan_chetiri_trupa_v_edna_kashta_klani_sas_satar", "text": "\n Полицията е открила четири тела в къща в Каспичан. \r\n\r\n В основата на четворното убийство, което разтърси Каспичан и цяла България е междусъседски конфликт. \r\n\r\n По първоначална информация възрастен мъж е нападнал с нож и сатър възрастно семейство, дъщеря им и внучето им. По данни на МВР мъжът е задържан и в момента се работи с него, съобщи Канал 3. \r\n\r\n Задържан е извършителят на четворното убийство в Каспичан. Най-вероятно това е съсед на семейството, каза пред \"Хоризонт\" вътрешният министър Младен Маринов. \r\n\r\n Инцидентът стана днес в частен имот на ул. \"Раковска\" в Каспичан. Районът е блокиран от полицията.  \r\n\r\n Очаква се окръжният прокурор на Шумен Маргарита Георгиева и директорът на Областната полиция Ялчън Расим да дадат повече информация по случая. \r\n \n\t\t\t\t\t\t", "date": "2018.09.26", "title": "УЖАС в Каспичан: Четири трупа в една къща, клани със сатър!"}
{"url": "http://www.bnews.bg/article/249282-torta_ot_pampersi_za_sina_na_dariya_simeonova", "text": "\n Торта от памперси получи актрисата Дария Симеонова. Звездата от \"Откраднат живот\" роди първото си дете наскоро и любимите й хора решиха да я изненадат приятно. \r\n\r\n Те \"приготвиха\" огромна торта от памперси, а на върха й поставиха куп играчки. Симеонова се израдва много на жеста и веднага се похвали с \"подаръка\". \r\n\r\n \"Торта като за новородено\", написа актрисата към снимката на произведението на приятелките си. \r\n \n\t\t\t\t\t\t", "date": "2018.09.26", "title": "Торта от памперси за сина на Дария Симеонова "}
{"url": "http://www.bnews.bg/article/249321-mariya_koyato_ubi_zhestoko_bashta_si_pak_poiska_svoboda_sadat_ne_ya_pusna", "text": "\n Състав на Софийския градски съд (СГС) не прие обжалването на мярката за неотклонение \"задържане под стража\" срещу подсъдимата Мария Велева, която, заедно със съпруга си Свилен Велев, е обвинена за смъртта на 86-годишния си баща. \r\n\r\n По време на днешното съдебно заседание защитата посочи, че мярката за неотклонение \"задържане под стража\" спрямо Мария трябва да бъде променена, защото по делото няма нови доказателства. От това могло да се изведе обоснователно предположение, че подсъдимата не е съпричастна към извършеното тежко престъпление. \r\n\r\n Адвокатът на обвиняемата поиска клиентката му да бъде пусната с мярка \"подписка\". \r\n\r\n Прокуратурата помоли съда да не уважи искането на защитата за промяна на мярката, защото все още са налице доказателства, че тя би могла да се укрие или да извърши ново престъпление. \r\n\r\n Обвиняемата Мария Велева коментира пред съда, че на последното съдебно заседание е била много разстроена, не е била свидетел на престъплението и не е знаела какво се е случило. Тя заяви, че се придържа към думите на адвоката си и обясни, че няма намерение да се укрива от компетентните органи и да извърши ново престъпление. Велева помоли съда за по-лека мярка от наложената й до момента, защото престоят й в затвора се е отразил зле върху психиката й. \r\n\r\n \"Не съм извършила убийството, не съм участвала в престъпления, никога не съм искала да се стига до такова нещо и не съм убила баща си\", посочи подсъдимата и допълни, че винаги се е държала добре с баща си и е гледала да избягва конфликти с него. Тя заяви в заключение, че не се чувства обществено опасна. \r\n\r\n След изслушване на всички страни по делото, съдът счете, че следва да остави без уважение подадената молба, защото продължават да са налице условията, които обосновават законосъобразността на задържането. Продължава да бъде налице и опасност в случай, че бъде освободена от ареста, обвиняемата Мария Велева да извърши ново престъпление. \r\n\r\n Решението на съда може да бъде обжалване в едноседмичен срок пред Софийския апелативен съд (САС).  \r\nСъдът насрочи следващото съдебно заседание за 4 октомври от 10 ч. \r\n\r\n Припомняме, случаят стана популярен след като стана ясно, че семейството от столичния квартал \"Люлин\" отглежда напълно изолирано трите си дъщери. Те са на 14, 15 и 19 години и са били държани под ключ, не са посещавали училища. \r\n\r\n Случаят доби обществена популярност след като дядото на момичетата и баща на Велева - Стефан Янев, сигнализира медиите. Няколко дни по-късно обаче 86-годишния мъж бе открит, пребит до смърт, съобщи Нюз.бг. \r\n \n\t\t\t\t\t\t", "date": "2018.09.26", "title": "Мария, която уби жестоко баща си, пак поиска свобода, съдът не я пусна"}
{"url": "http://www.bnews.bg/article/249310-izvanredno_balgarin_se_udavi_v_kurorta_didim", "text": "\n 72-годишният български гражданин Любен В. Т. се удави в курорта Дидим,съобщават местните медии, цитирани от 24rodopi.com. \r\n\r\n Инцидентът е станал на „народния плаж“. Плажуващи реагирали мигновено и на място пристигнал спешен медицински екип. \r\n\r\n \"Забелязахме, че тялото му е неподвижно на повърхността на водата и веднага позвънихме на спешния телефон\", разказали пред журналистите туристи. \r\n\r\n Възрастният мъж бил транспортиран до държавната болница в Дидим, където била констатирана смъртта му. \r\n  \r\n \n\t\t\t\t\t\t", "date": "2018.09.26", "title": "ИЗВЪНРЕДНО! Българин се удави в курорта Дидим!"}
{"url": "http://www.bnews.bg/article/249312-shok_snimkite_na_chernata_zlatka_bez_grim_i_fotoshop_samo_za_hora_sas_zdravi_nervi", "text": "\n Визията на Златка Димитрова няма нищо общо с тази от обработените снимки в социалните мрежи! \r\n\r\n Черната Златка вдига палатката на мнозина тийнейджъри с перфектни снимки в социалните мрежи, но на улицата нещата съвсем не изглеждат по този начин, видя \"България Днес\". Плеймейтката се пусна неглиже, леко разчорлена и с широк розов пуловер в комбинация с розови токчета по софийските улици. Там нямаше хиляди харесвания и чак толкова еротични коментари. Снимки вижте  \r\n \n\t\t\t\t\t\t", "date": "2018.09.26", "title": "ШОК! Снимките  на Черната Златка без грим и фотошоп - само за хора със здрави нерви!"}
{"url": "http://www.bnews.bg/article/249318-pretsedent_vanko_1_izgrya_v_avtoritetnata_britanska_mediya_the_guardian_statiyata_e_sas_zaglavie", "text": "\n \r\nФактът, че българският рапър Ванко 1 беше част от тазгодишния VIP Brother, стана обект на внимание и от авторитетната британска медия The Guardian.Британската медия обръща внимание на миналото на Иван Главчев (както е истинското име на Ванко 1) – че е осъден и лежал за сводничество и трафик на жени. И коментира, че българските медии са обърнали малко внимание на този факт, но оплакванията от граждански организации и зрители са довели до изваждането на Ванко 1. \r\n\r\n \r\nОфициално Ванко 1 напуска VIP Brother заради \"лични причини\", твърди Modern Times Group, шведският собственик на Нова телевизия. Рапърът пък заяви, че не се чувства добре здравословно. \r\n\r\n \"В светлината на оплакванията, които получихме, местният ни бранд ревизира критериите за селекция на участници в такива шоупредавания. В бъдеще няма да включваме участници с доказано криминално минало и присъда\", добави Modern Times Group. \r\n\r\n The Guardian посочва като мотор на инициативата за изгонване на Ванко 1 клуб \"Не Си Сам(а)\". Чрез популярната платформа \"Мама Нинджа\", която е на една от най-известните блогърки в България и която живее на Острова, клубът публикува отворено писмо до всички отговорни фактори в \"Нова Броудкастинг груп\", като заглавието на материала за писмото е \"ВИП престъпници в национален ефир\". \r\n\r\n \"Не искаме и не можем да бъдем лично отговорни за възпитанието на всяко дете и подрастващ, чието съзнание се сблъсква с явлението Иван Главчев и то без никаква цензура\", гласи основата на писмото.Интересен факт е, че членът на СЕМ Бетина Жотева говори пред британската медия за проблема с възприятието в България за \"огромен успех\" да поканиш в популярно шоу човек като Ванко 1, но не коментира какво прави СЕМ що се отнася до обществената роля на медиите в България. \r\n  \r\n \n\t\t\t\t\t\t", "date": "2018.09.26", "title": "ПРЕЦЕДЕНТ! Ванко 1 изгря в авторитетната британска медия The Guardian! Статията е със заглавие...."}
{"url": "http://www.bnews.bg/article/249317-ekskluzivno_srabski_vestnik_razkri_koy_e_eventualniyat_ubiets_na_mazha_na_nataliya_gurkova", "text": "\n Сръбски вестник гръмна със сензационна версия за показното убийство на съпруга на Мис България Наталия Гуркова. Според медията Джордже Михалевич е имал взимане даване с убийците на Желко Ражнатович-Аркан. \r\n\r\n Причина за тази версия е, че по идентичен сценарий бе ликвидиран и самият Аркан. Според сръбските медии „диамантеният милионер“ Джордже Михалевич въртял бизнес с чеха Радован Крейчир, Дарко Шарич и Доброслав Гаврич. Има близки отношения и с Милан Мики, който също бил убит през април в Йоханесбург. \r\n\r\n Според неофициална информация един от убийците на Михалевич е служител на бензиностанция. \r\n\r\n Припомняме, че Михалевич беше разстрелян на светофар от двама мъже, които били на мотор. Показното му убийство стана в град Бедфордвю в ЮАР, близо до Йоханесбург. \r\n\r\n Мрежата в България потъна в скръб заради неочакваната му кончина, а днес пък съпругата му Наталия Гуркова за първи път коментира случилото се. В същото време се разбра, че преди няколко дни е починал бащата на Михалевич, който беше отвлечен заради бизнеса на 20 декември 2013 г. Петър Мишо Михалевич е получил инсулт, след което го довършил сърдечен удар. Преди 5 години похитители счупиха с чук единия му крак и таза.   \r\n  \r\n \n\t\t\t\t\t\t", "date": "2018.09.26", "title": "ЕКСКЛУЗИВНО! Сръбски вестник разкри кой е евентуалният убиец на мъжа на Наталия Гуркова"}
{"url": "http://www.bnews.bg/article/249314-barekov_mediite_ot_kraga_kapital_malchat_za_dvata_miliona_nedokazani_pari_na_protestara_ministar_traykov", "text": "\n Евродепутът Николай Бареков направи гневен коментар по повод наложения запор на имуществото на бившия енергиен министър и настоящ общински съветник в София Трайчо Трайков. \r\n\r\n Мярката на Комисията за противодействие на корупцията и за отнемане на незаконно придобитото имущество (КПКОНПИ) е заради установено несъответствие между доходите и имуществото на Трайков в размер на 2 милиона и 400 хиляди лева. \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.09.26", "title": "Бареков: Медиите от кръга \"Капитал\" мълчат за двата милиона недоказани пари на протестъра министър Трайков"}
{"url": "http://www.bnews.bg/article/249316-manolova_pita_kevr_zashto_pri_poevtinyavane_na_gaza_tsenata_na_parnoto_ne_pada", "text": "\n  В Комисията за енергийно и водно регулиране обсъдиха поскъпването на парното и топлата вода. Предвижданията са за поскъпване между 2 до 9 процента от 1-ви октомври, съобщи БНР. \r\n\r\n Омбудсманът Мая Манолова запита защо при поевтиняване на природния газ цените на парното и топлата вода не намаляват. Политиката на регулатора е при увеличение на цените на газа да вдига и цените на парното и топлата вода. \r\n\r\n \"Моят въпрос към КЕВР е защо при една и съща цена на природния газ спрямо 2015 година, сега цената на парното е с над 20 % по-висока. Становището ми като омбудсман е, че това увеличение на природния газ не трябва да води след себе си увеличение на цената на парното, защото тя и в момента е по-висока при същата цена на природния газ от преди две години\", каза Манолова. \r\n\r\n В отговор председателят на КЕВР Иван Иванов обясни, че примерът на Манолова е за \"Топлофикация\" - София. Той е за период, в който цената на парното е била задържана ниска, като това е било компенсирано чрез по-високи цени на тока. \r\n\r\n Според Иванов това е т. нар. \"данък социално спокойствие\". По думите му, това е при повишаване цената на природния газ, да се задържа цената на топлинната енергия за няколко големи града в България. Сметката се плащала от населението и бизнеса чрез сметките за електроенергия. \r\n\r\n \"Това е абсолютна несправедливост - да караме хората в малките градове, в селцата и бизнесът да доплащат, за да бъде слабо променена цената на топлинната енергия, която ползват гражданите в няколко големи града на България\", заяви Иванов. \r\n\r\n На предложението за поскъпване на парното от 2 до 9% от топлофикациите заявиха, че ще търпят загуби, а това щяло да затрудни и потребителите да си плащат сметките. \r\n\r\n   \r\n\r\n   \r\n \n\t\t\t\t\t\t", "date": "2018.09.26", "title": "МАНОЛОВА ПИТА КЕВР: Защо при поевтиняване на газа цената на парното не пада?"}
{"url": "http://www.bnews.bg/article/249319-balgariya_skarbi_stotitsi_se_sboguvaha_s_aktrisata_rositsa_danailova", "text": "\n Стотици близки, приятели и колеги се сбогуваха с голямата българска актриса Росица Данаилова. Сестрата на легендата Стефан Данаилов си отиде на 84 години на 23 септември. \r\nАктрисата има над 200 роли в киното и театъра, играни на сцените на Народния театър \"Иван Вазов\", Сатиричния театър, Театъра на армията и \"Сълза и смях\". \r\nСред дошлите да се поклонят бяха продуцентът Георги Тошев, Татяна Лолова, както и много други родни актьори. \r\nЗаради почитта към една от големите ни актриса се отлага с няколко часа обявената предпремиера на пиесата \"Един безумен ден\" от Бомарше. \r\n  \r\n \n\t\t\t\t\t\t", "date": "2018.09.26", "title": "БЪЛГАРИЯ СКЪРБИ! Стотици се сбогуваха с актрисата Росица Данаилова"}
{"url": "http://www.bnews.bg/article/249315-poli_genova_emigrira", "text": "\n Поли Генова няма да е част от новия сезон на „Гласът на България”. Певицата емигрира, заради което се налага смяна в състава на журито и тя ще бъде заменена от Любо Киров. Напоследък Поли прекарва доста повече време зад граница заради гаджето си — филипинец. Поли вече почти не се задържа в България, а приятелите й се чудят дали няма да заживее за постоянно при любимия си в чужбина, пише „България днес”. \r\nОткакто е с половинката си, Генова почти не се спира. И по всичко изглежда, че мъжът на живота й е на път да я открадне и от феновете й, като я отведе извън страната завинаги. \r\n  \r\n \n\t\t\t\t\t\t", "date": "2018.09.26", "title": "Поли Генова емигрира "}
{"url": "http://www.bnews.bg/article/249311-gavra_bashtata_na_suzanita_ya_sravni_s_lili_ivanova", "text": "\n Сузанита и приятелят й не са се разделяли. „Щях да чуя, ако са разделени. Харесвам Сашо (приятеля на Сузанита). Отговорно момче е. Работи здраво. Не пие и не пуши. Прави дъщеря ми щастлива. Ако ходи по жени, Сузи ще разбере и ще го разкара веднага“, разкри пред „България Днес“ Орхан Мурад. \r\nТой признава, че славата на щерка му идва твърде рано. 15-годишната певица вече е звезда и има участия всяка седмица. Заради ангажиментите си в училище тя ходи по изяви само през уикенда. Плътно до нея във всяка дискотека е един от родителите й. \r\n„Славата на Сузи е голяма. Това не е добре за един тийнейджър. В България на всеки славата му е в повече, дори на Лили Иванова“, избухна Орхан Мурад. Според певеца у нас няма как да бъдеш забелязан ако не покажеш плът. \r\n„Всеки си показва тялото в клиповете. Статуквото така пожела и възпита хората. Ако не провокираш, няма да те забележат. Шумът около „Луцифер и Буда, с която Сузанита изгря се получи от нищото. Тя не очакваше да има такъв бук. Дори не си е мислела, че ще стихне върха на известността преди година, а каква стана тя сега“, пита се таткото на певицата. \r\n \n\t\t\t\t\t\t", "date": "2018.09.26", "title": "ГАВРА: Бащата на Сузанита я сравни с Лили Иванова"}
{"url": "http://www.bnews.bg/article/249313-kevr_shte_se_proiznasya_posledna_po_sdelki_v_energetikata", "text": "\n Парламентът прие днес промени в Закона за енергетиката. Чрез тях се облекчава режимът на изграждане на линейни енергийни обекти. \r\n\r\n Прието бе Комисията за енергийно и водно регулиране /КЕВР/ да се произнася последна по сделки в енергетиката. Текстът бе приет на второ четене. \r\n\r\n Според него Комисията ще се произнася след наличие на разрешение или одобрение на други държавни органи, компетентни да разглеждат сделките. \r\n\r\n Според председателят Комисията по енергетика и депутат от ГЕРБ Делян Добрев сега само се уточнява редът, по които ще се произнасят институциите. \r\n\r\n „Тази редакция казва, че КЕВР трябва да се произнесе след всички останали комисии“, обясни той. \r\n\r\n \"С новите промени в Закона за енергетиката КЕВР ще се произнася последна по сделките, но това не означава, че ще има решаващ глас\" каза по-късно пред журналисти в Народното събрание Делян Добрев. \r\n \n\t\t\t\t\t\t", "date": "2018.09.26", "title": "КЕВР ще се произнася последна по сделки в енергетиката"}
{"url": "http://www.bnews.bg/article/249320-ananiev_nakraya_izplyu_kamacheto_i_obyavi_nova_zdravna_vnoska_ot_12_leva_na_mesets", "text": "\n Министерството на здравеопазването за момента предлага два алтернативни модела за бъдещо развитие на здравеопазването, каза министърът на здравеопазването Кирил Ананиев по време на Национална кръгла маса, посветена на бъдещето на здравеопазването, цитиран от \"Фокус\". \r\n\r\n Той изтъкна, че промяната в здравно-осигурителния модел е належаща. \"Новият модел, който изберем, трябва да работи за българските пациенти\", посочи той. \r\n\r\n Едното от предложенията за бъдещата реформа в здравното министерство е НЗОК да финансира лечение на пациентите до 700 лв., а всичко нагоре да се поема от застрахователни фондове. За целта специалистите предлагат въвеждане на задължителна месечна здравна застраховка от 12 лева, която също ще се разпределя на социален принцип като 8-процентната вноска. \"В тавана от 700 лева пациентите също ще имат съучастие. НЗОК ще покрива 85% от тази стойност, а останалите 15% пациентите ще плащат кеш или чрез допълнително доброволно застраховане. Според нас това ще облекчи пациентите\", посочи Ананиев. \r\n\r\n Лекарствата и медицинските изделия ще бъдат вкарани в цените на клиничните пътеки, за да бъдат покривани от фондовете, но все още не е ясно по какъв механизъм ще се финансират. Услуги като избора на екип и екстри като самостоятелна стая в болницата и др. вероятно ще останат обект на допълнително доплащане от пациентите, което ще може да става кеш или чрез доброволна допълнителна застраховка. При всички положения доплащането на пациентите, което и в момента съществува, ще се официализира, а вероятно и увеличи. За сметка на това се очаква да бъде освободен по-сериозен ресурс за профилактика. \r\n\r\n Другият вариант, предложен от министър Кирил Ананиев, предвижда пълна демонополизация на НЗОК. \"Това е ново законодателство, избор, преценка, стандартизация на самите процеси, гаранции за сигурността на средствата\", каза той. По думите му демонополизацията на здравния фонд дава възможност за съревнование и конкурентност. \"Това е философия на промяна, която се нарича заместващо осигуряване - не в един национален фонд, в който се осигуряват всички, а в заместващи - ти да избереш къде\", каза Ананиев. \r\n\r\n \"Готови сме на конструктивен разговор, нови предложения и критика в името на българския народ\", обясни той. \r\n\r\n Основните принципи, залегнали в предлаганите промени, са нов тип контрол, конкуренция между финансиращите органи - НЗОК и здравните застрахователи, премахване на негрегламентираните плащания и модернизация на здравеопазването, заключи Ананиев. \r\n \n\t\t\t\t\t\t", "date": "2018.09.26", "title": "Ананиев накрая изплю камъчето и обяви: Нова здравна вноска от 12 лева на месец!"}
{"url": "http://www.bnews.bg/article/249322-za_chasove_nameriha_bandita_napadnal_s_nozh_i_ograbil_vazrastno_semeystvo", "text": "\n \r\nДнес, около 10.00 часа, криминалисти от РУ Монтана и Участък „Огоста” са задържали 26-годишен от област Видин, криминално проявен и \r\nосъждан, съобщиха от ОДМВР-Монтана. \r\n\r\n Незабавните оперативно-издирвателни действия били предприети по сигнал от тази нощ - около 2:00 часа в дома на 84-годишна жена и 91-годишен мъж в монтанското село Белотинци влязъл непознат и поискал пари. \r\n\r\n След като семейството отказало, той взел намиращ се наблизо нож и заплашил възрастните, посягайки към тях с хладното оръжие. Нападателят отнел от жилището 210 лева, сим карта и нож с дървена дръжка. \r\n\r\n В резултат на бързите полицейски действия извършителят е арестуван часове след грабежа. Наложена му е полицейска мярка за задържане за \r\nсрок до 24 часа. Работата по случая продължава в рамките на образуваното досъдебно производство по чл. 198, ал. 1 от НК под наблюдението на Окръжна прокуратура - Монтана. \r\n  \r\n \n\t\t\t\t\t\t", "date": "2018.09.26", "title": "За часове намериха бандита, нападнал с нож и ограбил възрастно семейство "}
{"url": "http://www.bnews.bg/article/249301-bliznachkata_aleks_skasa_s_bivshiya_na_sonya_vasi", "text": "\n Близначката Алекс отсвири бившия любовник на Соня Васи – барабаниста Васил Ананиев. \r\nКато причина за раздялата брюнетката посочила кариерата си, която заради Васил останала на заден план. През последните месеци Алекс се оказала позабравена от феновете си заради връзката си. Тя не намирала време да отговаря на съобщенията, изпратени в социалните мрежи. Освен това не намирала време да работи по нови музикални проекти, а мислите й били блокирани заради любовни терзания. И ако доскоро в мрежата можеха да се открият техни общи снимки, то сега е невъзможно, пише „Телеграф“. Палавата близначка е заличила всички общи снимки с Ананиев. \r\nПреди време жребецът бе зарязан и от Соня Васи, с която имаше почти десет годишна връзка. След това Маги Желязкова имаше отношения за кратко с барабаниста, след това Йоанна Драгнева пожела в края на краищата да имат само приятелски отношения. \r\n \n\t\t\t\t\t\t", "date": "2018.09.26", "title": "Близначката Алекс скъса с бившия на Соня Васи"}
{"url": "http://www.bnews.bg/article/249305-nishto_novo_pod_slantseto_deputatite_otnovo_marzeluvat_edva_sabraha_kvorum_za_dneshnoto_zasedanie", "text": "\n Депутатите отново мързелуват. При първото заседание за седмицата те едва събраха необходимия кворум за провеждане на пленарно заседание като регистрираните бяха 122 депутата. \r\n\r\n По този начин приемането на законите се осъществява с едва 62 гласа, което прави изключително лесна задачата по прокарване на лобистки текстове и прокарването на закони, които обслужват корпоративни и монополни интереси. \r\n\r\n В момента се рзглеждат промени в Закона за енергетика на второ гласуване при полупразна зала. \r\n\r\n Очаквайте подробности! \r\n  \r\n \n\t\t\t\t\t\t", "date": "2018.09.26", "title": "НИЩО НОВО ПОД СЛЪНЦЕТО! Депутатите отново мързелуват! Едва събраха кворум за днешното заседание!"}
{"url": "http://www.bnews.bg/article/249302-sashka_oslepyava_asistent_ya_pridruzhava_dori_na_stsenata", "text": "\n Момче асистент помага в придвижването на Сашка Васева. Певицата от повече от година има сериозни проблеми със зрението и вече не може да ходи самостоятелно. \r\n\r\n Младежът е плътно до любимата изпълнителка на няколко поколения българи - придържа я внимателно, казва й къде да стъпва и я ориентира в обстановката. Асистентът придружава певицата и по време на участия, тъй като Сашка не е спряла да работи въпреки здравословните си проблеми. \r\n\r\n Момчето извежда изпълнителката на сцената и й подава микрофона, а след това Васева изпълнява хитовете си. По време на участия тя стои статична и гледа предимно в една точка, като не се отпуска да обикаля между масите, пише \"България Днес\". \r\n\r\n \"Зрението ми се влошава всеки следващ ден. Атрофията на зрителния нерв е нелечимо заболяване и трудно ще има спасение за мен. Но продължавам да се държа - правя го заради децата ми. Не мога да легна и да се предам, трябва да съм силна заради тях\", коментира пред \"България Днес\" Дупнишката Мадона. Тя е на 100% сляпа с дясното си око, а с лявото си вижда силно замъглено. \r\n\r\n С помощта на младежа всекидневието е й доста по-лесно и голяма част от затрудненията й са отпаднали. Фолкпевицата не се притеснява, че трябва да се показва пред хората с придружител. \"За нея това не е нещо срамно. Предпочита да е с асистент, отколкото само да си стои вкъщи и нищо да не прави. Това ще я депресира\", коментираха нейни близки приятели. \r\n\r\n Макар да има проблеми, Сашка не е загубила широката си усмивка, която преди време разхубави с големи бели изкуствени зъби. Вместо да изпада в сериозни разговори за живота и здравословните си ядове, певицата предпочита да се шегува. \r\n\r\n Васева на моменти губи надежда, че може да се излекува, като дори търси спасение в алтернативната медицина - чудодейни извори, лековити билки и какво ли още не. Наскоро призна, че има един последен шанс в лицето на много добър лекар и се надява той да й възстанови зрението. Ако се случи, публично ще му каже името и ще го похвали за голямото дело. Пожелаваме й да се възстанови напълно! \r\n \n\t\t\t\t\t\t", "date": "2018.09.26", "title": "Сашка ослепява, асистент я придружава дори на сцената"}
{"url": "http://www.bnews.bg/article/249309-prouchvane_pokazva_zdraveopazvaneto_ni_e_po_losho_ot_tova_v_makedoniya_i_albaniya", "text": "\n Здравеопазването у нас e на едно от последните места в Европа, според проучване на шведската неправителствена организация \"Хелт кънсюмър пауърхаус\". \r\nВ класацията ни изпреварват страни като Македония и Албания. \r\n\r\n Страната ни е на дъното в класацията като заема 33 място от 34 европейски държави, в които са изледвани здравните системи. На челните места са Холандия, Швеция и Дания. В проучването са анкетирани пациенти, които определят, че качеството на здравните услуги е лошо. Системата на здравеопазване е определена като тромава и остаряла. Илиана Тонова страда от автоимунното заболяване саркоидоза. Всеки месец ходи на изследвания, за които ѝ трябва направление от личния лекар. Днес направленията вече са свършили. \"Тя няма талони, тя не може да ми пусне изследвания, не може да ме прати при специалист. Това изчакване може да е пагубно\", казва Илиана, съобщава в.\"Сега\" \r\n\r\n Утре здравният министър Кирил Ананиев се очаква да представи идеите си за промени в здравната система.  \r\n  \r\n \n\t\t\t\t\t\t", "date": "2018.09.26", "title": "ПРОУЧВАНЕ ПОКАЗВА: Здравеопазването ни е по-лошо от това в Македония и Албания\r\n"}
{"url": "http://www.bnews.bg/article/249303-nikol_se_sdushi_s_bivshata_na_grisho", "text": "\n Първи дружки са станали Серина Уилямс и Никол Шерцингер. Тенис звездата и певицата напоследък са направо неразделни. Двете се появиха заедно на парти в Лос Анджелис и по нищо не личеше помежду им да има напрежение. 36-годишната Серина бе придружена от съпруга си Алекс Оханян на The Imagine ball, където получи приз за благотворителност. Носителката на 23 титли от Големия шлем бе заложила на леопардови принтове, а компания по време на партито й правеше и Никол Шерцингер, но в черно. \r\nДо края на вечерта Никол не спря да пише послания в Инстаграм до Серина. „Толкова съм горда, че видях как моята приятелка бе отличена за благотворителната си дейност. Ти си вдъхновение и светлина за толкова хора. \r\n\"Обичаме те!”  След провала на Серина на US Open Никол яростно защитаваше приятелката си в социалните мрежи. В Туитър пък Шерцингер поздрави Гришо за „Лейвър къп”, където той спечели голямата награда, пише \"Телеграф\". \r\n„Поздравления бебчо”, написа поп дивата. Самият Гридор се отдаде на бурни танци след триумфа в Чикаго. На следващия ден обаче с Александър Зверев, който също е част от европейския тим трябваше да летят за Пекин, за да участват в ATP 500. Турнирът е едно от големите предизвикателства за Димитров. През 2016 година той падна на крачка от финала от Анди Мъри. \r\n  \r\n \n\t\t\t\t\t\t", "date": "2018.09.26", "title": "Никол се сдуши с бившата на Гришо "}
{"url": "http://www.bnews.bg/article/249306-poreden_praven_absurd_nov_zakon_ot_18_chlena_shte_obsluzhva_interesite_na_negramotnite_i_alkoholitsite", "text": "\n \r\nНов закон от 18 члена ще обслужва интересите на неграмотните и алкохолиците. Законът е със интересното име Закон за социалната и солидарната икономика. \r\n\r\n Абсурдите в закона започват още с чл.3, където е формулирано що е това чудо \"социална и солидарна икономика\", която щяла да се осъществява в сътрудничество с държавата или общините ( разбирайте нова законна форма за купуване на гласове и крадене). \r\n\r\n В същото време следващият чл.4 гласи, че според четвъртия принцип на социалната и солидарна икономика е независимост от органите на държавната \r\nвласт. Имайки предвид, че законът бе промотиран от печално известния зам.-министър на труда Султанка Петрова, то изпразнената от съдържание правна уредба е в реда на нещата? \r\n\r\n   \r\n \n\t\t\t\t\t\t", "date": "2018.09.26", "title": "ПОРЕДЕН ПРАВЕН АБСУРД! Нов закон от 18 члена ще обслужва интересите на неграмотните и алкохолиците!"}
{"url": "http://www.bnews.bg/article/249259-toni_storaro_glezi_rodata_s_tuzarska_pochivka_v_turtsiya", "text": "\n Фолкпевецът Тони Стораро отведе цялата рода на тузарска почивка в Турция. \r\nНа ваканцията е цялата фамилия Стораро – Тони, съпругата му Валя,  Емрах, Фики с жена си и бебето. Родата е отделила цели 10 дни за почивката си, а певците са отменили участията си. \r\nХотелът, който Стораро са избрали за почивката си е един от най-скъпите в Белек. Там нощувката в пакет ол инклузив е на цена от 900 лв. стаята. По груби сметки на „Телеграф“ за цялата рода Тони цака по 3 бона на нощ. \r\n  \r\n \n\t\t\t\t\t\t", "date": "2018.09.26", "title": "Тони Стораро глези родата с тузарска почивка в Турция"}
{"url": "http://www.bnews.bg/article/249299-sinat_na_emanuela_iska_da_e_futbolist", "text": "\n За футболна кариера мечтае малкият син на Емануела - Димитър. Хлапето не спира да рита топка в свободното си време и напира да бъде записан в някой отбор. \r\n\r\n Малчуганът си има и любим отбор - \"Милан\". Той вече гордо носи фланелката на \"росонерите\", а на гърба й е изписано неговото име. \r\n\r\n Малкият Димитър иска да бъде новият Бербатов \r\n\r\n Емануела също е запалена по футбола. Певицата е луда фенка на \"Барселона\" и следи с интерес изявите на Меси и компания. \r\n \n\t\t\t\t\t\t", "date": "2018.09.26", "title": "Синът на Емануела иска да е футболист"}
{"url": "http://www.bnews.bg/article/249300-koleloto_se_zavartya_moskovski_radev_i_nankov_otnovo_na_deputatskite_mesta", "text": "\n Седмица след кадровите промени в правителството и парламентарната рулетка се завъртя. На депутатските банки се върнаха Ивайло Московски, Валентин Радев и Николай Нанков. \r\n\r\n \r\nИ тримата подадоха оставки заради пътния ад край Своге с преобърналия се автобус, който отне живота на 17 души. Парламентът ги прие през миналата седмица и на тяхно място избра нови министри. \r\nМястото на Московски като транспортен министър зае Росен Желязков, на Нанков като министър на регионалното развитие Петя Аврамова, а новият МВР шеф вместо Радев стана Младен Маринов. \r\nСлед като вече бившите министри се върнаха на работа в Народното събрание, от депутатските банки си тръгнаха депутатите от ГЕРБ Ралица Добрева, Йорданка Фикирлийска и Калин Василев. \r\nТримата станаха народни представители на 10 май миналата година, след като на 4 май встъпи в длъжност кабинетът \"Борисов\" 3. \r\nКлетва пък днес положи нов депутат – Станислав Попов. Той заема мястото на Петя Аврамова, която стана министър. \r\n  \r\n \n\t\t\t\t\t\t", "date": "2018.09.26", "title": "КОЛЕЛОТО СЕ ЗАВЪРТЯ! Московски, Радев и Нанков отново на депутатските места!"}
{"url": "http://www.bnews.bg/article/249294-ministar_protestar_ot_kraga_kapital_sas_zapor_ot_konpi_za_2_5_miliona", "text": "\n Запорирано е имуществото на бившия министър на икономиката, енергетиката и туризма Трайчо Трайков. Това съобщи в сутрешния блок на Нова телевизия председателят на Комисията за противодействие на корупцията и за отнемане на незаконно придобитото имущество Пламен Георгиев. \r\n\r\n Магистратите са запорирали 1/2 от апартамент, ателие, дворно място, паркомясто, акции, както и влогове и депозити на политика. \r\n\r\n След проверка, започнала в началото на 2017 година, е установено несъответствие между доходите и имуществото на Трайков за 2 450 000 лева. Това са за нас необясними пари. Приканваме лицето до петък да ни връчи декларация откъде има тези 2 450 000 лева. Това са пари, които лицето е използвало за закупуване на имоти или за борсови операции. Ако до петък не ни се представи декларация, в съда се внася иск за отнемане на това имущество, обясни Георгиев. \r\n\r\n По думите му след операциите срещу бизнесмените Ветко и Маринела Арабаджиеви много бързо е бил сформиран екип. Там също трябва да бъдат установени несъответствия. Реалистично е това да стане не по-рано от 7-8 месеца, за да бъдат събрани необходимите доказателства, заяви шефът на антикорупционната комиисия. \r\n\r\n Според него делото срещу банкера Цветан Василев, с което се иска отнемане на имущество за 2, 2 млрд. лв., е неоснователно спряно. При г-н Василев има повдигнато обвинение, извършена е пълна проверка, заяви Георгиев. Той то му имущество, само по документи. Тя не установила никакви нередности. \r\n\r\n Има сигнали за корупция срещу депутати от всички политически сили. Въпросът е дали ще можем да съберем достатъчно данни, които да предоставим на прокуратурата, каза шефът на КПКОНПИ. \r\n\r\n Георгиев каза още, че общо 148 души от тези, които по закон са длъжни да подават имуществени декларации, не са сторили това. Сред тях били 23-ма кметове, председатели на Общински съвети, главни архитекти, 66-има директори на болници, един бивш депутат. Настоящите народни представители, както и министрите от кабинета \"Борисов 3\", вече са предоставили изискваните документи. \r\n\r\n В ръцете на съда пък имало 288 дела, свързани със запор на имущество, по които се очаквало магистратите да се произнесат. \r\n\r\n Тече проверка и за имуществото на бившата кметица на столичния район \"Младост\" Десислава Иванчева. Тя е подсъдима за вземане на подкуп в особено големи размери. \r\n\r\n От основаването на КПКОНПИ до момента е поискан запор на различни активи на стойност 3,8 млрд. лева. Отнета е собственост за 120 млн. лева, каза още Пламен Георгиев. \r\n\r\n   \r\n \n\t\t\t\t\t\t", "date": "2018.09.26", "title": "Министър протестър от кръга “Капитал” със запор от КОНПИ за 2,5 милиона!"}
{"url": "http://www.bnews.bg/article/249277-dzhenifar_lopes_se_prebi_na_stsenata_video", "text": "\n Известната американска певица Дженифър Лопес падна на сцената по време на концерта й в Лас Вегас. \r\n\r\n Таблоидът TMZ публикува видеоклип от момента на инцидента. На кадрите можете да видите, че Лопес комуникира с феновете и се навежда да докосне ръцете им, но в един момент не успява да запази равновесие и пада. Певицата почти веднага стана и продължи изпълнението. Видеото вижте  \r\n \n\t\t\t\t\t\t", "date": "2018.09.26", "title": "Дженифър Лопес се преби на сцената (ВИДЕО)"}
{"url": "http://www.bnews.bg/article/249292-zov_za_pomosht_malka_printsesa_se_bori_za_zhivota_si_ima_nuzhda_ot_nas_neka_pomognem", "text": "\n Малка принцеса от Русе се нуждае от помощта ни. Нарин се ражда с увреждания, поставена й е сериозна диагноза, като й предстоят операции. Вече е на 2 годинки, а добрата новина е, че в Турция дават надежди. \r\n\r\n . \r\n\r\n \"Лечението ще бъде много дълго, изпълнено с много курсове на рехабилитации и съпътстващи операции. Средствата необходими за лечението са непосилни за нас и се надяваме с помощта на знайни и незнайни приятели с добри сърца, да съберем необходимата сума\", каза майката на малката - Сюлбие.  \r\n\r\n Целият разказ:  \r\n\r\n \"Здравейте, приятели! Искам да ви разкажа историята на нашата малка борбена принцеса, която има нужда от вашата помощ! Терминът ми беше за 6 август 2016 г., но тя пожела да се появи по-рано. 22 дни бях на системи и куп лекарства, за задържане на плода. И така на 31 май 2016 г. принцесата ни се появи на бял свят. Щастието ми беше за кратко, само за няколко секунди успях да видя снежнобялото личице, не ми дадоха да я гушна, да усетя топлината ѝ. Още с раждането си тя получи кръвоизлив на мозъка първа степен, 24 часа беше на апаратно дишане, две седмици след това прекара тежка бактериална инфекция в кувиоз, но нещата не спират до тук. Ден преди изписването ѝ ни казаха, че е задължително всеки месец да й се прави трансфонтанелна ехография, заради кръвоизлива. При първото посещение ни съобщиха, че мозъчните стомахчета, наречени вентрикули, са започнали да се разширяват. За наше щастие разширението спря, но не се съмнявахме, че това ще е пречка за развитието ѝ. Когато стана на годинка, посетихме невролог, приеха ни в болница, направиха ѝ куп изследвания: ЕЕГ, томография и поставиха диагнозата- Детска церебрална парализа. От тази година Нарин е вече с очила, пие лекарства за епилепсия и гърчове. Въпреки сериозната диагноза, от центъра за деца с увреждания RIBEM в Турция дават надежда, че Нарин ще проходи, ще може да говори, да порасне. Лечението ще бъде много дълго, изпълнено с много курсове на рехабилитации и съпътстващи операции. Средствата необходими за лечението на Нарин са непосилни за нас и се надяваме с помощта на знайни и незнайни приятели с добри сърца, да съберем необходимата сума. Винаги съм казвала надеждата умира последна, моята надежда ще умре заедно с мен. Аз вярвам, че детето ми, с ваша помощ, ще успее да проходи, да говори, да има детство и бъдеще!\". \r\n\r\n \r\n  \r\n \n\t\t\t\t\t\t", "date": "2018.09.26", "title": "ЗОВ ЗА ПОМОЩ! Малка принцеса се бори за живота си, има нужда от нас! Нека помогнем! "}
{"url": "http://www.bnews.bg/article/249308-unikalno_17_godishno_momiche_ot_vratsa_s_tserebralna_paraliza_stigna_do_universiteta_v_keymbridzh", "text": "\n 17-годишно момиче, което страда от детска церебрална парализа, стана прецедент в историята на университета в Кеймбридж. Той променил изпита за сертификат по английски език, за да може Мария Александрова от Враца да се яви на него, въпреки физическите си увреждания, съобщава Нова телевизия. \r\n\r\n Момичето не може да ходи и трудно движи ръцете си. За нея се грижи майка ѝ. Физическите ѝ увреждания и това, че попада в графата \"дете със специални образователни потребности\", не са увредили духа ѝ и желанието ѝ за знания. \r\n\r\n Вярвам, че образованието ще ме докара по-далеч в живота от физическите мъки, споделя Мария. Тя ходи на училище и е отличничка, въпреки че 80% от училищата в родния ѝ град я отхвърлят с аргумента, че не приемат \"такива деца\", разказва майката Зорница. \r\n\r\n Мария обаче се превръща в прецедент за университета в Кеймбридж. За да получи сертификат за владеене на английски език на високо ниво, от там променили начина на изпитване заради уврежданията ѝ. След като разбират, че тя няма умствени, а само физически проблеми, решават да увеличат времето за изпита – но без да променят неговото съдържание. Назначили ѝ и асистент, който да попълва отговорите, които Мария дава. Така, след 8-часов изпит, тя успява. \r\n\r\n Следващата мечта, която Мария иска да реализира, е да замине и да учи продуцентство в чужбина. \r\n\r\n Продуцентските и телевизионни продукции ми помагат да избягам от своята тежка реалност. И ме пренасят в друг свят, в който това нещо го няма, споделя тийнейджърката. \r\n \n\t\t\t\t\t\t", "date": "2018.09.26", "title": "УНИКАЛНО! 17-годишно момиче от Враца с церебрална парализа стигна до университета в Кеймбридж!"}
{"url": "http://www.bnews.bg/article/249295-borisov_za_snimkata_mu_s_tramp_bog_mi_e_svidetel_ne_sam_iskal_da_paradiram_imam_si_snimka_pred_kaminata_v_beliya_dom", "text": "\n \"Съжалявам за тази истерия, която се вдигна в България от хейтърите и платените тролове на БСП\", коментира премиерът Бойко Борисов пред български журналисти в Ню Йорк относно нападките срещу него заради снимката му с президента на САЩ Доналд Тръмп. \r\n\r\n \"Бог ми е свидетел, пък и вие, че по никакъв начин не сме парадирали. И не сме казали каквото и да било, освен за това, че съм имал разговори с президента Тръмп. Не ни е целта била да се снимаме с някого. Ако на някого това е целта, моята не е. Аз имам снимки от камината на Белия дом. С предишния президент\", каза още той. \r\n\r\n Борисов взе участие в 73-тата сесия на ООН. \r\n\r\n \"Надявам се това да престане, защото е непродуктивно и по никакъв начин не е добре да бъде така\", каза още премиерът. \r\n \n\t\t\t\t\t\t", "date": "2018.09.26", "title": "БOРИСОВ ЗА СНИМКАТА МУ С ТРЪМП: Бог ми е свидетел, не съм искал да парадирам. Имам си снимка пред камината в Белия дом"}
{"url": "http://www.bnews.bg/article/249297-sled_ryazkoto_zastudyavane_parvi_snyag_padna_v_balgariya", "text": "\n След рязкото застудяване тази седмица, падна и първият сняг в България. Това показа камерата от заслона на Черни връх и на връх Ботев. \r\n\r\n Припомняме ви, че вчера падна и първият сняг по високите части в Румъния. \r\n\r\n   \r\n \n\t\t\t\t\t\t", "date": "2018.09.26", "title": "СЛЕД РЯЗКОТО ЗАСТУДЯВАНЕ! Първи сняг падна в България! "}
{"url": "http://www.bnews.bg/article/249293-stava_vse_po_studeno_burni_vetrove_ni_ochakvat_i_dnes", "text": "\n Захлаждането продължава, съобщават от НИМХ.  \r\n\r\n Утре ще бъде предимно слънчево, с временни увеличения на облачността.  \r\n\r\n Жълт код за силен вятър е обявен за осем области за сряда. Той е в сила за областите Бургас, Варна, Добрич, Кърджали, Сливен, Стара Загора, Хасково и Ямбол.  \r\n\r\n Вятърът ще бъде силен, със скорост между 14 и 19 м/сек и пулсации до 24 м/сек. \r\n\r\n Вълнението на морето ще е 3-4 бала.  \r\n\r\n Максималните температури ще са между 14 и 19 градуса. \r\n \n\t\t\t\t\t\t", "date": "2018.09.26", "title": "СТАВА ВСЕ ПО-СТУДЕНО! Бурни ветрове ни очакват и днес!"}
{"url": "http://www.bnews.bg/article/249296-manolova_kategorichna_lipsva_spravedlivost_pri_opredelyaneto_na_smetkite_za_voda_i_parno", "text": "\n Липсва справедливост при определяне на сметките за вода. Общото потребление се сформира по един несправедлив начин. Става дума финансовото натоварване на добросъвестните потребители заради неизрядните платци и технологичните загуби на вода. Това каза националният омбудсман Мая Манолова в ефира на БТВ. \r\n\r\n „При това разпределяне на отговорностите всичко е в полза на ВиК. Дружеството е в монополно положение“, смята общественият защитник. \r\n\r\n „В случаите, в които има нерегламентирано ползване на вода, течове или непоставени водомери, ВиК-дружеството нищо не губи, защото всичко това е за сметка на потребителите. Затова ВиК няма интерес да контролира реалното потребление на вода“, отбеляза Манолова. \r\n\r\n По думите ѝ нормите в България се пишат в интерес на монополистите. \r\n\r\n Според омбудсмана докато всички живущи не се снабдят с водомери на дистанционен отчет в една етажна собственост, няма как да се отчита действително. \r\n\r\n Има нечестно формиране на сметките за вода. Тези, които плащат най-много вода поемат сметките на неизрядните потребители. Течовете и авариите по водопреносната мрежа е за наша сметка. Трябва да се създаде заинтересованост в ВиК дружествата да се затегне контролът“, категорична е Манолова. \r\n\r\n За да се реши проблемът, Манолова препоръча да се изчисли индивидуалното потребление на вода, а във фактурите да се смята минимален процент от технологични загуби. Кражбите на вода пък да са изцяло за сметка на монополиста. \r\n\r\n Манолова коментира и повишаването на цената на природния газ и на топлоенергията. „18 милиона лева са събрани от намаляването на цените на природния газ през миналата година. Днес предстои решение на КЕВР за повишаване на цената на парното. Това намерение обаче не е икономически обосновано“, смята тя. \r\n\r\n Омбудсманът се аргументира защо цената на парното не трябва да се пипа. През 2015 г. цената на природния газ е била по-висока, а цената на парното е била увеличена. Сега се иска ново с увеличение с около 20 лева, което сумарно за период от три години е около 25%. В същото време инфлацията е била само с 5% по-висока, отбеляза Манолова. \r\n \n\t\t\t\t\t\t", "date": "2018.09.26", "title": "МАНОЛОВА КАТЕГОРИЧНА: Липсва справедливост при определянето на сметките за вода и парно"}
{"url": "http://www.bnews.bg/article/249298-profesor_za_virusa_ubiets_pikat_e_sega_samo_za_minalata_sedmitsa_ima_4_zaboleli_ot_zapadnonilska_treska", "text": "\n Западнонилската треска започна да се проявява и в България. Броят на регистрираните болни расте. Комарите смучат кръв от прелетни птици, които носят вируса, и така го предават на хората. \r\n\r\n   „В началото на лятото предупредихме, че трябва да се вземат мерки срещу комари. Само от миналата седмица потвърдените случаи са четири“, каза в сутрешния блок на Нова телевизия директорът на Националния център по заразни и паразитни болести проф. Тодор Кантарджиев. \r\n\r\n   На 200 души, ухапани от комари, които носят западнонилска треска, заболява само един. Пикът на заболяването и през есента, обясни професорът. И допълни, че се очакват още случаи.   Според него е необходимо да се вземат редица предпазни мерки като ползване на препарати против насекоми, поставяне на комарници по прозорците и да не се посещават места, където има много комари. \r\n\r\n   „Проявата на заболяването е със засягане на централната нервна система. Човек губи съзнание или се дезеориентира. Лечението на инфекцията е само симптоматично. Лечение срещу самия вирус няма“, каза още директорът.    Кантарджиев допълни още, че е много важно напролет, преди разлистването на дърветата, да се вземат мерки за унищожаване на комарите във водоемите. \r\n  \r\n \n\t\t\t\t\t\t", "date": "2018.09.26", "title": "ПРОФЕСОР ЗА ВИРУСА УБИЕЦ: Пикът е сега! Само за миналата седмица има 4 заболели от западнонилска треска!"}
