{"url": "http://www.bnews.bg/article/264445-sadat_poseche_maya_manolova_nyama_da_ima_rachno_broene_na_byuletini", "text": "\n Няма да има ръчно преброяване на бюлетините за втория тур на изборите за кмет на София. \r\n\r\n Това реши състав на Административния съд в София град, пред който щабът на загубилата кандидатка Мая Манолова обжалва изборните резултати. \r\n\r\n Следващото съдебно заседание ще се проведе на 2 декември. \r\n\r\n На 11 ноември Мая Манолова внесе 14 тома доказателства за манипулиране на изборните резултати, като посочи близо 900 протокола и изборни книжа с установени закононарушения и други факти, компрометиращи вота. Днес бе първото заседание по делото за касиране на изборите за кмет на София по иска на щаба на Манолова. \r\n \n\t\t\t\t\t\t", "date": "2019.11.21", "title": "Съдът посече Мая Манолова! Няма да има ръчно броене на бюлетини!\r\n"}
{"url": "http://www.bnews.bg/article/264444-d_r_polina_panyova_sbadva_mechti_predi_koleda_snimki", "text": "\n Като главен лекар за България и Европа на Skin Professional Dead Sea Cosmetic, д-р Полина Паньова превърна една мечта в реалност. \r\n\r\n Красивата лекарска  подари цялостно лечение на проблемна и акнеична кожа на младо момиче, което страда от тежка степен на акне от 15 годишна.  Всички процедури, както и професионални продукти за домашна грижа и лечението д-р Паньова е предоставила безплатно. Междувременно младата докторка връчи вече и първите сертификати след професионално обучение на специалисти в естетичната сфера. Носителката на престижната световна титла „Мисис Трансконтинентал 2019”, като водещ специалист в Естетичната медицина готви и книга, която ще представи през 2020г. в Маями, Флорида. \r\n\r\n \r\n\r\n Д- р Полина Паньова – доктор по дерматология, ендокринология и специалист по контурна пластика е главният лекар на „Skin Professional Bulgaria“ за България и Европа. \r\n\r\n „Моята задача като главен лекар е да  обучавам лекари, козметици и пластични хирурзи  да изберат най-доброто за своите пациенти и как да работят с продуктите. Предстоят много семинари и курсове, на които ще преподавам на тези специалисти“, споделя д-р Паньова. \r\n\r\n Освен това тя има приемни часове за консултации или индивидуално обучение. \r\n\r\n Желаещите да се запишат могат да го направят в офисите на Skin Professional в София и Варна и на телефони:  +359 2 4444 217 +359/ 88 544 4421 +359 52 788 888. Местата са ограничени. \r\n\r\n Д-р Полина Паньова има впечатляваща професионална биография. Завършила е медицина с медал и пълно отличие Виницкия национален медицински университет „Николай Пирогов“ в Украйна. Завършва клинична ординатура, ендокринология и специализира дерматология. Специализирала е пластична хирургия всяко лято, в продължение на пет години, в Никозия Кипър. \r\n\r\n Около името на Полина Паньова се заговори и през лятото на 2019г., когато тя грабна титлата „Мисис Трансконтинентал“ в престижия  международен конкурс, който се проведе в Атланта, щата Джорджия. \r\n \n\t\t\t\t\t\t", "date": "2019.11.21", "title": "Д- р Полина Паньова сбъдва мечти преди Коледа (Снимки)"}
{"url": "http://www.bnews.bg/article/264440-otvarateni_ot_sluchvashtoto_se_grazhdani_se_sabraha_pred_parlamenta_kazvat_kategorichno_ne_na_izbora_valeri_simeonov_za_zam_predsedatel_na_ns", "text": "\n За втори пореден ден граждани се събраха на протест пред Народното събрание, недоволни от избирането на лидера на НФСБ Валери Симеонов за зам.-председател на Народното събрание, съобщава БГНЕС. \r\n\r\n Протестиращите носят плакати \"Забравихте ли майките?\" и са се събрали пред северния вход на Народното събрание.   \r\n \n\t\t\t\t\t\t", "date": "2019.11.21", "title": "Отваратени от случващото се граждани се събраха пред Парламента, казват категорично НЕ на избора Валери Симеонов за зам.-председател на НС"}
{"url": "http://www.bnews.bg/article/264443-totalen_obrat_tsvetan_vasilev_pogna_desislava_ivancheva_sadi_ya_chrez_dunarit_za_100_bona", "text": "\n  Това съобщи самата тя след заседание в Апелативния специализиран наказателен съд по делото срещу нея за получен подкуп, за което на първа инстанция тя получи 20 години затвор. \r\n\r\n Иванчева обясни, че \"Дунарит\" я съди заради изтеклите в публичното пространство нейни чатове с друг известен крими герой Венцислав Ангелов – Чикагото. От тях става ясно, че в началото на септември Иванчева и Чикагото са готвели сценарий за сваляне на правителството чрез организиране на масови платени протести срещу кандидатурата на Иван Гешев за главен прокурор. \r\n\r\n \r\n\r\n \r\n\r\n В сигнала пишеше още, че заговора са били осигурени 400 000 лв., платени за протести на 10 и 12 септември на организации като „Правосъдие за всеки“ и „Боец“. Самият Бонев обяснява, че първоначално е бил част от разговора, но после се е разочаровал. \r\n\r\n \r\n\r\n Припомняме, че на първа инстанция Спецсъдът осъди на 20 г. затвор Иванчева, заместничката ѝ Биляна Петрова получи 15 г., а Петко Дюлгеров – 12 г. за искане на подкуп в особено големи размери за издаването на разрешително за строеж на бизнесмена Александър Ваклин. И за тримата съдът постанови конфискация на имущество.  \r\n\r\n На заседанието пред Апелативният спецсъд Иванчева, Петрова и Дюлгеров поискаха да бъде вдигнат запорът върху банковите им сметки. \r\n\r\n Магистратите отмениха наложения запор на сметка на Биляна Петрова за сумата от 560 лева на месец - стойността на минималната работна заплата. \r\n\r\n По отношение на Десислава Иванчева и Петко Дюлгеров обаче съдът отложи произнасянето си по тяхнот искане за отмяна на запор върху банкови сметки до получаване на справки от банките за паричната наличност в тях. \r\n \n\t\t\t\t\t\t", "date": "2019.11.21", "title": "ТОТАЛЕН ОБРАТ! Цветан Василев погна Десислава Иванчева, съди я чрез \"Дунарит\" за 100 бона "}
{"url": "http://www.bnews.bg/article/264439-nov_skandal_s_pediatrichnata_bolnitsa_v_sofiya_momichentse_na_kosam_ot_smartta", "text": "\n След смъртта на 3-годишния Александър и други родители на деца споделят премеждия със собствените си деца в Педиатричната болница в София и прехвърлянето им към други. Майка на 3-годишно момиченце сподели пред Нова телевизия, че детето й е било на косъм от смъртта, но от Специализираната болница по активно лечение на детски болести \"Проф. д-р Иван Митев\" се отнесли доста небрежно към състоянието му. Настоявали са за преглед от хирург и с ехограф, но там им заявили, че нямат. \r\n\r\n Отишли в крайна сметка в частна клиника, където детето било спешно оперирано заради проблем с червата и спасено. В Педиатричната болница в София сметнали за необходимо като лечение да извикат майката с детето на другия ден в 14 ч. за включване на системи. \r\n\r\n \"Момиченцето ни започна да повръща петък срещу събота. Отидохме на заместващ педиатър, който ни каза, че е с стомашно-чревен вирус и ни даде рецепта. Обаче детето ни започна да се влошава  и вдигна висока температура. Отидохме в Специализираната болница по активно лечение на детски болести - \"Проф. д-р Иван Митев\", прегледа го дежурната гастроентероложка. Опипа му корема и ни каза, че детето е силно дехидратирано и трябва да го настанят, но нямат свободно легло, ако ни приемат - ще лежим в коридора\". Това разказаха семейство Сотирови в ефира на Нова телевизия и заявиха, че също са чакали доста за преглед в педиатрията. \r\n\r\n \"Отидохме в частна болница, пуснаха кръв и CRP беше 8. Пуснаха ни банка и ни изписаха вечерта, защото нямат стационар, казаха ни да отидем утре сутрин. Отиваме и CRP беше скочило на  20, попитах дали не е апендицит, лекарката категорично каза, че не е. Отново ни пуснаха и отново казаха да отидем на другия ден по обяд. Но ние веднага отидохме в \"Пирогов\". След малко детето ни бе на операционната маса\", разказа майката. \r\n  \r\n\"Благодаря на д-р Красимир Житянов. Той спаси детето ни. По думите му е нямало  да оживее до сутринта, ако не бяхме отишли. Той каза, че всичко е било в гной. Червата са ѝ били вадени и мити, така ни каза той. Освен апендицит е имало и перитонит. Спасиха я. Но проблемът е в това, че няма една специализирана детска болница, която да има апаратура и специалисти\", категорична е тя. \r\n \n\t\t\t\t\t\t", "date": "2019.11.21", "title": "Нов скандал с Педиатричната болница в София! Момиченце на косъм от смъртта"}
{"url": "http://www.bnews.bg/article/264441-bsp_zastana_zad_tsatsarov_obyavi_go_za_silna_kandidatura_za_predsedatel_na_kpkonpi", "text": "\n Безспорно Сотир Цацаров е силна кандидатура за председател на КПКОНПИ. Той е доказал, че може да бъде независим и да не се вслушва в управляващите. Това заяви депутатът от БСП Драгомир Стойнев по бТВ. \r\n\r\n Още, когато се създаваше КПКОНПИ, БСП заяви, че моделът на функционирането й е погрешен и че председателят на тази институция трябва да се назначава от президента. Изключително опасно е, ако на тази институция се сложи човек, който е контролируем от управляващите. Този човек трябва да е изключителен професионалист и да може да държи юздите на тази институция и да не позволява да се стига до злоупотреби, коментира Стойнев във връзка с предстоящото избиране на нов председател на антикорупционната комисия. \r\n\r\n Той уточни, че парламентарната група на БСП ще изчака да види концепцията на кандидатите за начина на функциониране на институцията, преди да вземе решение как ще гласува.  \r\n \n\t\t\t\t\t\t", "date": "2019.11.21", "title": "БСП застана зад Цацаров, обяви го за силна кандидатура за председател на КПКОНПИ"}
{"url": "http://www.bnews.bg/article/264447-izslushvaneto_za_shef_na_kpkonpi_shte_bade_prez_dekemvri", "text": "\n Изслушването на кандидатите за председател на КПКОНПИ ще се проведе на 3 декември. Това реши на днешното си заседание парламентарната Комисията за борба с корупцията, конфликт на интереси и парламентарна етика, предаде БТА. \r\n\r\n Главният прокурор Сотир Цацаров и народният представител Симеон Найденов са двамата кандидати за поста. Следващият четвъртък, 28 ноември, комисията ще прегледа концепциите на двамата кандидати и ще вземе решение дали да ги допусне до изслушване. \r\n\r\n КПКОНПИ е без председател от лятото на тази година, след като Пламен Георгиев подаде оставка, заради скандал с негов имот. Той беше назначен за генерален консул във Валенсия. \r\n \n\t\t\t\t\t\t", "date": "2019.11.21", "title": "Изслушването за шеф на КПКОНПИ ще бъде през декември\r\n"}
{"url": "http://www.bnews.bg/article/264448-kmetat_na_lozenets_shte_iska_sabaryane_na_zlaten_vek", "text": "\n Кметът на столичния район „Лозенец” Константин Павлов е отправил искане към ДНСК сградата „Златен век” да бъде премахната, съобщиха от пресцентъра на „Демократична България”. \r\n\r\n Небостъргачът на „Артекс” стана повод за граждански протести, като освен това и строителството му беше спирано заради нарушения, а разрешителното на обекта беше поставено под въпрос. \r\n\r\n „Внесеният от Павлов документ ясно доказва, че разрешението за строеж на “Златен век” вече е загубило правното си действие. Становището му идва да запълни шестмесечното мълчание от страна на главния архитект на Столична община (СО), арх. Здравко Здравков, след като през април 2019 г. началникът на ДНСК арх. Несторов го задължи да се произнесе по казуса”, пишат от ДБ. \r\n\r\n ДНСК ще се бори във Върховния административен съд с рестарта на „Златен век” \r\n\r\n Павлов е подал искане и за изменение на подробния устройствен план на част от „Лозенец”, „така, че да бъдат приведени предвижданията на подробния план с тези на Общия устройствен план в съответствие с действащите законови изисквания”. \r\n \n\t\t\t\t\t\t", "date": "2019.11.21", "title": "Кметът на „Лозенец” ще иска събаряне на „Златен век”\r\n"}
{"url": "http://www.bnews.bg/article/264442-vavedenie_bogorodichno_e_hristiyanskoto_semeystvo_praznuva", "text": "\n Днес е Въведение Богородично, чества се Денят на християнското семейство. \r\n\r\n Според преданието на този ден родителите на тригодишната Мария я завели в Йерусалимския храм и я отдали в служба на Бога. Йоаким, Ана и малката им дъщеря били посрещнати от първосвещениците и служителите в храма с песнопения. Дева Мария e поставена на първото стъпало пред храмовия вход и се е изкачила сама по 15-те стълби. \r\n\r\n Семейното ходене на църква днес символизира влизането на тригодишната Мария в храма и напомня на бащи и майки за духовните им задължения към децата.  \r\n\r\n Според традициите семейството се събира около огнището и на масата и чества здравата връзка между деца и родители. На празничната трапеза днес се слагат погача, риба, постни ястия и много плодове, празникът е по време на Коледните пости, но на този ден е разрешено и виното. \r\n\r\n Масата остава неразтребена, за да дойде Богородица през нощта, да си хапне и да благослови дома. \r\n\r\n На този ден народът ни гадае какво ще е времето през цялата следваща година. Ако е топло и слънчево - зимата ще е люта, лятото ще е сухо, а плодородието слабо. Ако вали дъжд или сняг, зимата ще е снежна, лятото - дъждовно, а реколтата - богата. \r\n \n\t\t\t\t\t\t", "date": "2019.11.21", "title": "Въведение Богородично е, християнското семейство празнува\r\n"}
{"url": "http://www.bnews.bg/article/264446-glasuvat_novata_evropeyska_komisiya_v_sryada", "text": "\n Процедурата по изслушване на номинираните за еврокомисари в Европейския парламент приключи днес. Европарламентът ще гласува състава на новата Европейска комисия на 27 ноември, съобщиха от Европейския парламент. \r\n\r\n Председателят на Европарламента Давид Сасоли коментира: \"През последните два месеца Европейският парламент изигра демократичната си роля като разгледа внимателно представянето на всеки от предложените комисари. Изслушванията бяха обстойни и понякога трудни, но предоставиха възможност на депутатите да проверят по един прозрачен начин дали кандидатите за комисари са готови за бъдещата си работа. Днес ние приключихме окончателната оценка и сме готови да гласуваме целия колегиум на членове на Комисията следващата седмица.\" \r\n\r\n По думите му през следващите пет години Европа щяла да бъде изправена пред много проблеми - от предоставянето на дългосрочни решения по миграцията и предоставянето на убежище до това да играе водеща роля в света в борбата с климатичните промени. \r\n\r\n \"Нуждаем се от Европейска комисия, която е готова да действа по важните за европейците теми. Европейският парламент, който е избран пряко от европейските граждани, ще продължи да търси отговорност от Комисията и ще гарантира, че тя изпълнява обещанията си\", зарече се той \r\n \n\t\t\t\t\t\t", "date": "2019.11.21", "title": "Гласуват новата Европейска комисия в сряда"}
{"url": "http://www.bnews.bg/article/264438-nestihvasht_ad_za_pernichani_puskat_im_vodata_vednazh_na_48_chasa", "text": "\n Веднъж на 48 часа от 18.00 ч. до 05.00 ч. ще получават вода жителите на пернишките села Мещица и Витановци, съобщи местното \"ВиК\". Мярката се налага заради намаленото количество вода в резервоар \"Радина чешма\" и влиза в сила от днес. Ще се проследи цялостната система на водоснабдяване, уверяват от \"ВиК\". \r\n \r\nЖителите на двете населени места обаче са недоволни от ограничението и обявиха, че ще излязат на протест в събота сутринта в центъра на с. Мещица. Променя се и режимът на водоподаване за част от пернишкия квартал \"Църква\", където чешмите ще текат всеки ден от 15.00ч. до 08.00ч. \r\n\r\n Същевременно кметът на Перник Станислав Владимиров каза пред БНТ, че е провел две срещи със заместник-министъра на регионалното развитие Николай Нанков, като е получил уверение, че в най-кратки срокове ще има общо събрание на ВиК дружеството, за да бъде назначено ново ръководство. \r\n\r\n \"Ефектът от водния режим засега не е такъв, какъвто всички ние желаем и такъв, какъвто трябва да е по изискванията на МОСВ - да се ограничим в рамките на разход на питейна вода от язовир \"Студена\" в 1 млн. кубика месечно. Засега не сме в тези параметри. С допълнителни аварийни екипи, с вливането на повече вода в язовир \"Студена\" от Владайския канал, се надяваме да се вместим в поставените цели, за да имаме питейна вода до април месец\", заяви кметът. \r\n \r\nВладимиров каза още, че му предстои среща с директора на РЗИ-Перник, като ще изиска ежедневно хората да бъдат информирани за качеството на питейната вода. \r\n  \r\n\r\n Така изглежда язовир \"Студена\" \r\n\r\n Граждани на Перник пък ще внесат подписка в МРРБ, с което ще настояват да бъде потърсена отговорност на отговорните за създалата се ситуация с водната криза. \r\n\r\n Вчера стано ясно, че директорът на ВиК-Перник инж. Иван Витанов се разделя с поста си. Снощи пък президентът Румен Радев покани на среща в президентството кмета на Перник Станислав Владимиров. На срещата бяха обсъдени причините за въведения воден режим в града, отговорността на ресорните министерства и перспективите за преодоляване на създадената водна криза. \r\n\r\n Перник премина официално на воден режим на 18 ноември. Чешмите на перничани текат от 05,00 до 10,00 ч. сутрин и от 17,00 до 22,00 ч. вечер. При така направения разчет водата в язовир \"Студена\" трябва да стигне за пет месеца, ако няма валежи. Освен Перник, от режима са засегнати и селата Люлин, Големо Бучино, Дивотино, Мещица, Витановци, Богданов дол, Черна гора, Лесковец, Ярджиловци и град Батановци. \r\n \n\t\t\t\t\t\t", "date": "2019.11.21", "title": "НЕСТИХВАЩ АД ЗА ПЕРНИЧАНИ! Пускат им водата веднъж на 48 часа! "}
