{"url": "http://www.bnews.bg/article/264798-tezhki_katastrofi_kray_plovdiv", "text": "\n В нощта срещу събота и рано тази сутрин са станали две тежки катастрофи в района Пловдив с двама загинали, научи NOVA. \r\n\r\n Първият инцидент е станал на пътя Съединение-Цалапица. Автомобил изхвърчал в напоителен канал, след като се е ударил в мантинелата. Загинал е млад мъж на 21 години. \r\n\r\n Вторият пътен инцидент е станал в събота сутрин около 06:30 ч. на пътя Розино-Карнаре. Лек автомобил се ударил челно в дърво. Шофьорът, който е на 51 години, е загинал на място. \r\n \n\t\t\t\t\t\t", "date": "2019.12.14", "title": "Тежки катастрофи край Пловдив"}
{"url": "http://www.bnews.bg/article/264797-teodor_mihaylov_razmaza_angel_dzhambazki_v_sotsialnite_mrezhi", "text": "\n Днес във Фейсбук попаднахме на коментар на Теодор Михайлов публикуван в личният му профил в социалната мрежа. Коментара идва по повод пиянските изцепки на евродепутата. Вижте какви въпроси отправи към Джамбазки, г-н. Михайлов.  \r\n\r\n \r\n\r\n Ангел Джамбазки, да те питам още нещо. \r\nБеше ли въоръжен по време на алкохолната забава? \r\nЗнаеш ли, че е забранено от закона да пиеш и да носиш оръжие? \r\nЗнаеш ли, че е забранено от закона да си в обществени заведения въоръжен? \r\nЗнаеш ли, че е забранено да си носиш постолета с патрон в цевта? \r\nКакво налага да носиш оръжие, това че си се скатал от казарма и сега запълваш липси ли? \r\nСлед всичко това ще върнеш ли пистолета и разрешителното си? \r\nЩото оставка нямаш доблест да подадеш. \r\nИначе бъди спокоен, ще те глобят един обяд в Брюксел и ще си вземеш шофьор за година, който ще ти плаща Европарламента. \r\nИ знам, че няма да ми отговориш. \r\nАйде, наздраве! \r\n \n\t\t\t\t\t\t", "date": "2019.12.14", "title": "Теодор Михайлов размаза Ангел Джамбазки в социалните мрежи "}
{"url": "http://www.bnews.bg/article/264800-stabilizirano_e_sastoyanieto_na_14_godishnoto_momche_udareno_ot_kola_na_nso", "text": "\n Стабилизирано е състоянието на 14-годишното момче, ударено от кола на НСО в четвъртък вечерта на столичния бул. „Драган Цанков”, но не са преминали всички опасности. Това каза за bTV говорителят на болница „Св. Анна” Антон Луков. \r\n\r\n В понеделник на момчето му предстои първата операция – ще я направи един от водещите лицево-челюстни хирурзи – д-р Константин Димов. \r\n\r\n Все още се разследват причините за тежкия инцидент. Разследването е поверено на Военната прокуратура, тъй като става въпрос за служител на НСО. \r\n\r\n В колата не е имало пътник. За шофьора се разбра, че е младши сержант с 4-годишен стаж и не е преминал през необходимата подготовка да вози охраняеми лица. \r\n\r\n По случая е образувано досъдебно производство, а шофьорът ще бъде разследван за причиняване на смърт по непредпазливост. \r\n \n\t\t\t\t\t\t", "date": "2019.12.14", "title": "Стабилизирано е състоянието на 14-годишното момче, ударено от кола на НСО"}
{"url": "http://www.bnews.bg/article/264799-yuzhen_vyatar_vdiga_temperaturite_v_sabota", "text": "\n В събота над страната ще преобладава облачно, в равнините и мъгливо време. Това съобщи дежурният синоптик Георги Цеков от Националния институт по метеорология и хидрология, цитиран от Агенция „Фокус”. На места, главно в Южна България, а привечер и в Източна - ще превалява дъжд. В Източна България през по-голямата част от деня ще духа умерен южен вятър и температурите значително ще се повишат. В Западна България вятърът ще е от северозапад, а привечер и в източните райони югозападният вятър ще се смени със северозападен. Максималните температури ще са между 7° и 12°, на места в Източна България до 14-15°. Атмосферното налягане е значително по-ниско от средното за декември – към края на деня ще започне да се повишава. \r\n\r\n Над Черноморието ще е предимно облачно, с временни разкъсвания на облачността преди обяд, главно над северното крайбрежие. Привечер и през нощта срещу неделя на места ще превали дъжд. През по-голямата част от деня ще духа умерен юг-югозападен вятър и температурите ще се повишат; привечер вятърът ще се смени със северозападен. Максимални температури на въздуха: 8° и 13°. Температурата на морската вода е 12°-13°. Вълнението на морето ще бъде 2-3 бала. \r\n\r\n Над планините ще бъде облачно и мъгливо. На места, главно в Рило-Родопската област, ще има валежи от дъжд, над 2000 метра от сняг. Условия за по-значителни количества има в южните райони от Родопите. Вечерта и през нощта срещу неделя валежи ще има и в масивите от Източна България. Ще духа силен юг-югозападен вятър. Максимална температура на височина 1200 метра около 7°, на 2000 метра – около 2°. \r\n \n\t\t\t\t\t\t", "date": "2019.12.14", "title": "Южен вятър вдига температурите в събота"}
{"url": "http://www.bnews.bg/article/264806-obshtinata_v_stara_zagora_se_otkaza_da_povishava_taksa_smet", "text": "\nКметът на Стара Загора Живко Тодоров обяви, че оттеглят предложението за повишение на такса смет, което трябваше да влезе в Общинския съвет другата седмица. \r\n\r\nТой увери, че решението не било под натиск или заради недоволство от страна на местните граждани. \r\n\r\nБюджетът на общината щял да компенсира разликата от 1,3 млн. лева и ставките за такса смет ще останат непроменени. Този разход щял да бъде за сметка на инвестиционната дейност. \r\n\r\n\"Винаги сме мислили за гражданите и не сме предлагали нищо, което е в техен ущърб\", обяви популистки кметът. \r\n\r\nТодоров определи като \"див популизъм\" изказвания и опити за спекулации с темата от общински съветници в медиите. \r\n\r\n\"На въпроса защо сега предлагаме това увеличение отговарям - тази промяна нямаше как да се случи преди изборите, както обясняват те, защото времето ѝ е сега. Предстои приемане на годишните бюджети на общините. Разглеждането на план сметките винаги се случва по това време ноември - декември. Те се уповават на местните данъци и такси\", коментира по темата още Тодоров. \r\n\r\n\"В такса смет нямаме излишък или остатък - напротив, имаме минус. В сравнение с основни общини като Бургас, Пловдив, Сливен, Велико Търново, Плевен, разходите за чистота в Стара Загора са най-ниски. Това е така защото след обществената поръчка цените, които плащахме преди, по концесионния договор, от 7,5 млн. лева, сега са около 6-6,5 млн. лева. Това означава, че сме спестили минимум 6 млн. лева през годините. Ние се отличаваме сравнително от останалите общини. \r\n\r\nОбслужваме 51 села. Това е от значение, защото е различно от обезпечаването на чистотата само в града, както е в Пловдив. От селата приходи почти не получаваме от такса смет. 16 лева на година е налогът в някои от тях, но разходите са в пъти по-големи\", поясни още той. \n\t\t\t\t\t\t", "date": "2019.12.14", "title": "Общината в Стара Загора се отказа да повишава такса смет"}
{"url": "http://www.bnews.bg/article/264803-prodadoha_na_targ_kraglite_ochila_na_dzhon_lenan", "text": "\n Прословутите слънчеви очила с кръгли рамки и стъкла на Джон Ленън бяха продадени на търг за близо 183 хиляди долара, пише БГНЕС. \r\n\r\n Кръглите очилца са доставени на легендарния член на Бийтълс през 1966 г., за да може той да се подготви за ролята си във филма на Ричард Лестър \"Как спечелих войната\". Малко след това Ленън става разпознаваем с аксесоара си. \r\n\r\n Бившият шофьор на барабаниста на Бийтълс Ринго Стар - Алън Херинг, който пусна очила за продажба на търг, заяви, че е видял очилата през лятото на 1968 година. В описанието им по време на търга, Херинг отбелязва, че Ленън е оставил тези очила на задната седалка на колата му, когато е слизал от нея. Те, обаче, били счупени, като едното стъкло е излязло от рамката. Тогава шофьорът попитал дали Ленън иска да запази очилата и да ги занесе на поправка, но великият музикант му отвърнал да не се притеснява, тъй като те са само за сценичният му образ. \r\nПо-късно Херинг разказва, че не е носил очилата на поправка и се е старал през годините да ги остави в точно този вид, в който Ленън ги е оставил в колата му. \r\n\r\n Първоначалната цена на легендарния аксесоар бе под 183 хиляди долара. От аукционната къща Sotheby's не споменават името на новия притежател на очилата. \r\n \r\nНа търга беше предложена и глоба за паркиране на Ринго Стар. Тя отново бе запазена от шофьора Херинг. Глобата за неправилно паркиране в размер на два паунда, написана на името на барабаниста през април 1969 г., днес се оценява на около 1500 паунда. \r\n \n\t\t\t\t\t\t", "date": "2019.12.14", "title": "Продадоха на търг кръглите очила на Джон Ленън"}
{"url": "http://www.bnews.bg/article/264807-arestuvaha_trima_zapodozreni_za_krazhbi_vav_velingrad", "text": "\nПолицията арестува трима от Велинград, заподозрени за кражби от офиси, автосервизи и автоморги. Арестувани са двама братя на 19 и на 20 г. от велинградския квартал \"Анезица\" и техен 20-годишен съучастник, жител на септемврийското село Семчиново. И тримата са с множество криминалистични прояви, осъждани са, като с най-много присъди се оказал единият от братята, съобщиха от МВР. \r\n\r\nВсички случаи по разследването са докладвани на Окръжната прокуратура в Пазарджик. Първоначалният им арест е удължен до 72 часа. \r\n\r\nРазследването срещу тях започнало още в края на месец ноември. На 4 декември вечерта 63-годишна жена от Батак сигнализирала, че на кръстовище при опит да отключи паркирания си автомобил била нападната от двама непознати. Единият издърпал дамската й чанта с лични документи, сумата от над 400 лева и ключове. Нападателите избягали. \r\n\r\nНяколко часа по-късно бил подаден сигнал от охранителна фирма, че е разбит офисът им във Велинград. Полицаите установили, че е открадната каса с наличните пари от оборота. Криминалистите засекли извършителите, които, за да избягат от полицаите, захвърлили непокътната металната каса в дере и се укрили. \r\n\r\nВсички случаи по разследването са докладвани на Окръжната прокуратура в Пазарджик. Полицаите проверяват дали те са крадците в православен храм, намиращ се в единия от кварталите на курорта. \n\t\t\t\t\t\t", "date": "2019.12.14", "title": "Арестуваха трима, заподозрени за кражби във Велинград"}
{"url": "http://www.bnews.bg/article/264805-nay_mladiyat_premier_na_finlandiya_privleche_vnimanieto_v_bryuksel", "text": "\n Сана Марин, която стана най-младият действащ премиер в света, привлече погледите и вниманието на Срещата на върха в Брюксел. Тя се превърна в новина в десетки държави на всички континенти, след като беше избрана да ръководи Финландия на 34 години. \r\n\r\n Само 2 дни след като се качи на поста, тя взе участие в срещата на лидерите на държавите от Европейския съюз. Освен нея, в новото правителство на Финландия, има още три жени на 35 години или по-млади. Марин твърди, че няма тайна за успеха, а той е резултат от усилена работа. \r\n \n\t\t\t\t\t\t", "date": "2019.12.14", "title": "Най-младият премиер на Финландия привлече вниманието в Брюксел"}
{"url": "http://www.bnews.bg/article/264808-19_godishno_momche_beshe_ubito_v_shumen", "text": "\n 19-годишно момче почина, след като беше намушкано с нож в корема при сбиване в Шумен. Трагедията се разиграла в събота по обед. \r\n\r\n Линейка откарала ранения в болница, но лекарите не успели да спасят живота му. Нападателят е избягал и се издирва от полицията. \r\n\r\n \r\n \n\t\t\t\t\t\t", "date": "2019.12.14", "title": "19-годишно момче беше убито в Шумен"}
{"url": "http://www.bnews.bg/article/264802-zhertvite_na_vulkana_na_novozelandskiya_ostrov_uayt_sa_veche_16", "text": "\n Водолази продължават издирването на телата на жертвите на вулканичното изригване на новозеландския остров Уайт. По последни данни загиналите са най-малко 16 души. \r\n\r\n Под заплахата от ново изригване водолазите претърсват водите около острова. \r\n\r\n От общо 47-те души, намирали се на острова в момента на изригването, освен 16-те загинали, 28 са все още в болници в Нова Зеландия и Австралия, от които 21 са в критично състояние. \r\n\r\n Няколко души се водят изчезнали. Повечето от хората, намирали се на острова, са били туристи от Австралия, САЩ, Великобритания, Китай, Германия, Малайзия и от Нова Зеландия. \r\n\r\n Тленните останки на шест от жертвите бяха прибрани от острова при рискована операция с участието на новозеландски командоси. Първата жертва бе официално идентифицирана днес и това 21-годишната австралийка Кристал Броуит. Тя е била в Нова Зеландия със семейството си, за да празнува рождения си ден. \r\n\r\n Според учените, наблюдаващи острова, има между 35 и 50% шансове за ново изригване \r\n \n\t\t\t\t\t\t", "date": "2019.12.14", "title": "Жертвите на вулкана на новозеландския остров Уайт са вече 16"}
