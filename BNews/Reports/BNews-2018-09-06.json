{"url": "http://www.bnews.bg/article/248252-skandalno_razkritie_minyu_staykov_napival_s_karnobatska_rakiya_merkel_makron_i_tsyaloto_evropredsedatelstvo_posle_prespivali_v_hotela_na_arabadzhiev", "text": "\n Нови разкрития изплуват около скандалния бизнесмен Миню Стайков, който вчера беше арестуван при акция на специализираната прокуратура. Алкохолният бос е бил основният доставчик на спиртни напитки по време на европредседателството, научи ПИК.  \r\n\r\n Бизнес империята на Минчо Стайков сама се похвали преди дни с реклама в редица вестници и онлайн издания, че Ангела Меркел, Еманюел Макрон, Себастиян Курц, Виктор Орбан, Жан-Клод Юнкер, Доналд Туск, Антониа Таяни и останалите лидери от 28-те страни членки на ЕС са вдигнали  наздравица с карнобатска ракия \"Кехлибар\", която се произвежда в завода на алкохолния бос.  \r\n\r\n Именно Стайков е спечелил  обществената поръчка за доставка на алкохол по време на официалните вечери през европредседателство.  \r\n\r\n Другият бизнесмен, който попадна в акциите на спецпрокуратурата, Веско Арабаджиев, също е намазал от българското европредседателство. Хотелиерът, който в момента се издирва от \"Интерпол\", е осигурил спането на гостите по време на европредседателството в своя хотел \"Маринела\". \r\n\r\n Така става ясно, че двамата бизнесмени, които са обвинени за участие в организирани престъпни групи за пране на пари и продажби на акцизни стоки без бандерол, са прибрали сериозна сума пари покрай европредседателството.  \r\n\r\n Оказва се, че Меркел, Макрон и останалите ВИП гости първо са вдигнали наздравици с алкохола на Мино Стайков, а след това са преспивали в хотела на Ветко Арабаджиев.  \r\n\r\n След поредните разкрития около скандалните бизнесмени, все повече въпроси изникват по адрес на Лиляна Павлова.  \r\n\r\n Като министър на европредседателството тя ще трябва да обясни как олигарси, разследвани за пране на пари и други престъпления, са се облагодетелствали от европредседателството. \r\n \n\t\t\t\t\t\t", "date": "2018.09.06", "title": "СКАНДАЛНО РАЗКРИТИЕ! Миню Стайков напивал с карнобатска ракия Меркел, Макрон и цялото европредседателство, после - преспивали в хотела на Арабаджиев "}
{"url": "http://www.bnews.bg/article/248251-geyat_hekimyan_sas_slugi_na_plazha_pie_alkohol_i_spi_v_rabotno_vreme", "text": "\n Летните забавления на Антон Хекимян не спират и той ходи на плаж дори по време на работа, видя ПИК. Водещият на сутрешния блок на BTV сe oтдаде на дълга почивка, въпреки че вече работи. \r\n\r\n Докато отсъстваше от екран, на негово място се редуваха Мария Цънцарова и Биляна Гавазова.  \r\n\r\n Властелинът на ефира реши да се върне за кратко в студиото в  София, но някак му се стори тясно и отново тръгна на турне - този път било есенно.  \r\n\r\n Вместо обаче да се труди и да мисли нови теми за ефир, Антон се опъва на плажа в Аркутино, видяха папараци на ПИК.  \r\n\r\n \r\n\r\n \"Никак не му е зле, свърши ефира към 09:00 часа, поработи до към 11:00 часа с коктейл на плажа, нахлузи банските и се отдаде на почивка\", споделят очевидци.  \r\n\r\n За комфорта на Хекимян пък се грижила негова колежка. Жената от екипа му се постарала да не изгори, първо заради здравето му, а след това и де не се види на екран, че отново се припича.  \r\n\r\n \r\n\r\n Преди да се отдаде на сладка дрямка на морския бряг, водещият бил старателно намазан с плажно масло.   \r\n\r\n Докато се отдавал на почивката си, неизменно до него била пълна чаша с Аперол, не само за охлаждане, но и за разпускане. \r\n\r\n \r\n\r\n   \r\n\r\n \r\n \n\t\t\t\t\t\t", "date": "2018.09.06", "title": "Геят Хекимян със слуги на плажа, пие алкохол и спи в работно време"}
{"url": "http://www.bnews.bg/article/248250-bezposhtadna_agresiya_turist_pomlya_s_bastun_vazrasten_mazh_v_slanchev_bryag", "text": "\n Отново агресия от чуждестранен турист в \"Слънчев бряг\". Възрастен мъж с бастун е бил нападнат в 4-звезден хотел от по-млад турист от Великобритания. \r\n\r\n Побоят станал в коридора на петия етаж. След насилието младият мъж е слязъл през балконите на хотела. Малко по-късно е арестуван. \r\n\r\n Нападнатият е прегледан от лекари, които установили, че няма сериозни наранявания.  \r\n \n\t\t\t\t\t\t", "date": "2018.09.06", "title": "БЕЗПОЩАДНА АГРЕСИЯ! Турист помля с бастун възрастен мъж в Слънчев бряг! "}
{"url": "http://www.bnews.bg/article/248253-borisov_podari_na_merkel_25_cherveni_rozi_tya_go_pohvali_bravo_za_borbata_s_mafiyata_snimki", "text": "\n България е постигнала съществен напредък в борбата с престъпността и корупцията и това се дължи на важните стъпки, направени от правителството на Борисов. Канцлерът на Германия направи това признание при работното си посещение в София вчера, съобщи \"24 часа\". \r\n\r\n Бойко Борисов мигновено подкрепи и с доказателства ласкавите думи. На съвместна пресконференция той съобщи, че часове по-рано е проведена голяма акция на митниците и полицията за задържане на контрабандни цигари, предназначени за Германия. \r\n\r\n При друга операция пък е била разбита най-сериозната печатница за фалшиви банкноти евро, с която ще бъде зарадван шефът на Европол при визитата му в София в петък. \r\n\r\n \r\n\r\n \r\n\r\n Всички тези усилия трябва да убедят европейските партньори, че страната ни отговаря на критериите за присъединяване към Шенгенското пространство догодина. \r\n\r\n Визитата на Меркел бе изпълнена с очакване, че България ще получи германска подкрепа за влизане в зоната. Това ще позволи на българските граждани да пътуват без гранична проверка в нея както останалите европейци. \r\n\r\n Кацлерът Меркел не каза твърдо \"да\" за влизането на България в Шенген. Тя обаче обеща честна и справедлива оценка при вземане на решението. \r\n\r\n \r\n\r\n \r\n\r\n \"Германия винаги е процедирала по следния начин: гледаме дали са изпълнени критериите за влизането в Шенген поотделно – такъв анализ ще направим поотделно и за България, и за Румъния. Не мога да ви кажа още днес каква ще е оценката ни през ноември\", обясни гостенката. \r\n\r\n \r\n\r\n \r\n\r\n В навечерието на нейната визита в София и Букурещ говорителят на германското правителство Щефен Зайберт напомни пред БНР, че французите поставят условия за приемането на двете държави в Шенген заради проблема с идващите от тях роми, които нарушават местното законодателство. \r\n\r\n Канцлерът категорично обяви, че Берлин няма да прави подобно обвързване. \r\n\r\n Работната маса на Бойко Борисов в кабинета му в Министерския съвет. Между книжата се вижда общата му снимка за спомен с Ангела Меркел, която той пази и поглежда, докато работи. \r\n\r\n \r\n\r\n \r\n\r\n \"За нас е важно да няма корупция при издаването на шенгенски визи и да се спазва законът при допускането на граждани от трети страни в мрежата.\", обясни Меркел. \r\n\r\n На въпрос възможно ли е разделянето на България и Румъния по пътя към Шенген, както допусна преди време Борисов, гостенката заяви, че всяка страна ще се оценява поотделно. Премиерът ни допълни, че не бива да се рекламираме като по-добри от други държави, и пожела успех на румънците. \r\n\r\n \r\n\r\n \"Ако през ноември ни подкрепите за Шенген, България няма да спре, а ще удвои и утрои усилията да бъдем надеждна граница на Европа, каквато сме\", декларира още Борисов. \r\n\r\n Федералният канцлер похвали екипа му и за солидната финансова политика, която гарантира така нужната за Европа стабилност в кризата. Меркел обаче подчерта значението на еворопейските фондове за реализирането на инфраструктурни проекти, които са важни за бързото развитие на икономиката. Тя изрази надежда, че нейната визита ще направи още по-интензивни двустранните отношения. \r\n\r\n Присъединяването на Турция към ЕС не е било обсъждано на разговорите й с Борисов, но гостенката загатна, че едва са започнали да говорят за присъединяването на страните от Западните Балкани. \r\n\r\n След еднодневната си визита у нас днес тя ще бъде в Румъния. Българският й домакин Борисов обаче се постара да направи специалничасовете, прекарани в София. Той я посрещна още на летището с букет от 25 червени рози. \r\n\r\n Както подобава за стари познати, те се разприказваха още на пистата. Меркел пристигна с правителствен самолет. По ремонтиращите се софийски улици се возеше с мерцедес под строг надзор на полицията. Борисов я прие в кабинета си, където пази снимка за спомен с нея. \r\n\r\n \r\n\r\n Най-високото държавно отличие на България - орден \"Стара планина\" с лента, бе връчено на Ангела Меркел от президента Георги Първанов. \r\n\r\n Преди това двамата имаха среща, която продължи почти 40 вместо планираните 30 минути. На награждаването дойде министър-председателят Бойко Борисов, придружен от вицепремиера Цветан Цветанов и министрите Николай Младенов и Росен Плевнелиев. \r\n\r\n Орденът \"Стара планина\" с лента се връчва на канцлера за нейния изключителен принос в укрепването на българо-германските отношения, обяви президентът Първанов. Специално внимание той отдели на заслугите на Меркел за справедливото разрешаване на казуса с българските медици в Либия. Тя заслужила отличието и заради честната, критична и справедлива подкрепа на усилията на България за достойно членство в ЕС. \r\n\r\n След като благодари за високата награда, канцлер Ангела Меркел подчерта, че чрез подкрепата за българските медици в Либия Германия е изразила своята европейска солидарност. \r\n\r\n България се намира на правилен път, каза още Меркел. “Удостояването ми с високия орден ще ме окуражава да говоря още повече за България, тъй като ние знаем, че имаме много добри икономически връзки. Политическото ни сътрудничество е много тясно, особено по отношение на стабилността на Западните Балкани и насърчаването на мира в региона. Много хора в Германия обаче не знаят за тесните културни връзки, които съществуват между нашите две страни. За това колко много българи учат немски език”, възкликна Меркел. \r\n\r\n По думите й в Германия следват 12 хиляди български студенти. Това е най-голямата академична младежка общност в Германия след китайската, поясни гостенката. \r\n\r\n В разговора си Първанов и Меркел обсъдили въпроса за увеличаване на енергийната сигурност на ЕС чрез диверсифициране на източниците и трасетата за пренос на енергоресурси към съюза. Потвърден бил ангажиментът на двете страни да се бърза за реализацията на проекта \"Набуко\". \r\n\r\n ЛЮБОМИР ДЕНОВ \r\n\r\n   \r\n\r\n Авария спря тока в ресторанта часове преди вечерята на Бойко Борисов с Ангела Меркел вчера. \r\n\r\n Управата на \"Едно време\" на острова в езерото \"Ариана\" обаче се справи навреме с храната за гостите. Първо се чудеха дали да чакат, или да включват генераторите. \r\n\r\n Хлебарят обаче успя да омеси ритуалната пита за посрещането на канцлерката. Тя втасваше два часа и времето му бе разчетено до секунди, за да е топла, но не много, при посрещането. \r\n\r\n Ресторантът предлага българска кухня с натурални продукти. Снабдява се със зеленчуци от най-добрите оранжерии в България и от проверени ферми. \"Едно време\" има самобитна атмосфера на старинна нашенска къща. \r\n\r\n Гостите снощи бяха обслужени от 7 сервитьори, държани под надзор. Макар че всичко бе проверено отрано, агенти наглеждаха как се готвят манджите, а други обезпечаваха транспорта на чиниите до масата. \r\n\r\n Меркел и Борисов бяха настанени на голяма маса в средата на ресторанта. На стената зад тях бяха знамената на Германия и България, а между тях - женска носия. \r\n\r\n Отрано заведението бе затоплено с климатици, без да му е спуснато отгоре каква да е температурата. Екипът на Меркел е уточнил само менюто с протокола на Министерския съвет, а експерти от Берлин пробвали храната. \r\n\r\n Салатата е от българския розов домат, който е патентован в Евросъюза, обясни собственикът на \"Едно време\" Иво Кръстев. Заведението винаги го предлага на високите си гости. Доматът е белен и му слагат леко обезсолено българско краве сиренеи печена червена чушка. \r\n\r\n Основното ястие бе роле от 8-месечно теле. Главният готвач го опече за Борисов и Меркел във фурна с гарнитура от задушени зеленчуци в масло. Гостите пробваха и домашна бисквитена торта и домашен ванилов сладолед. Поливаха с бяло и червено българско вино. Вечерта завърши с народни песни, изпълнени от 4 певици и музиканти в носии. \r\n\r\n Собствениците са горди, че са хранили много високопоставени лица - италианския премиер Силвио Берлускони, кмета на Берлин, делегации на Испания и на Израел. Всички останали доволни от кухнята. \r\n\r\n \r\n\r\n 1. Салата от белен български розов домат с леко обезсолено краве сирене и печена червена чушка \r\n\r\n 2. Роле от 8 - месечно теле на фурна с гарнитура от задушени зеленчуци в масло \r\n\r\n 3. Домашна бисквитена торта и домашен ванилов сладолед \r\n\r\n 4. Бяло и червено българско вино  \r\n\r\n \r\n\r\n Ангела Меркел е почетният доктор, който от вчера свързва два университета - Русенския “Ангел Кънчев” и този в Лайпциг. \r\n\r\n Вчера в Археологическия музей в София германският канцлер получи официално титлата. Поради недобра инфраструктура отпадна посещение в крайдунавския град от нейната програма, съобщи Дарик радио. \r\n\r\n “Може би не знаете, но вече съм била в Русе в едни други времена - обърна се канцлерът към ректора проф. Христо Белоев. - Имаше голям престой на гарата след пътуване с влака през Прага, Будапеща и Букурещ за София и Пирин. Тогава и не знаех, че един ден ще бъда канцлер на Германия, който ще бъде избран за почетен доктор на Русенския университет.” \r\n\r\n \"Ще направим всичко възможно г-жа Меркел да ни посети и следващата година\", обеща премиерът Борисов. Тогава тя ще види и гарата, и университета, за да се порадват студентите. \r\n\r\n Академичният съвет на Русенския университет избра Меркел за почетен доктор през февруари 2009 г. за огромните заслуги на канцлера за развитие на европейското образователно и научноизследователско пространство. В европейската тематична мрежа, която университетът координира по решение на Брюксел, той сътрудничи със 70 институции от 31 страни. Най-солидно е участието на висши училища и фирми от Германия, подчерта проф. Белоев. \r\n\r\n С дарения от немски фирми в Русенския университет са създадени единствените у нас модерен учебен център, Център за подготовка на докторанти и лабораторна база за възобновяеми енергийни източници. \r\n\r\n Германската Hochtief изгражда в Русе с европейски средства пречиствателна станция. \r\n\r\n Меркел е десетият германец, който става почетен доктор в Русе, и името й е изписано със златни букви в Ректората. \r\n\r\n Удостояването е и признание за нейния принос като учен, каза ректорът проф. Белоев. Тя успява да приложи научните подходи от своята докторска дисертация в живота, за да го направи по-добър за милиони хора в Германия и по целия свят. \r\n\r\n Меркел благодари сърдечно за признанието. От години интересът на български студенти към немското образование е много висок, каза канцлерът. В Германия те са около 12 000, втората по големина група след китайските. \r\n\r\n Русенският университет е сред най-добрите в България, каза още Меркел. В международен план престижът му нараства. Канцлерът се спря и на партньорството на Русенския университет с университета в Лайпциг, където е следвала. \r\n\r\n “Може да се каже, че сега двата университета имат един и същ почетен доктор”, отбеляза Ангела Меркел. Ректорът проф. Белоев й връчи диплома и статуетка за титлата “доктор хонорис кауза”, както и почетния знак на Русенския университет. \r\n\r\n “Меркел, Меркел”, закънтя на площада между музея и президентството след церемонията. Оказа се, че мнозина минувачи са се спрели, за да поздравят канцлера. Сред тях най-активно в скандиранията бе семейство възрастни туристи от Германия. Те не спряха да подвикват, докато накрая Меркел ги чу и приветливо им помаха с ръка. \r\n\r\n Вчера ректорът на Софийския университет проф. Иван Илчев опроверга слуха, че столичани са се въздържали да удостоят Меркел с докторска титла. \"Никога не сме обсъждали връчването\", обясни той. Според него са абсурдни твърденията, че вузът е отказал да го направи и затова я удостоява Русенският университет. Като чух, че Русенският университет отличава Меркел, се учудих, но си го обясних с факта, че той има много тесни връзки с Германия, а и бившият му ректор и ексминистър проф. Марко Тодоров е немски възпитаник, разказа Илчев. \r\n\r\n В Русе имало дисциплини, които се преподават на немски, докато в СУ нямало, с изключение на немска филология. Канцлерът на Германия има международен авторитет, което е един от критериите на университета за присъждането на титлата. \r\n\r\n НЕНО ПЕТКАНОВ, ЛИЛИ ФИЛИПОВА \r\n\r\n \r\n\r\n Ангела Меркел поръча на българското правителство да оправи пътищата. Това се случи в хотел \"Шератон\", където германският канцлер изнесе лекция пред бизнеса. \r\n\r\n Малко преди началото от малка зала в хотела излязоха премиерът Борисов, вицето Цветанов, министрите Росен Плевнелиев и Трайчо Трайков. Те са били на необявена среща между Меркел и бизнесмени. Един от тях е Огнян Донев, шефът на \"Софарма\". \r\n\r\n \"Моля правителството да окуражава немските инвеститори и да им осигури надеждност на икономическия климат\", помоли по-късно Меркел в препълнената зала. Тя отново повтори, че Германия е готова да ни приеме в еврозоната, но при строго спазване на критериите. \r\n\r\n Постигнали сте сериозни стъпки в борбата с корупцията, но предстои дълъг и труден път. Правителството трябва много да работи по подобряване на инфраструктурата. Меркел обеща и помощ при битката с бюрократите и за едно добро европейско образование по немски модел. \r\n\r\n Лекцията продължи около половин час. Меркел даде \"джокери\", че за немския бизнес са интересни проекти в сферата на енергийната ефективност. \r\n\r\n Да се назначи омбудсман за чуждите инвеститори предлага Германо-българската индустриално-търговска камара (ГБИТК). Предложението е включено в \"Програма за действие 2015\", чиято цел е да се удвоят двустранният търговски обмен и немските вложения. Тя бе връчена на канцлера Ангела Меркел от шефа на камарата д-р Митко Василев. \r\n\r\n Омбудсманът ще улесни достъпа на чуждите фирми до министерствата и ведомствата и ще посредничи при проблеми с тях. Това е важна предпоставка за увеличаване на немските инвестиции, смятат от камарата. Немският бизнес у нас настоява за прозрачни обществени поръчки и концесии, като основен критерий да не е най-ниската цена, а съотношението цена-качество. Препоръчва още бързо усвояване на европарите за съвместни проекти. Германия внасяла около 30% в еврофондовете особено за енергодобив, инфраструктура, околна среда и здравеопазване. \r\n\r\n Според немските фирми България има нужда от имиджова кампания в Германия, с която да се представи като интересно място за инвестиции и за туризъм. Трябвало да се помисли и за това нашите малки и средни фирми да бъдат подготвени за работа на немския пазар. \r\n\r\n СОФИЯ ТЕРЗИЙСКА \r\n\r\n \r\n\r\n Ангела Меркел познава България, макар че не е стъпвала у нас от промяната. В младежките си години обаче тя доста пътува из соцблока и като запалена планинарка е изкачила Рила. \r\n\r\n Меркел е пребивавала и в София, което тя накратко сподели в тв шоу миналата година. Запитана от водещата дали никога не й е хрумвало да избяга на Запад, канцлерката си спомни за първото си пътуване в Западна Германия. \r\n\r\n \"За мен то бе по-скоро притеснително. Бях запалена почитателка на криминалните филми и не бях съвсем сигурна дали например е безопасно да пренощувам като сама жена в хотел. В София и в Будапеща нямах такива притеснения\", разказа Меркел. \r\n\r\n КАПКА ТОДОРОВА \r\n\r\n \r\n\r\n \r\n  \r\n\r\n   \r\n\r\n   \r\n \n\t\t\t\t\t\t", "date": "2018.09.06", "title": "Борисов подари на Меркел 25 червени рози, тя го похвали: Браво за борбата с мафията (СНИМКИ)"}
{"url": "http://www.bnews.bg/article/248242-megan_marlkal_oglavi_klasatsiya_za_nay_dobre_oblechenite_zheni_v_sveta_prez_2018_a", "text": "\n 37-годишната бивша американска актриса, която стана херцогиня на Съсекс след сватбата си с принц Хари през месец май, изпревари куп холивудски знаменитости. Сред тях бяха Кейт Бланшет и Сандра Бълок, адвокатката за човешки права Амал Клуни и риалити звездата Ким Кардашиян, предаде Ройтерс, цитирана от БТА. \r\n\r\n За пръв път тази популярна класация на сп. \"Пийпъл\" се оглавява от кралска особа. Но според редакторите на изданието естественият шик и елегантност на Меган Маркъл е било невъзможно да убегнат от вниманието ни. Бившата калифорнийска актриса от телевизионната поредица \"Костюмари\" рядко отсъстваше от първите страници на вестниците и списанията след годежа ѝ с принц Хари през ноември 2017 година. Нейният стил комбинираше тоалети от бутици и дизайнерски облекла по поръчка. Меган не се поколеба да наруши британския кралски протокол, като показа голи крака и рамене. \r\n\r\n Изданието също похвали за елегантността на Кейт Бланшет, Амал Клуни, Сандра Бълкок и Ким Кардашиян. \r\n \n\t\t\t\t\t\t", "date": "2018.09.06", "title": "Меган Марлкъл оглави класация за най-добре облечените жени в света през 2018-a"}
{"url": "http://www.bnews.bg/article/248230-bebetata_na_otkradnat_zhivot_atakuvat_seriala", "text": "\n Бебетата, който се родиха в екипа на сериала „Откраднат живот“, могат да се снимат в сериала. \r\nДецата на продуцента Евтим Милошев и актьора Юлиян Вергов вече получиха своите роли в поредицата, така че новородените момчета на Дария Симеонова и Ралица Паскалева ще имат възможност да продължат традицията. Двете актриси пропускат участие в шестия сезон на сагата по майчинство, но следващите серии ще ги чакат с децата, пише „Телеграф“.   \r\n \n\t\t\t\t\t\t", "date": "2018.09.06", "title": "Бебетата на „Откраднат живот“ атакуват сериала "}
{"url": "http://www.bnews.bg/article/248220-radina_kardzhilova_gasne_kato_andzhelina_dzholi", "text": "\n \r\nРадина Кърджилова отново плаши с външен вид. Звездата на Народния театър  се е стопила и изглежда сякаш е на ръба на анорексията. Според близки на актрисата тя тежи едва 42 килограма. \r\nОсвен че фигурата  й се е изменила, коремът й е залепнал за гърба, и лицето на Радина е пострадало. Заради непрекъснатия глад тя не може да се пребори с петната по кожата и торбичките под очите, които дори скъпата козметика не успява да прикрие. Актрисата не е толкова жизнена колкото преди, и по време на разходка със сина си Христо в центъра на София на няколко пъти спира да си почива, но не заради детето, а изморена от глада, видяха папараците на „Ретро“. \r\n Очевидно Радина е тръгнала по стъпките на своята колежка Анджелина Джоли, която е диагностицирана  с  анорексия, храни се с кубчета лед и тежи само 35 килограма. Преди година от раз Радина изхвърлила месото от менюто си и станала вегетарианка, а не постепенно, както е здравословно. Единственото хубаво е, че е спряла алкохола, който й създаваше проблеми в личния живот. \r\n \n\t\t\t\t\t\t", "date": "2018.09.06", "title": "Радина Кърджилова гасне като Анджелина Джоли"}
{"url": "http://www.bnews.bg/article/248248-vazhno_za_patuvashtite_dve_svlachishta_zatrudnyavat_dvizhenieto_ot_veliko_tarnovo_do_manastir_sveta_troitsa", "text": "\n Две активни свлачища затрудняват движението от Велико Търново до патриаршеския манастир \"Света Троица\", съобщи БНР. \r\n\r\n По трасето има срутване и на скални отломки. \r\n\r\n Установен е и трети проблемен участък с нестабилна земна маса заради обилните валежи това лято. \r\n\r\n Община Велико Търново търси финансиране от държавата за укрепване на свлачищата, отводняване на района и асфалтиране.  \r\n\r\n Част от пътя към манастира \"Св. Троица\" през вилната местност \"Дервена\" във Велико Търново беше асфалтиран тази седмица. \r\n\r\n В началото на август жителите на вилната зона излязоха на протест и предупредиха, че ако пътят, не бъде оправен, ще започнат административната процедура за отделяне в самостоятелно селище. \r\n\r\n   \r\n \n\t\t\t\t\t\t", "date": "2018.09.06", "title": "ВАЖНО ЗА ПЪТУВАЩИТЕ! Две свлачища затрудняват движението от Велико Търново до манастир \"Света Троица\""}
{"url": "http://www.bnews.bg/article/248222-mashina_valeri_bozhinov_mladshi_tragna_na_boks", "text": "\n \r\nС новата страст на малчугана се похвали звездната му майка фолк певицата Алисия, която качи фотос на сина си и треньора му в социалните мрежи. От съвсем малък Валерко тренира футбол, където често е хвален за таланта си. Явно сега обаче новата му страст е друга и той е решил да се доказва на две поприща, докато открие къде е по-голямата му сила, пише „Телеграф“ \r\n \n\t\t\t\t\t\t", "date": "2018.09.06", "title": "Машина!  Валери Божинов-младши тръгна на бокс. "}
{"url": "http://www.bnews.bg/article/248249-travma_za_tsyal_zhivot_momichentse_stanalo_svidetel_na_troynoto_ubiystvo_v_samokov_vizhte_kakvo_e_napravil_streletsat_s_nego", "text": "\n Малко момиче станало свидетел на тройното убийство, но е пощадено от стрелеца. Вчера са се разхождали в градската част на града, след това са се прибрали в къщата и някъде около час след това възниква скандал, който прераства в побой. Венета е първата жертва, а след това е застрелян синът ѝ. На цялата трагедия става свидетел малко момиче, което е пощадено от стрелеца. Това разказа пред Bulgaria ON AIR бившият депутат от ДПС Александър Методиев, който живее в Самоков. \r\n\r\n Той споделя също така, че без напрежение преминала нощта в ромската махала на града. Жандармерия и полиция останали да следят за реда след жестокото убийство на жена и две деца. \r\n\r\n Припомняме, че при тежък криминален инцидент мъж застреля млада майка, сина ѝ и племенника ѝ, след което се e самоуби. Жената и 15-годишният ѝ племенник са застреляни на място, а 12-годишният син на жената е починал в болницата. \r\n\r\n По-късно в местността \"Щъркелово гнездо\" е намерен 52-годишният мъж, който се е прострелял, а медицински екип е установил смъртта му. Извършителят на тройното убийство в Самоков е бивш пожарникар, той е притежавал законно оръжие. Знае се, че е бил пенсионер и е работил в градския транспорт в София. \r\n\r\n Бившият народен представител Александър Методиев разкри още, че убийството е дело на българин, който е имал връзка с ромската жена от няколко години, която преди това е била женена за друг. \r\n\r\n \"След това се сближиха с този човек, продължила е тяхната връзка около 8 години. Той е идвал постоянно в Самоков и в тях\", разказа Методиев. \r\n\r\n Методиев добави още, че въпреки престъплението, в града няма напрежение. \"Ние сме малък град, познаваме се всички, всяко едно ромско семейство има български приятели и български семейства, с които си живеем много добре\", каза още той.  \r\n\r\n Според него именно заради това няма полиция в махалата сега, защото се знае, че въпреки голямата трагедия, близките на жертвите няма да търсят отмъщение. \r\n \n\t\t\t\t\t\t", "date": "2018.09.06", "title": "ТРАВМА ЗА ЦЯЛ ЖИВОТ! Момиченце станало свидетел на тройното убийство в Самоков! Вижте какво е направил стрелецът с него! "}
{"url": "http://www.bnews.bg/article/248240-skandalnata_angelina_angelova_razvalila_godezha_s_deputata_mihail_hristov", "text": "\n Пиарката на издирваното семейство Арабаджиеви- Ангелина Ангелова отприщи вълна от недоволство сред зрителите, появявайки се в Черешката на тортата с престилка с лика на Мусолини. \r\nТя бе нападната най-вече заради изказването си, че престилката е подарък от приятеля й. За такъв се смята депутатът от БСП Михаил Христов. „Истината е, че вече не сме заедно с Михаил. Била съм негов съветник в парламента, но вече не съм“, разкри пред „България Днес“ Ангелова. Според нея скандалът е преекспониран. Тя намира този акт не като възхвала, а по-скоро като осмиване. \r\nРаздялата на Ангелова и Христов е изненадваща, защото двамата дори бяха сгодени. 25-годишният народен представител е параолимпийски шампион на дълъг скок, след като останал без ръце на 14 години. Ангелова има брак зад гърба си с победителя от „Биг Брадър 4„ Георги Алурков. Двамата имат син. \r\n \n\t\t\t\t\t\t", "date": "2018.09.06", "title": "Скандалната Ангелина Ангелова развалила годежа с депутата Михаил Христов"}
{"url": "http://www.bnews.bg/article/248237-tragichen_intsident_vazrastna_zhena_poletya_ot_chetvartiya_etazh_snimki", "text": "\n Възрастна жена падна от 4-ия етаж на жилищна сграда в Силистра. \r\n\r\n 70-годишната Димитричка Сапунджиева била на терасата, когато парапетът на балкона ѝ не издържал. Така пенсионерката полетяла надолу, като при падането получила множество травми и счупвания. \r\n\r\n \r\n\r\n Жената е в тежко състояние и с опасност за живота. Настанена е за наблюдение в силистренската болница. \r\n\r\n Според съседите дървото под терасата успяло да спаси Димитричка от фатален удар. \r\n\r\n Това не е първият случай на паднали бетонни парапети от блока. \r\n \n\t\t\t\t\t\t", "date": "2018.09.06", "title": "ТРАГИЧЕН ИНЦИДЕНТ! Възрастна жена полетя от четвъртия етаж (СНИМКИ)"}
{"url": "http://www.bnews.bg/article/248243-ogromna_tragediya_mazh_pochina_samo_2_chasa_sled_kato_mina_pod_venchiloto_prichinata_za_smartta_e", "text": "\n Жител на Великобритания почина два часа след собствената си сватба. За това съобщава Дейли Мейл. \r\nДан Емсли и неговата избраница Клер се оженили на 17 август. Сватбата се състояла в спа-хотел в град Уетърби в северната част на страната. \r\n\r\n На празника присъствали 80 роднини и приятели на двойката. В 23:30 часа Дан отишъл в стаята на младоженците, а Клер все още била на партито. \r\n\r\n След час тя отишла да го види и се върнала при гостите, докато младоженецът все още бил жив. \r\nКогато жената влязла в стаята в 1:30, открила че съпругът й е починал. Тя изтичала от стаята и извикала за помощ. Дошла спешна помощ, но не успели да спасят Дан. \r\n\r\n Починалият бил на 37 години. \r\n\r\n Според приятелите му мъжът бил здрав. Полицията не смята смъртта му заподозрителна. 35-годишната вдовица написала в страницата си във Фейсбук, че не знае как ще живее без любимия си съпруг. \r\n \n\t\t\t\t\t\t", "date": "2018.09.06", "title": "OГРОМНА ТРАГЕДИЯ! Мъж почина само 2 часа след като мина под венчилото! Причината за смъртта е...."}
{"url": "http://www.bnews.bg/article/248238-petya_dikova_10_godini_ne_mozhe_da_izklasi_visshe_v_su", "text": "\n Петя Дикова няма време да завърши висшето си образование и от 10 години се води студентка по „Електронни медии” в Софийския университет. Наследницата на Сашо Диков и Аня Пенчева вече си е взела всички изпити, но не е написала и защитила дипломната си работа и така и не може да се похвали с тапия за „магистър”. \r\n\r\n Пипи, както я наричат приятелите й, завърши Американския международен университет в Лондон „Ричмънд“, където се образова по театър, журналистика и превод.  „4 години съм си изстрадала образованието с по 4 часа сън на нощ, жонглиране между 3 работи (сервитьорка, продавачка, детегледачка), изкарване на отлични оценки, за да не ме лишат от стипендията, и какво ли още не. Завърших между първите 5% по успех от целия свят. Доказах и на себе си, и на останалите, че мога да се класирам в състезание, в което имената на родителите ми не тежат”, обича да се хвали Дикова за обучението си в чужбина.  \r\nСлед като се връща в София, записва да учи във Факултета по журналистика и масова комуникация, където в началото е прилежна – ходи на лекции и взема изпитите си, но след като започва работа в Би Ти Ви, занемарява обучението си и така до днес. От есента на 2007 г. журналистката се води студентка в СУ, като за две години е трябвало да изкласи, но това не се случва и до днес. Водещата на „Cool...T” все отлага написването на финалната си дипломна работа и нищо чудно съвсем скоро да загуби правата си като студентка. Така въпреки, че е избутала всички изпити, може остане без тапия за магистър, пише \"Уикенд\". \r\nЩерката на журналиста Сашо Диков и някогашният секс символ Аня Пенчева почти се е примирила, че няма да изкласи, защото сега е отдадена на любовта си към писателя Августин Господинов, чието истинско име е Илиян Любомиров. Тя дори вече е готова за бебе от него, а учението е на заден план.  \r\n \n\t\t\t\t\t\t", "date": "2018.09.06", "title": "Петя Дикова 10 години не може да изкласи висше в СУ"}
{"url": "http://www.bnews.bg/article/248246-izvanredno_spetsprokuraturata_obvini_minyu_i_stayko_staykovi_i_kmeta_na_karnobat", "text": "\n Специализираната прокуратура е повдигнала обвинения на осем души за участие в организирана престъпна група за продажба на акцизни стоки без бандерол, данъчни престъпления и пране на пари.  \r\n\r\n Става въпрос за собственика на \"Винпром Карнобат\" и \"Сис индустрийс\" Миню Стайков, сина му Стайко Стайков, кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д. \r\n\r\n На едно от лицата са повдигнати обвинения за вторични престъпления - избягване плащането на ДДС и възстановяване на неследващ се данъчен кредит в размер на общо 1 016 139 лв., на други трима - за държане на акцизни стоки без бандерол в големи размери. В рамките на деня обвиненията ще им бъдат предявени. \r\n\r\n Обвинените ще бъдат задържани в ареста до 72 часа с оглед осигуряването им пред Специализирания наказателен съд и разглеждане на искане на Специализираната прокуратура за налагане на мярка за неотклонение \"Задържане под стража\" за всеки от тях. \r\n \n\t\t\t\t\t\t", "date": "2018.09.06", "title": "ИЗВЪНРЕДНО! Спецпрокуратурата обвини Миню и Стайко Стайкови и кмета на Карнобат"}
{"url": "http://www.bnews.bg/article/248236-gerb_i_fandakova_prevarnaha_praznika_v_ad_tsentara_na_sofiya_e_neprohodim_psevdo_maratoni_pazyat_upravlyavashtite", "text": "\n Днес на 6-и септември, денят в който честваме съединението на Княжество България и Източна Румелия, празникът за софиянци се превърна в ад!  \r\n\r\n По случай празника се провежда щафетен \"София Екиден маратон\". Състезанието започна в 9.00 часа пред Националния стадион \"Васил Левски\", като трасето  преминава по централните улици и булеварди на столицата. Вследствие на което кръстовищата на бул. \"Черни връх\" и бул. \"Васил Левски\" са затворени, а целия бул. \"Арсеналски\" е в ремонт, където колона от хиляди автомобили чакат да бъдат пропуснати, но към момента - безрезултатно.  \r\n\r\n В общи линии София е непроходима в центъра, заради псевдо ремонти и маратони. Управляващите, воглаве с Йорданка Фандъкова буквално затвориха центъра и се скриха зад маратона, за да избегнат освирквания и да си спестят гнева на хората.  \r\n\r\n Столичани плащат комфорта на ПП \"ГЕРБ\" с личното си време, нерви и висене по задръствания! \r\n\r\n \r\n \n\t\t\t\t\t\t", "date": "2018.09.06", "title": "ГЕРБ и Фандъкова превърнаха празника в ад! Центъра на София е непроходим! Псевдо маратони пазят управляващите!"}
{"url": "http://www.bnews.bg/article/248231-azis_bramchi_iz_sofiya_bez_drehi_i_kolan", "text": "\n Без горна дреха и предпазен колан обикаля столичните улици фолк певецът Азис. Изпълнителят направо плаче за солена глоба. Музикантът прави нарушение след нарушение на пътните правила за движение по пътищата. И въпреки че има климатик в колата, Азис кара полугол и не му дреме, пише „България днес”. \r\nСпоред закона за движение по пътищата това е нарушение и певецът може да отнесе солидна глоба заради изявата си. Друг негов пропуск е липсата на предпазен колан. За подобна грешка музикантът може да плати още един фиш, но на изпълнителя на „Мотел” май никак не му пука. \r\n \n\t\t\t\t\t\t", "date": "2018.09.06", "title": "Азис бръмчи из София без дрехи и колан "}
{"url": "http://www.bnews.bg/article/248245-ubietsat_na_malkata_damla_progovori_za_karvavata_nosht_promaknal_se_v_doma_na_deteto_i_video", "text": "\n „Той е посочил по-късно и пред разследващите, че ако е имал възможност щял да се върне и да помогне. Този млад мъж не е осъзнавал какво е извършил. Винаги е помагал на семейството, гледал е детето”, посочи в мотивите си за по-леко наказание служебният защитник. \r\n\r\n Делото се гледа по съкратената процедура в понеделник от състав на Окръжния съд в Кърджали. 26-годишният убиец на Дамла получи 23 години затвор, а след изчитането на присъдата родителите на момиченцето огласиха съдебната зала с викове „Смърт!”. „Да, съгласен съм. Аз съм си признал още миналия път”, пък бяха думите на Мехмед Хасан при въпрос на съдията дали признава изцяло фактите в обвинителния акт и желае делото да бъде по съкратеното съдебно следствие. \r\n\r\n „Не знам какво да кажа! Няма как с думи да изразя, това което е в мен!”-изрече първият братовчед на Дамла преди съдът да се оттегли за вземане на решение. От държавното обвинение поискаха доживотен затвор за убиеца, като с редукцията наказанието да бъде 29 години „лишаване от свобода” при строг режим. \r\n\r\n Зверското убийство бе извършено на 17 декември миналата година. Дни преди това Мехмед открил ключовете за жилището на леля си Седат Муса в своя автомобил и решил да се възползва. Във фаталната нощ майката на Дамла била на работа в завод край Кърджали. Жената карала извънредна смяна. 30 минути след полунощ първият братовчед на Дамла се промъкнал в жилището. \r\n\r\n Той обикалял стаите, а след като влазъл в спалнята детенцето се събудило. За да прикрие влизането си в жилището младият мъж убил момиченцето. Той го задушил с голи ръце, притискайки устата и носа му. След това увил главата и раменете с тиксо, след което напуснал дома, а дни по-късно бе арестуван. В шахта в близост до блока разследващите открили захвърлените ръкавици, тиксо, ключ за дома, както и два презерватива. \r\n\r\n \r\n\r\n \r\n  \r\n \n\t\t\t\t\t\t", "date": "2018.09.06", "title": "УБИЕЦЪТ НА МАЛКАТА ДАМЛА ПРОГОВОРИ ЗА КЪРВАВАТА НОЩ! Промъкнал се в дома на детето и.... (ВИДЕО)"}
{"url": "http://www.bnews.bg/article/248244-skandal_raztrese_burgas_i_moreto_parva_nagrada_za_veche_nagrazhdavana_predi_12_godini_pesen_video", "text": "\n  Показването в национален ефир не предизвика кой знае какъв интерес сред обикновените зрители, но доведе до избухването на огромен скандал, пише Флагман.бг. Младата и изключително талантлива изпълнителка Мария Димитрова сигнализира, че песента на Димитър Атанасов и Гергана Великова – „Неочаквано”, която си подели първото място с „Искам времето да върна” на Симона Загорова, е изпята за пръв път от нея преди 12 години. \r\n\r\n Дори е спечелила награда. Нито нота от музиката, нито дума от текста, не е променена до лятото на 2018 година, когато тя бе представена в изпълнение на бургазлиите Димитър Атанасов и Гергана Великова. „Неочаквано! Чух си песента! Е, разбира се не в мое изпълнение и 12 години по-късно, но... какво да се прави. Поне е взела награда. И то първа! Браво! Само не знам как даваш награда за нова българска песен на някого и после, ей така, решаваш, че 12 години по-късно ще си я пееш с някой друг. И ще ти хрумне да участваш в конкурс с нея”, коментира Мария Димитрова. Тя се пита: Какво попречи на един видимо доказал се български композитор да направи нова песен специално за конкурса и да се яви с нея, както между другото пише в правилника? \r\n\r\n В случая Мария Димитрова визира Димитър Атанасов, композитор на песента, който първо я е написал и предоставил на нея, а 12 години по-късно представя като чисто нова авторска песен в дуетно изпълнение с Гергана Великова. „Аз най-наивно преди 2 години предложих заедно да я обновим, за да види бял свят. Е, тогава отговор на предложението си не получих, но пък песента видя бял свят. Браво! За мен тя обаче остава „Спомен от преди”, допълни Мария. Димитър Атанасов и Гергана Великова са от Бургас. И двамата са били участници в популярен тв формат за млади изпълнители. Мария Димитрова е от Ямбол, но от дълги години живее в София и има успешна музикална кариера. \r\n\r\n \r\n\r\n   \r\n \n\t\t\t\t\t\t", "date": "2018.09.06", "title": "Скандал разтресе „Бургас и морето”! Първа награда за вече награждавана преди 12 години  песен (ВИДЕО)"}
{"url": "http://www.bnews.bg/article/248247-v_borba_s_defitsita_na_pedagozi_mon_shte_razshiryava_barzata_pista_za_uchiteli", "text": "\n В опит да реши трудния проблем с намаляващите педагози в училище просветното министерство обмисля да разшири \"бързата писта\" за учители. Ведомството предвижда в края на тази или началото на следващата година да стартира национална програма, чрез която хора, които не са учители, но желаят да преподават, да могат да влязат в училище и да бъдат подкрепени в рамките на 1 г. да придобият педагогическа правоспособност. Това съобщи просветният министър Красимир Вълчев вчера на парламентарен контрол, пише днес Сега. \r\n\r\n В момента човек може да стане учител по няколко начина. Класическият е след 4- или 5-годишно следване в педагогическа специалност в университет, или пък след изкарване на педагогически профил в рамките на друга специалност (филология, география, химия и т.н.), което носи педагогическа правоспособност. В клас обаче може да преподават и хора, които са завършили друга специалност, но са придобили педагогическа правоспособност в допълнителен курс на обучение. (Така например работят учителите на \"Заедно в час\", които не са учили педагогика, но придобиват допълнително педагогическа правоспособност в рамките на 1 г.). \"В момента се работи по голям програмен проект, финансиран от ЕК, който дава основание за развитие на такава дейност\", загатна министърът.  \r\n\r\n По думите на Вълчев МОН обмисля да създаде и корпус от специално обучени учители, които да бъдат изпращани в райони с най-голям недостиг на педагози. Те трябва да са се съгласили предварително да бъдат насочени към определени училища - в които най-трудно се намират учители, където е най-неблагоприятно да се работи, където има най-голяма концентрация на проблемни деца и т.н., разбира се, срещу по-високо възнаграждение. Преди седмици министърът съобщи и че до края на годината трябва да бъде готова информационната система, в която всеки завършил млад педагог да се регистрира, посочвайки предмета, по който иска да преподава. \r\n\r\n В системата ще има данни и за напускащите училище педагози, т.е. от нея ще е видно в кой район от какъв тип специалисти има нужда.Според Вълчев всички свободни учителски позиции, които по последни данни са около 1700, преди първия учебен ден ще бъдат заети. Някои позиции ще бъдат обезпечени с т. нар. неправоспособни учители - хора, които нямат учителска правоспособност, другаде ще се съчетават предмети или пък пенсионери ще останат да преподават една или няколко години след навършване на пенсионна възраст. С подългосрочните мерки МОН се надява да предотврати най-сериозната криза за кадри в системата, която се очаква след около 10 г. \r\n \n\t\t\t\t\t\t", "date": "2018.09.06", "title": "В БОРБА С ДЕФИЦИТА НА ПЕДАГОЗИ! МОН ще разширява \"бързата писта\" за учители"}
{"url": "http://www.bnews.bg/article/248226-zhenata_na_boyko_vasilev_se_oblazhi_sas_sladak_post_v_ms_varti_sdelki_s_evropeyski_pari", "text": "\n Доскорошната съпруга на водещият на „Панорама“ по БНТ Бойко Василев се е облажила със сладък пост. \r\nНачетената Адриана била шефка на правителствената служба „Обществени поръчки“. През нейния поглед и одобрение минавали всички важни сделки, които се осъществяват с европейски пари. Адриана работела там от няколко години и макар че от две е разведена с тв водещия, юристката се представяла с неговата фамилия и криела срамния си развод. Тя още била унизена от аферата му с негова колежка в телевизията, която е с 12 години по-млада. \r\nНезависимо у кого е вината, разводът им се нарежда сред най-скандалните звездни разлъки у нас. Молбата дошла от Бойко, но съпругата му му извивала всячески ръцете и го държала под напрежение, за да може да излезе максимално облагодетелствана от ситуацията. Дори след като заживели разделени, бракът им продължил  да важи, защото по думите на Василев с бившата му не можело да се постигне консенсус. Двамата спорили за имоти и родителските права над единствения им син Васил, който според майката пожелал да остане при нея, пише „Ретро“. \r\n  \r\n \n\t\t\t\t\t\t", "date": "2018.09.06", "title": " Жената на Бойко Василев се облажи със сладък пост в МС, върти сделки с европейски пари "}
{"url": "http://www.bnews.bg/article/248233-gerb_uvolniha_politsaya_nesanktsioniral_bashtata_na_prezidenta_oshte_predi_ostavkata_na_mvr_ministara", "text": "\n Историята с  уволнения полицай, заради инцидента с бащата на президента Румен Радев се превърна в “танто за танто”. ГЕРБ се постараха да отстранят от служба мъжa, несанкционирал  Георги Радев, още преди оставката на МВР-министъра Валентин Радев. За отстраняването от служба на Митко Станков съобщи БНР. \r\n\r\n На 17 август автомобилът, управляван от 81-годишния Георги Радев, е блъснал електрическа триколка на Стефан Тодоров. \r\n\r\n За случката се разбра седмица по-късно - след като в интернет се появи видео от охранителна камера. \r\n\r\n Проверка на МВР установи, че полицаят Митко Станков е съставил протокол и акт на пострадалия, който в случая не е бил виновен. Бащата на президента - Георги Радев, не е бил санкциониран след намесата на местния лидер на БСП Михаил Лисков. \r\n\r\n Наказани заради случая са и още четирима колеги на уволнения полицай. \r\n \n\t\t\t\t\t\t", "date": "2018.09.06", "title": "ГЕРБ уволниха полицая, несанкционирал бащата на президента, още преди оставката на МВР министъра"}
{"url": "http://www.bnews.bg/article/248232-mis_balgariya_nansi_karaboycheva_se_fuka_s_plochki", "text": "\n Мис България Нанси Карабойчева показва перфектно тяло на плажа. Красавицата, която отткрай време е запалена по спорта, покрай половинката си, събра погледите с плочки по корема. \r\n\r\n От около година тя е станала направо маниак на тема фитнес и здравословно хранене. В резултат на това активните тренировки вече се отразяват на фигурата й, пише „Телеграф”. \r\n\r\n Само преди месец русата хубавица се омъжи за волейболния национал Добромир Димитров с когото са гаджета още от ученическите си години. Двамата нямаха никакви съмнения дали да узаконят връзката си с подпис,  а междувременно си взеха и няколко дни почивка. \r\n\r\n Фенове на миската пък се шегуват, че не е толкова на добре да показва такова тяло на плажа. И е крайно време да развали плочките с бременно коремче. \r\n\r\n Пожелаваме й скоро наистина да се радва на подобна изненада. \r\n \n\t\t\t\t\t\t", "date": "2018.09.06", "title": "Мис България Нанси Карабойчева се фука с плочки"}
{"url": "http://www.bnews.bg/article/248224-putin_ima_osnovna_vina_za_otravyaneto_na_sergey_skripal", "text": "\n „Владимир Путин има „основна” вина за отравянето на руския шпионин Сергей Скрипал и дъщеря му”, заяви британският министър на сигурността Бен Уолъс, цитиран от „Асошиейтед прес”. \r\n\r\n Вчера британската прокуратура повдигна обвинение на двама руснаци, които са заподозрени за опита за убийство на семейство Скрипал. Обвинението смята, че има съществени доказателства за повдигане на обвиненията на Александър Петров и Руслан Боширов. \r\n\r\n Британският премиер Тереза Мей вчера заяви, че обвинените руснаци са агенти на ГРУ – Главното разузнавателно управление. \r\n\r\n „Путин е отговорен дотолкова, доколкото той е президент на Русия и неговото правителство контролира, финансира и ръководи военното разузнаване – ГРУ”, посочва Уолъс. \r\n\r\n Пред Би Би Си министърът коментира по-рано, че на практика няма човек, който категорично да заяви, че Владимир Путин не е замесен в отравянето с „Новичок”. \r\n\r\n „ГРУ определено не взимат решенията сами”, коментира Уолъс. \r\n \n\t\t\t\t\t\t", "date": "2018.09.06", "title": "Путин има „основна” вина за отравянето на Сергей Скрипал"}
{"url": "http://www.bnews.bg/article/248179-bivshiyat_na_tanya_boeva_s_pismo_do_mediite_varni_mi_sina", "text": "\n Грозната война между Таня Боева и бившия й мъж Михаил Бургуджиев продължава с пълна сила с нов епизод, в който този път ексъпругът се пробва да удари фолкаджийката. \r\n\r\n След като в жалба до медиите тя го обвини, че тормози не само нея, но и новото й гадже, сега с вопъл до медиите се записа и Бургаджиев. Той е категоричен, че никога не е заплашват или малтретирал нея или любовника й и тя го клевети. Най-голямата му болка е, че Боева не му позволява да вижда общия им син. \r\n\r\n „Въпреки съдебните решения, аз не само не съм виждал сина си от година и половина, а от 12 месеца нямам и телефонен контакт с него. Статиите във някои от медиите завършват с изречението \"43-годишният музикант може да взема детето си по всяко време, когато пожелае.\" Това изречение е откровено най-голямата лъжа. Оказа се, че няма сила, която да накара Таня Боева да спази решенията на съда“, жалва се бащата. \r\n\r\n Синът на Таня и Михаил Росен е на 10 години. Изпълнителката, чиято истинска фамилия е Петкова има и второ момче, което обаче умря само няколко часа след раждането. Родителите на Михаил също нямали достъп до Росен. \r\n\r\n „Родителите ми от своя страна също заведоха дело за определяне на режим на лични контакти с Росен, тъй като те също са лишени от възможност да виждат внука си. Вероятно в следствие на това г-жа Петкова напада и тях с грозни клевети. Най-новата жалба включва в себе си както мен, така и баща ми. Така всеки един от нас трябва да доказва, че не е престъпник, а само се опитва да накара една жена да спази решение на българския съд. Искам да стане ясно едно нещо - единственото ми желание е да виждам детето и да се грижа за него така, както съм го правел години наред и особено във времето, когато кариерата на бившата ми съпруга беше във възход и тя беше по участия цели нощи, а следващия ден прекарваше в сън, след което се подготвяше за следващото участие и т.н. Всеки нормален човек би следвало да може да си представи какво означава при това положение тази принудителна раздяла, наложена от бившата ми съпруга и какво ми коства да не мога да го виждам, да не знам къде е...\", завършва жалбата на бившият мъж на Таня до медиите. \r\n \n\t\t\t\t\t\t", "date": "2018.09.06", "title": "Бившият на Таня Боева с писмо до медиите: Върни ми сина!"}
{"url": "http://www.bnews.bg/article/248186-vdovitsata_na_zhoro_iliev_varti_trima_lyubovnika", "text": "\n Вдовицата на Георги Илиев – Мая, го удари на живот. Гангстерската съпруга върти трима любовници наведнъж, но с нито един от тях няма сериозни отношения. И тримата, разбира се, били със стабилни финансови възможности и я глезели като царица. \r\n\r\n Единият от гаджетата на Мая е италианец, а другите двама били французи, твърди  „Галерия“.  С италианеца се запознавала по време на един от воаяжите си в Доминикана, а с французите се залюбила покрай общи познати. Както е известно, Илиева има луксозен апартамент в Париж, където прекарва повечето си време. \r\n\r\n „Върти ги на малкия си пръст и успява да ги заблуди, че са единствени“, разказват запознати от ъндърграунд средите. Мая толкова изкусно ги оплела в паяжините си, че любовниците й я засипвали със скъпи подаръци и я носели на ръце. \r\n\r\n Последната по-сериозна връзка на Илиева бе с мачото от Латинска Америка Едуардо, по-известен като Роки. Той е пълно копие на покойния Георги Илиев и именно с това привлякъл вниманието на милионерската вдовица. \r\n\r\n Двамата планираха да си осиновят дете, по желание на Мая, която не може да има наследници. Криста и Андреа, които с Главния взеха от италианско сиропиталище, вече са в тийнейджърска възраст, а Георги-младши е на 10 години и на Мая й се приискало отново да гледа бебе. \r\n\r\n В последния момент обаче Едуардо се отдръпнал от идеята за осиновяване и в началото на тази година двамата се разделили окончателно. Оттогава Илиева сменяла мъжете като носни кърпички. Заедно с приятелката й – вдовицата на Фатик Адриана Тюркмен, обикаляли клубовете и го ударили на купон. \r\n \n\t\t\t\t\t\t", "date": "2018.09.06", "title": "Вдовицата на Жоро Илиев върти трима любовника "}
{"url": "http://www.bnews.bg/article/248216-izplashtat_pensiite_mezhdu_7_i_20_septemvri", "text": "\n Изплащат пенсиите от 7 септември, съобщиха от Националния осигурителен институт. \r\n\r\n Хората могат да получат пенсиите си от 7 септември (петък) до 20 септември (четвъртък) в пощенските станции според изготвен график. \r\n\r\n Преводите на сумите за септемврийските пенсии по сметките на пенсионерите, които получават парите си по банков път, ще бъдат извършени на 7 септември 2018 г. \r\n \n\t\t\t\t\t\t", "date": "2018.09.06", "title": "Изплащат пенсиите между 7 и 20 септември"}
{"url": "http://www.bnews.bg/article/248181-mis_balgariya_rosi_ivanova_se_fuka_s_nov_silikon_i_mlado_gadzhe", "text": "\n Тежката депресия, в която изпадна бившата Мис България Роси Иванова след любовни разочарования и проблеми с килограмите вече е в миналото. \r\n\r\n Роси се беше скрила за дълго време в чужбина, след като свали страшно много килограми заради употреба на забранени вещества. Всичко започнало след връзката й с богат грък. Преди това Иванова беше сочна и невероятно ведра и красива мадама, припомнят нейни близки. След лечението в чужбина миската  успя да се измъкне от дупката, в която бе изпаднала, и сега отново се радва на живота. В началото  на годината тя си сложи силикон в гърдите, за да поправи щетите, които отслабването нанесе на тялото й, пише \"България Днес\". Мис България не спира да публикува снимки от плажа, от които е видимо, че вече не е болно слаба, а на лицето й грее усмивка. \r\nКлюки из светските среди носят, че тя има връзка, този път не е с доста по-възрастен от нея мъж. Дълги години името на Роси бе слагано до това на богатия гръцки бизнесмен Лукас. Иванова бе споменавана и като любовница на бизнесмена Георги Градев, както и с банкера Юлиян Цолов, който в момента е женен за друга миска – Славена Вътова. „Роси се опари от парите, сега търси спокойствие и нежност“, твърдят приятелките й.    \r\n \n\t\t\t\t\t\t", "date": "2018.09.06", "title": "Мис България Роси Иванова се фука с нов силикон и младо гадже "}
{"url": "http://www.bnews.bg/article/248217-sluzhiteli_v_beliya_dom_organizirat_saprotiva_tramp", "text": "\n Членове на администрацията на Доналд Тръмп се опитват да се борят отвътре с най-лошите му наклонности. Това става ясно от анонимна статия на висш представител на Белия дом, публикувана във в. \"Ню Йорк Таймс\". Самият президент реагира веднага и нарече анонимния автор \"страхливец\", а вестника – фалшив. \r\n\r\n Статията в американското издание е озаглавена: „Аз съм част от съпротивата в администрацията на Тръмп“, а авторът й подчертава, че става дума за защита на страната от поведението на президента й. Той разказва за хаотичните работни срещи на Тръмп, а него определя като човек с буен и дребнав характер, който е неспособен да се придържа към решенията, изпитва антипатия към свободната преса и има антидемократични инстинкти. \r\n \n\t\t\t\t\t\t", "date": "2018.09.06", "title": "Служители в Белия дом организират съпротива  Тръмп "}
{"url": "http://www.bnews.bg/article/248218-po_speshnost_v_bolnitsa_19_patnitsi_na_prezokeanski_polet_vlyazoha_v_bolnitsa_zaradi_grip", "text": "\n Пътници на презокеански полет са приети спешно в болница със симптоми на грип. \r\n\r\n Самолетът е бил по дестинация Дубай – Ню Йорк. По време на 14-часовия полет здравословното състояние на около стотина пътници се е влошило.  \r\n\r\n Пътниците са свалени от машината след медицински преглед. \r\n\r\n Установено е, че 19 души са болни. При всички се наблюдава висока температура, кашлица и повръщане. \r\n\r\n Някои от пътниците са участвали в поклонението в свещения мюсюлмански град Мека, където е регистриран грипен вирус, съобщиха здравните власти в Ню Йорк.   \r\n\r\n На борда е бил и рап изпълнителят Ванила Айс, който не е сред заразените. \r\n \n\t\t\t\t\t\t", "date": "2018.09.06", "title": "ПО СПЕШНОСТ В БОЛНИЦА! 19 пътници на презокеански полет влязоха в болница заради грип "}
{"url": "http://www.bnews.bg/article/248182-milena_slavova_iznudva_produtsent_za_pari", "text": "\n Рок Лъвицата Милена Славова е изнудвала за пари тв продуцента Евтим Милошев \r\n\r\n Двамата са преговаряли цяла година за авторските права на нейната песен „Истина“, за да бъде включена в сериала „Откраднат живот“. „Много харесваме тази песен и смятахме, че ще се впише добре в медицинската поредица, но цели два сезона се пазарихме за правата с Милена. В крайна сметка се разбрахме, но така и не я ползвахме, защото вече й беше минало времето“, разкри Евтим Милошев пред „Телеграф“. \r\nНа 11 септември започва шестия сезон на „Откраднат живот“ и продуцентът смята, че единственото, което липсва на сериала, е своя собствена песен. Затова има амбиция съвсем скоро да бъде създадена такава. \r\n \n\t\t\t\t\t\t", "date": "2018.09.06", "title": "Милена Славова изнудва продуцент за пари"}
{"url": "http://www.bnews.bg/article/248219-sled_intsidenta_preasfaltirat_problemniya_uchastak_ot_patya_kray_svoge", "text": "\n В петък ще се преасфалтира участъкът от път II-16 Своге - София. Става дума за фаталната отсечка, на която се случи автобусната катастрофа, отнела живота на 17 души. \r\n\r\n Ремонтните работи ще са в отсечката от водостока, преди пътния инцидент, до моста над река Лесковдолска. Движението в участъка от второкласния път ще бъде спряно. Обходните маршрути за леките автомобили са път II-81 София - Монтана и след това път III-164 Своге - Искрец - Бучин проход. Път II-81 - проход „Петрохан“, на територията на Софийска област, също е в ремонт и в този участък шофьорите трябва да карат с по-ниска скорост и да спазват стриктно пътната сигнализация. \r\n\r\n Тежкотоварните камиони и автобусите, идващи от Видин по път Е-79 и пътуващи към Своге, за да не влизат в Искърското дефиле, ще бъдат отклонявани при Ребърково в посока Ботевград. Леките автомобили и локалният трафик, пътуващ от София към Своге, ще могат да преминават по път II-16 в двете посоки до отклонението за село Редина. \r\n \n\t\t\t\t\t\t", "date": "2018.09.06", "title": "СЛЕД ИНЦИДЕНТА! Преасфалтират проблемния участък от пътя край Своге"}
{"url": "http://www.bnews.bg/article/248221-zhiteli_na_plovdivski_sela_protestirat_sreshtu_opasna_mramorna_kariera", "text": "\n Жители на села от Родопската яка край Пловдив протестират срещу намеренията за разширяване на мраморната кариера край Белащица, съобщи bTV. \r\n\r\n Според местните тя и в момента създава опасност за околната среда и за здравето на хората. \r\n\r\n Колоната протестиращи е към кръговото на Околовръстното шосе край Пловдив. \r\n\r\n Един от практикуващи лекари в Белащица заяви, че около 10 пъти се е увеличила заболеваемостта от хронични белодробни заболявания при децата, и около 4 пъти при възрастните. \r\n\r\n През юни РИОСВ са измерили чистотата на въздуха в центъра на Белащица, но заявяват, че не са установили отклонения от нормите. \r\n\r\n При друга проверка обаче се оказва, че вятърът е вдигнал бял прашен облак чак до покрайнините на Пловдив. \r\n\r\n Единият от двамата концесионери на кариерата възнамерява да увеличи площта за добив с още 50 декара за нови 25 години, което взривява търпението на местните. Те са събрали и подписи. \r\n\r\n От фирмата-концесионер обясняват, че рекултивацията на издълбаните вече склонове е невъзможна, без изкопаването на нови 50 декара от находището. \r\n \n\t\t\t\t\t\t", "date": "2018.09.06", "title": "Жители на пловдивски села протестират срещу опасна мраморна кариера"}
{"url": "http://www.bnews.bg/article/248210-slantse_ili_dazhd_kakvo_vreme_ni_ochakva_do_kraya_na_sedmitsata", "text": "\n За тези, които са решили да слеят почивните дни и планират кратка почивка, важна информация за времето и трафика. Пътищата ще са мокри днес в източните части на двете основни магистрали – „Хемус“ и „Тракия“. По-значителни валежи се очакват в Североизточна България в Шуменска област. \r\n\r\n Критични точки очаквано ще са граничните пунктове и особено тези към Гърция и Сърбия. От „Гранична полиция” увериха, че ще има повече полиция там, където е необходимо. \r\n\r\n По-сериозен ремонт се извършва на 18-и км на АМ „Тракия” в посока Бургас. Важен ремонт предстои в петък на пътя в Искърското дефиле край Своге, където стана тежката катастрофа с автобус, която отне живота на 17 души. Участъкът ще бъде затворен, създаден е обходен маршрут през селата Искрец и Бучин проход. \r\n\r\n Асфалтира се и друг опасен участък – 15-километрова отсечка от пътя Русе-Бяла. Ограничена е скоростта, но от АПИ алармират, че шофьорите масово не се съобразяват с ограниченията. \r\n\r\n По проходите все още зее огромна дупка по пътя на прохода „Шипка“. Проблемът е от повече от два месеца. Мястото е изключително опасно заради завоите без добра видимост. Ремонт ще започне следващата седмица. Крайният срок е до средата на октомври. Има вероятност пътят през прохода да бъде изцяло затворен. Обходът ще е през Бузлуджа. \r\n\r\n Разнообразно се очертава времето през почивните дни, коментира в „Здравей, България” синоптикът  Анастасия Стойчева. В следобедните часове днес ще има временни увеличения на облачността, а температурите ще достигнат 25-30 градуса. В петък ще преобладава слънчево време, а температурите ще се повишат. Вятърът ще отслабне. Събота и неделя ще има по-значителни временни увеличения на облачността главно над Западна и Централна Бългапия. На отделни места в събота ще има превалявания, а в неделя в западната половина от страната ще превали и прегърми. Първата половина от следващата седмица отново ще позахладнее. \r\n\r\n ВРЕМЕТО ПО ЧЕРНОМОРИЕТО \r\n\r\n По Черноморието ще е облачно сутринта, но до обяд слънцето трябва да изгрее. Денят ще е прохладен с температури до 28 градуса в следобедните часове. Вълнението на морето ще отслабва. Височината на вълните от около метър ще падне до под 30 сантиметра в следващите 48 часа. \r\n\r\n ВРЕМЕТО В ПЛАНИНИТЕ \r\n\r\n Над планините облачността ще е променлива. На отделни места ще превали краткотраен дъжд. Максимална температура на височина 1200 метра ще е 19 градуса, в по-високите части – около 12 градуса. \r\n \n\t\t\t\t\t\t", "date": "2018.09.06", "title": "СЛЪНЦЕ ИЛИ ДЪЖД? Какво време ни очаква до края на седмицата "}
{"url": "http://www.bnews.bg/article/248215-trafikat_kam_gartsiya_e_izklyuchitelno_intenziven", "text": "\n В почивния ден трафикът в посока Гърция е изключително интензивен. С надежда за последно море за годината хиляди тръгнаха на път още рано сутринта. \r\n\r\n Отново най-много пътуващи има към „Кулата”. Зрители на bTV ни изпращат снимки и разказват за километрични опашки. По думите им още в 7 ч. опашката била над 3 км. На пункта работят на пълен капацитет. Миналия уикенд опашките там бяха огромни и се чакаше с часове. \r\n\r\n Натоварен трафик в днешния ден се очаква и по магистралите и основните пътни артерии в страната. \r\n\r\n Трафикът е допълнително усложнен заради гастарбайтерите, които преминават транзитно през страната към Турция. \r\n\r\n Проверките на полицията продължават и ще бъдат засилени и в следващите дни. Само през вчерашния ден са установени близо 5000 нарушения. Близо една трета от тях са за шофиране с превишена скорост. \r\n \n\t\t\t\t\t\t", "date": "2018.09.06", "title": "Трафикът към Гърция е изключително интензивен "}
{"url": "http://www.bnews.bg/article/248227-dva_bombardirovacha_tu_160_provedoha_uchenie", "text": "\n Два стратегически бомбардировача Ту-160 проведоха учения в Средиземно море, съобщиха от руското военно министерство, цитирани от РИА Новости. \r\n\r\n Те излетяха от летище Енгелс. Полетът е бил над неутрални води на Каспийско и на Средиземно море. \r\n\r\n Както отбелязаха от военното ведомство в Москва, самолетите летяха 10 часа на ниско ниво при сложни метеорологични условия. При това бомбардировачите успешно проведоха условен пуск на крилати ракети по наземни цели. \r\n\r\n Освен това, екипажите на стратегическите ракетоносци отработиха управление на високоточно оръжие на борда на самолетите, предаване информация на командните пунктове за далечна авиация по маршрута на полета и взаимодействие с изтребители за прикритие. \r\n\r\n В отделни маршрути полетът на стратегическите ракетоносци бе съпроводен от изтребители на морската авиация Су-30 и Су-33, излетели от летище Хмеймим в Сирия. \r\n\r\n \"Полетът на самолетите бе изпълнен в строго съответствие с международните правила за използване на въздушното пространство, не нарушавайки границите на другите държави\", подчертаха от военното ведомство. \r\n\r\n В края на август външният министър Сергей Лавров заяви, че ученията на Военноморските и Военнокосмическите сили в Средиземно море се изпълняват в пълно съответствие с международните норми. \r\n\r\n Във военното министерство на САЩ по-рано заявиха, че разчитат руските кораби да се държат \"безопасно и професионално\" по време на предстоящите през септември учения в Средиземно море. \r\n\r\n \"Защо такава бурна реакция има на Запад - не зная. Смятам, че е по-добре да питаме тези, които се опитват да организират буря в чаша вода. Допускам, че това е резултат от заплахите, които сега разпространяват по цял свят, обвинявайки Русия във всичко, което се случва на планетата без изключение. Освен това, според мен, не са ни инкриминирали отговорността за земетресенията и за вълните цунами\", допълни (иронично - б.р.) Лавров. \r\n \n\t\t\t\t\t\t", "date": "2018.09.06", "title": "Два бомбардировача Ту-160 проведоха учение"}
{"url": "http://www.bnews.bg/article/248235-vazhno_za_shofyorite_dvizhenieto_po_granitsite_e_izklyuchitelno_natovareno", "text": "\n Натоварено е движението по всички гранични пунктове на страната, съобщи БНР. \r\n\r\n Заради многото пътуващи, големи опашки от автомобили са се образували на граничния пункт Кулата, в посока Гърция. \r\n\r\n На пункта работят всички гишета и има допълнително служители на работа. \r\n\r\n От МВР призовават хората преди да тръгнат на път да подготвят необходимите документи, ако пътуват с деца, за да не се бави допълнително трафикът. \r\n \n\t\t\t\t\t\t", "date": "2018.09.06", "title": "ВАЖНО ЗА ШОФЬОРИТЕ! Движението по границите е изключително натоварено"}
{"url": "http://www.bnews.bg/article/248228-intsident_6_kilometra_opashka_na_trakiya_v_posoka_burgas_kamion_razpilya_chakal_na_patya", "text": "\n 6-километрова опашка се образува на магистрала \"Тракия\" в посока Бургас. \r\n\r\n От Пътната агенция съобщиха, че в района на 11-ия километър камион е разпилял чакъл на пътя.   \r\n\r\n Движението в района е ограничено. \r\n\r\n Пътната полиция отклонява колите от магистралата по обходен маршрут през Нови хан. \r\n \n\t\t\t\t\t\t", "date": "2018.09.06", "title": "ИНЦИДЕНТ! 6 километра опашка на \"Тракия\" в посока Бургас: Камион разпиля чакъл на пътя "}
{"url": "http://www.bnews.bg/article/248229-frantsiya_e_gotova_da_udari_siriya_pri_izpolzvane_na_himichno_orazhie_v_idlib", "text": "\n Френската армия е готова да удари Сирия, ако бъде използвано химическо оръжие в правителствената офанзива за отвоюване на северната провинция Идлиб, съобщават от Ройтерс. \r\n\r\n Във вторник Русия, съюзник на сирийския президент Башар Асад, възобнови въздушните си удари по бунтовниците в Идлиб. Това се случи след седмици на бомбардировки от проправителствените сирийски военни. \r\n\r\n Главнокомандващият на френските въоръжени сили Франсоа Льокоантре обяви, че до края на ноември се очаква да бъдат прогонени и последните останали клетки на Ислямска държава от Сирия и Ирак.  \r\n\r\n „Готови сме да нанесем удар, ако пак се използват химически оръжия. Това може да се случи на национално ниво, но е в наш интерес да го направим с възможно повече подкрепа”, допълни Льокоантре. \r\n \n\t\t\t\t\t\t", "date": "2018.09.06", "title": "Франция е готова да удари Сирия при използване на химично оръжие в Идлиб"}
{"url": "http://www.bnews.bg/article/248214-dve_zhertvi_i_nad_sto_raneni_pri_zemetresenie_v_yaponiya", "text": "\n Двама души са загинали в резултат на силното земетресение, което разтърси северния японски остров Хокайдо. Трусът е бил с магнитуд 6,6, а епицентърът му е бил недалеч от Ацума. \r\n\r\n 140 души са пострадали, а други 40 са в неизвестност. Земетресението е предизвикало разрушения и свлачища, а близо 3 милиона домакинства на територията на целия остров са без електричество. \r\n\r\n Земетресението стана в момент, когато Япония се възстановява от преминаването на урагана \"Джеби\", отнел живота на 11 души. \r\n \n\t\t\t\t\t\t", "date": "2018.09.06", "title": "Две жертви и над сто ранени при земетресение в Япония "}
{"url": "http://www.bnews.bg/article/248184-aktrisata_dariya_simeonova_stana_mayka", "text": "\n На 30 август красавицата от \"Откраднат живот\" е дала живот на момченце. Щастливата майка иска да запази засега името на първородния си син в тайна. \r\n\r\n \"Това е най-изумителното и вълшебно нещо, което ни се е случвало! Благодарни сме на живота за този подарък!\", сподели емоциите след раждането щастливата майка. \r\n\r\n Дария и любимият ѝ Антон са сгодени от края на миналата година. Преди време тя разказа, че той работи като мениджър партньорства в образователен сайт. \r\n\r\n За бременността си актрисата съобщи преди няколко месеца по време на публична прожекция на последния епизод от миналия сезон на \"Откраднат живот\" в Дома на киното. \r\n \n\t\t\t\t\t\t", "date": "2018.09.06", "title": "Актрисата Дария Симеонова стана майка"}
{"url": "http://www.bnews.bg/article/248127-dilyana_popova_stana_blondinka", "text": "\n Години наред моделката Диляна Попова оставаше вярна на стила си най-вече по отношение на косата си, като я поддържаше задължително дълга и тъмна.  Изявяващата се и като актриса красавица е решила да се подложи на експеримент и да изсветли краищата на своята грива, видя HotArena. \r\n\r\n Не можем да твърдим до колко опитът й да се превърне в блондинка е сполучлив, но сякаш светлите тонове не са за нея.  В различни етапи от своя живот всяка една дама иска да промени нещо във външния си вид и прическата се оказва най-подходящата опция. Диляна явно също е в период, в който търси нещо ново и иска да преобрази не само себе си, но и живота си като цяло. \r\n\r\n Може би ако избере друг цвят за косата си, ще успее да достигне до крайната цел по-бързо. \r\n \n\t\t\t\t\t\t", "date": "2018.09.06", "title": "Диляна Попова стана блондинка"}
{"url": "http://www.bnews.bg/article/248225-vavezhdat_turisticheski_kvoti_za_izkachvaneto_na_monblan", "text": "\n По най-използвания маршрут към Монблан ще бъде въведено ограничение на броя на туристите на ден, съобщава БНТ. Решение е взето с цел да се намалят смъртните случаи и струпването на прекалено много хора. \r\n\r\n От следващото лято броят на катерачите по така наречения Кралски път ще бъде ограничен до 214 на ден. \r\n\r\n Три четвърти от туристите използват този път при изкачването на най-високия връх в Алпите. Много от тях обаче не са подготвени - подценяват метеорологичните условия и не си осигуряват навременен подслон. 16 са жертвите на планината това лято. Само един от нещастните случаи обаче е бил на Кралския път. \r\n\r\n През август е твърде опасно и неподходящо за туризъм. Ние искаме да удължим туристическия сезон от началото на май до октомври. По-дългият сезон е много по-разумно решение при изкачването на планината, коментира Жакер Кристиан, планински водач. \r\n\r\n Ледниците се топят и това увеличава опасността от лавини и срутване на скали. Някои туристи решават да изкачат върха с най-обикновени маратонки. Затова местните власти в района настояват, че катерачите с неподходяща екипировка трябва да бъдат глобявани. \r\n\r\n Възможно е обаче решението за ограничението да предизвика и обратен ефект - тоест туристите да се откажат от Кралския път и да опитат по-опасни маршрути. \r\n \n\t\t\t\t\t\t", "date": "2018.09.06", "title": "Въвеждат туристически квоти за изкачването на Монблан"}
{"url": "http://www.bnews.bg/article/248213-133_godini_ot_saedinenieto_na_balgariya", "text": "\n Отбелязваме 133 години от Съединението на България. Това е актът на фактическо обединение на Княжество България и Източна Румелия през есента на 1885 г. \r\n\r\n Денят на Съединението е една от най-паметните дати в българската история. С този акт и успешната му защита българите постигат първия етап от националното си обединение и ревизията на Берлинския договор. \r\n\r\n През деня се очакват множество чествания. В мавзолея-костница на княз Александър І Батенберг ще се проведе тържествено почитане на празника. \r\n\r\n  В програмата ще участват Националната гвардейска част и вокален ансамбъл „България”. \r\n \n\t\t\t\t\t\t", "date": "2018.09.06", "title": "133 години от Съединението на България"}
{"url": "http://www.bnews.bg/article/248212-karakachanov_zapya_kato_simeonov_bez_ostavki_na_ministri_ako_shofyorat_e_vinoven", "text": "\n Министрите Николай Нанков и Валентин Радев категорични- няма да си оттеглят оставките. \r\n\r\n Да не се примат оставките на тримата министри- Николай Нанков, Валентин Радев и Ивайло Московски, ако се окаже, че шофьорът на автобуса е виновен за катастрофата в Своге, погубила 17 души.  Това предложение лансира вицепремиерът и министър на отбраната Красимир Каракачанов пред журналисти. \r\n\r\n  “Преди да излезе разследването  и да се види каква е истинската причина, не трябва да се приемат оставките. Ами ако излезе, че  грешката е изцяло на шофьора?”, заяви Каракачанов. Според него става дума за министри, които могат да бъдат защитени само с оглед тяхната работа. \r\n\r\n “Трябва да има диалог не само в малката, но и в голямата коалиция. Редно беше да бъдем информирани за оставките, а не да научавеме от тях през медиите”, категоричен бе вицепремиерът. \r\n\r\n “Това, което направихме, никой досега не го е правил. Има кой да решава, има си капитан на отбора, има си Народно събрание- те да преценят”, коментира пък вътрешния министър в оставка Валентин Радев. Той припомни и инцидента от 2006 г., когато автобус падна от мост в Бяла и загинаха 19 душиц И допълни, че тогавашният министър на вътрешните работи Румен Петков не е под оставка. Но в ГЕРБ се правело така. \r\n\r\n “Няма да оттегля оставката си- Това беше най- правилната постъпка”, категоричен бе и регионалният министър Николай Нанков. Подчерта обаче, че понятията вина и политическа отговорност са две различни неща. \r\n \n\t\t\t\t\t\t", "date": "2018.09.06", "title": " Каракачанов запя като Симеонов: Без оставки на министри, ако шофьорът е виновен"}
{"url": "http://www.bnews.bg/article/248211-sobstvenikat_na_vinprom_karnobat_razsledvan_i_ot_us_posolstvoto_firma_na_minyu_staykov_balvala_nezakonno_falshiv_barban", "text": "\n Собственикът на  “Винпром Карнобат”   Миню Стайков е бил на мушкта на американското посолство у нас след една мащабна операция срещу складове и офиси, свързани с друга от фирмите му “СИС ИНДУСТРИС” ООД. \r\n\r\n По време на операцията през 2005г. И обиските в офиса на СИС на бул Джеймс Лаучер, както и в складовете на дистрибутори на фирмата в Илиянци и Горубляне, са били открити десетки хиляди бутилки  алкохол с фалшиви бандероли. В Илиянци са били открити над 8 хиляди бутилки, а над 10- хиляди- в склад Горубляне. \r\n\r\n Освен големи партиди алкохол, са иззети компютри и документи. В ходя на акцията разследващите се натъкват  и на огромно количество бутиилки с бърън- Находката заинтригува посолството на САЩ. Проблемът идва от там, че фирмата СИС не притежава лиценз за производство на бърбън- вид американско уиски , което се произвежда предимно от царевица, и янките налагат санкции на държавите, в които техните марки се произвеждат и разпространяват по пиратски канали. \r\n\r\n По случая са образувани 6 следствени дела, по които обаче няма нито едно осъден. \r\n\r\n Припомняме, че от сутринта Специализираната прокуратура извършва следствени действия в офиси, нахождащи се в във “Винпром Карнобат” ООД, “СИС ИНДУСТРИЙС” ООД и “ТОПАЗ МЕЛ”ООД. \r\n\r\n Процесуално- следствените действия-претърсвания и изземвания, обиски на лица и разпити на свидетели са в рамките на образуваното досъдебно производство за организирана престъпна група, създадена с цел избягване на плащане на данъчни задължения в големи размери, държане на акцизни стоки без бандерол и пране на пари. \r\n \n\t\t\t\t\t\t", "date": "2018.09.06", "title": "Собственикът на  “Винпром Карнобат” разследван  и от US- посолството!  Фирма на Миню Стайков бълвала незаконно фалшив бърбън"}
{"url": "http://www.bnews.bg/article/248109-rivaldinyo_se_skri_na_mikonos", "text": "\n В невероятен лукс тъне нападателят на \"Левски\" Ривалдиньо, видя \"България Днес\". Бразилският футболист отпраши на ваканция към гръцкия остров Миконос, който е популярно място за почивка на богаташите. \r\n\r\n Синът на легендарния играч от близкото минало Ривалдо е заедно със съпругата си Габриела Мело и отрочето им Дави, което е на 10 месеца. \r\n\r\n 23-годишният нападател има само 1 минута на терена с \"Левски\" този сезон. Това не му пречи да пръска луди пачки за гъзарски пътувания. Миналия месец Ривалдиньо беше в Дубай. \r\n\r\n Хотелът \"Корали\", в който спят Ривардиньо и любимата му, е абсолютно тузарски. Разположен и на западния бряг на острова. Целият е с панорамни прозорци с изглед към морето. Терасата е оборудвана със собствен басейн, както и с джакузи. Младото семейство пие ледено шампанско и хапва диня, пъпеш, грозде и праскови. \r\n\r\n Футболистът определено обича горещото време и се радва като малко дете на слънчевите бани. След залез той бута бебешката количка на разходка из града. \r\n\r\n Играчите на \"Левски\" са разпуснати във ваканция до сряда, когато отборът подновява тренировки. Очаква се тогава и Ривалдиньо да се завърне в София. \r\n \n\t\t\t\t\t\t", "date": "2018.09.06", "title": "Ривалдиньо се скри на Миконос"}
