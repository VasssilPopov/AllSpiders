{"url": "http://www.bnews.bg/article/264847-misis_balgariya_polina_panyova_ocharova_hristo_stoichkov", "text": "\n Носителката на титлите „ Мисис България” и Мисис Трансконтинентал” д-р Полина Панова е имала вълнуваща среща с легендата Христо Стоичков. \r\n\r\n Съвсем случайно красивата лекарка седяла до него в бизнес класата на самолет пътуващ за Варна. Полина не може да скрие вълнението и емоциите си от случката.  \r\n\r\n „Няма  как човек да не се вълнува, докосвайки се до такава личност. Оказа се, че медийният образ на Стоичков е много различен от този, който аз видях. Земен, интелигентен, истински джентълмен. Напомни ми за Джеймс Бонд. Сподели ми, че пътува за Румъния, където снимат документален филм за него”. \r\n\r\n Д-р Паньова разказала, че скоро ще пътува по бизнес дела като лекар до САЩ и поканила Камата да присъства на нейните  изяви в Маями, където от години Стоичков живее със семейството си, а той приел с удоволствие. \r\n\r\n „Нищо не е случайно. Скоро пътувах с колата си по една от магистралите, осеяна с  билбордове с лика на Христо Стоичков. Още тогава интуицията ми подсказа, че ще се срещна с него”, допълва Полина Паньова. \r\n \n\t\t\t\t\t\t", "date": "2019.12.17", "title": "Мисис България Полина Паньова очарова Христо Стоичков "}
{"url": "http://www.bnews.bg/article/264849-ninova_kam_meditsinskite_sestri_vlyazohte_s_iskane_za_reforma_izlyazohte_s_reshenie_za_proverki", "text": "\n Уважаеми медицински сестри, отново ви излъгаха. Помните ли онези 50 милиона за заплати, които след това се оказаха шест и накрая нито един лев не стигна до вас? Потънаха в увеличената цена на клиничните пътеки. И този път Борисов ви обеща още от същото. Така ще бъде, докато болниците са търговски дружества. \r\n\r\n Това написа председателят на БСП Корнелия Нинова във Фейсбук. \r\n\r\n  И \r\n\r\n Че има злоупотреби, има. Ще пошумят месец-два и след това отново постарому. Изиграха ви. Защото Борисов не иска да промени модела. Той му е удобен. Освен, че ви изиграха, ви разделиха и настроиха едни срещу други с лекарите. А вие знаете, че едни без други не можете, когато влезете в операционната. Сигурно има лекари, които получават 12000 лв. заплата. Но защо не му казахте колко лекари в провинцията получават по 2000 лв. А в колко райони на страната? Хората умират без медицинска помощ просто защото няма никакъв лекар, добави Нинова. \r\n\r\n Десет години управление на ГЕРБ гледаме една и съща пиеса - ако има протестиращи, премиерът ги приема милозливо. Обещава неща, които знае, че няма да изпълни. За по-сигурно внася раздор и разделение между една група българи и друга група българи и ги оставя взаимно да се изтощават. А пациентите ще почакат. Докога така с некомпетентност, манипулации, разделение и омраза? \r\n\r\n Уважаеми българи, не се поддавайте на това. И не се примирявайте. И изисквайте вашите пари за вашето здраве. Не бъдете просто публика на поредната пиеска, заявява още Нинова. \r\n \r\n  \r\n \n\t\t\t\t\t\t", "date": "2019.12.17", "title": "Нинова към медицинските сестри: Влязохте с искане за реформа, излязохте с решение за проверки"}
{"url": "http://www.bnews.bg/article/264853-shok_mrasniyat_vazduh_ubiva_5000_dushi_vsyaka_godina_v_zapadnite_balkani", "text": "\n Хората, които живеят в страните от Западните Балкани губят средно по 1,3 години от живота си заради мръсен въздух. Общият брой на починалите преждевременно по тази причина достигат до 5000 човека годишно. Това заяви Майлинда Брегу, генерален секретар на Съвета за регионално сътрудничество (СРС), цитирана от БГНЕС. \r\n\r\n Информацията е публикувана в коментар, озаглавен „На климатичните промени им е необходима шенгенска виза”. \r\n\r\n „84 % от гражданите в региона възприемат климатичните промени като проблем”, заяви Брегу, цитирайки проучване на Балкански барометър. 9 от 10 човека смятат, че замърсяването на въздуха е проблем на тяхната общност. В същото време 32 % говорят, че не са готови да използват екологични продукти. \r\n\r\n В доклада се посочва, че с 13 % е намалял броят на компаниите, предприели конкретни мерки за екологично производство. \r\n\r\n Брегу подчертава, че Сараево, Белград и Скопие са между десетте най-замърсени градове в света. През 2018 г. в този списък са попаднали 6 от градовете в Западните Балкани. Всичко това показва, че е време за незабавни действия в тази област по линия на регионалното сътрудничество.  \r\n \n\t\t\t\t\t\t", "date": "2019.12.17", "title": "ШОК! Мръсният въздух убива 5000 души всяка година в Западните Балкани"}
{"url": "http://www.bnews.bg/article/264855-vratar_iznasilil_devoyka_na_ploshtad_zhena_mu_go_podkrepi", "text": "\n 27-годишният вратар на втородивизионния френски Нанси Батист Вале прекара 30 часа в ареста по обвинение в изнасилване, отправено от 18-годишна девойка. Двамата се запознали в дискотека, танцували, целували се, след което си тръгнали заедно и излезли на площад \"Станислас\" в центъра на Нанси, където станало изнасилването. \r\n\r\n Девойката извикала полиция и футболистът бил задържан. Той бил много пиян и не успял бързо да организира защитата си, но след като изтрезнял дал показания и извикал парижка адвокатка да го защитава. \r\n\r\n Той е бил освободен от полицията и ескортиран в съда, където му била определена мярката за неотклонение. Вале ще трябва да се подписва в участъка и да не търси контакт с обвинителката до делото. В полицията, а и в съда, той е признал, че действително е правил секс с момичето, но всичко било доброволно. \r\n\r\n Признанието си той направи пред съпругата си, която дошла да го подкрепи, но едва ли е останала доволна от чутото. От клуба пуснаха съобщение, че вярват в правосъдието. \r\n\r\n Поради засиления интерес тренировката на отбора с участието на Вале беше при закрити врати. Самият футболист се надява да пази в следващия мач на Нанси. \r\n \n\t\t\t\t\t\t", "date": "2019.12.17", "title": "Вратар изнасилил девойка на площад, жена му го подкрепи!"}
{"url": "http://www.bnews.bg/article/264851-ep_razsledva_angel_dzhambazki_za_rasistki_izkazvaniya", "text": "\n Председателят на ЕП Давид Сасоли заяви днес, че ще провери изказване на евродепутата Ангел Джамбазки по отношение на евродепутати от парламентарната транспортна комисия. \r\n\r\n Всички тук сме евродепутати и всички сме с различен произход. Не може колеги да бъдат посочвани заради произхода им. Призовете г-н Джамбазки да спазва реда, настоя съпредседателят от групата на Зелените Филип Ламбертс. \r\n\r\n Към неговите думи се присъедини председателят на групата на социалистите и демократите Ираче Гарсия, която заяви, че ЕП е на всички европейци. Правилата тук трябва да бъдат спазвани, думите към евродепутатите Карима Дели и Исмаил Ертуг са напълно неприемливи. В ЕП не може да се правят расистки изказвания, това е напълно недопустимо, добави тя. \r\n\r\n Джамбазки бе цитиран в български медии с думите, че председателят на парламентарната транспортна комисия Карима Дели е \"французойката от алжирски произход\", а един от авторите на променените правила за международните пътни превози Исмаил Ертуг - \"германец от турски произход\". \r\n\r\n Коментарът на Джамбазки бе свързан с усилията на двамата му колеги, довели до неокончателното одобрение на промени в ущърб на българските превозвачи. . \r\n \n\t\t\t\t\t\t", "date": "2019.12.17", "title": "ЕП разследва Ангел Джамбазки за расистки изказвания"}
{"url": "http://www.bnews.bg/article/264854-zaradi_mrasniya_vazduh_utre_bufernite_parkingi_v_sofiya_shte_sa_bezplatni", "text": "\n След серия от дни с многократно превишение на фините прахови във въздуха Столична община най-после обяви мярка, различна от призиви да се ползва градския транспорт и по възможност домакинствата да не се отопляват с въглища и дърва, а да се използва по-екологично гориво. Утре безплатно ще могат да се ползват буферните паркинги при метротостанциите, съобщиха от \"Московска\" 33. \"Столична община създава организация за безплатно паркиране за всички, които ползват градския транспорт\", се казва в анонса. Същата мярка общината обяви и при сериозното замърсяване миналата седмица, след което оттам отчетоха, че инициативата не е предизвикала голям интерес и че буферните паркинги не са запълнили изцяло капацитета си.  \r\n\r\n От общината отново не говорят нищо за т.нар. \"зелен билет\" от 1 лв. за целия ден, който се счита за най-мотивиращата мярка шофьорите да слязат от колите си и да ползват метро, трамваи, тролейбуси или автобусите на градския транспорт.  \r\n  \r\n\r\n Прогнозата за утре е, че \"много високи\" ще са нивата на замърсяване с фини прахови частици на станцията на Изпълнителната агенция за околната среда в квартал \"Хиподрума\". Това означава превишение с над 200 микрограма на см3 при допустива норма от 50 мкг на см3. Средно замърсяване до 150 мкг на см 3 е прогнозата за квартал \"Павлово\", а умерено - в \"Надежда\" и \"Дружба\".  \r\n \n\t\t\t\t\t\t", "date": "2019.12.17", "title": "Заради мръсния въздух утре буферните паркинги в София ще са безплатни"}
{"url": "http://www.bnews.bg/article/264852-arestant_pochina_v_zatvora_v_bobov_dol", "text": "\n Арестант почина в затвора в Бобов дол, съобщиха от прокуратурата в Кюстендил. Инцидентът е станал днес около обяд. 42-годишният мъж е бил в работилницата на затвора, където е наблюдавал работата на други лишени от свобода. Прилошало му е и е припаднал. Веднага е извикан медицински екип, но мъжът, който е от София, е починал. По предварителни данни причината за смъртта е заболяване. \r\n\r\n От прокуратурата са категорични, че случаят е станал пред очите на много хора, не е имало някакво насилие или друга намеса на човек. \r\n\r\n -0:32 \r\n\r\n Починалият не е излежавал присъда, а е бил задържан по дело на прокуратура от друг съдебен \r\n \n\t\t\t\t\t\t", "date": "2019.12.17", "title": "Арестант почина в затвора в Бобов дол"}
{"url": "http://www.bnews.bg/article/264850-skandalno_tokat_poskapva_s_50", "text": "\n Токът в България може да поскъпна с 50% до 2030 г. Прогнозата е на експерта Димитър Стоянов, който участва във форум за устойчивата икономика. По думите му за страната ни изпълнението на европейските цели и постигане на обсъжданото в момента 50% намаление на въглеродните емисии ще се отрази върху цените за енергията, най-вече електроенергията, с увеличение от 50 процента. \r\n\r\n Ако това се случи, през 2030 г. се очаква да имаме 40 евро на тон за въглеродни емисии, каза експертът. Стоянов работи в областта на устойчивата икономика през последните десет години, член е на управителния съвет на Клъстер за електрическа мобилност в България и член на Световния енергиен съвет в България. Международна конференция \"Устойчиво развитие и бизнес в България и Европа\" е организирана от Балканския институт за устойчиво развитие с домакин Българската търговско-промишлена палата. Той посочи, че връзката между т.нар. европейска \"Зелена сделка\" и устойчивото развитие - постигане на икономически и социален напредък по начин, който не вреди на околната среда, през ролята на бизнеса е обвързано с енергийна трансформация (устойчиво използване на енергийните ресурси), иновациите, ресурсната ефективност и човешкия потенциал. \r\n\r\n По думите на експерта това са основните стълбове, върху които трябва да се гради бъдещото развитие на Европа и в частност на България, но те са и огромно предизвикателство. Само за това да интегрираме енергийните пазари и електропреносните мрежи през следващите 10 години, изпълнявайки европейските цели за устойчиво развитие и климатичен преход, са ни необходими около един трилион евро. Парите са нужни, за да направим мрежите си \"умни\", да има пълна интеграция на ВЕИ, пълна интеграция и управление на европейския енергиен пазар, включително и електроенергийния. Говорейки за енергийна трансформация, преките финанси, които следващата програма на ЕС за научни изследвания и инвестиции в иновации (2021Ч2027 г.) \"Хоризонт Европа\" ще отдели в следващите седем - осем години, говорейки за цифровизация, индустрия, климат и енергетика, са 30 млрд. евро, изтъкна експертът. Той даде за сравнения Китай, като до 2020 г. се предвижда страната да инвестира само във водородна инфраструктура около 44 млрд. долара. По отношение на иновациите в глобален мащаб стои същият проблем - Европа инвестира два пъти по-малко от Южна Корея, която е лидер според Глобалния иновационен индекс. За човешкия потенциал предизвикателствата са още по-големи, изтъкна експертът. \r\n\r\n В ютилити сектора в Европа и в енергийно и ресурсоемката индустрия заетите са на средна възраст 40 плюс, а за България - 45 плюс. В този контекст, макар амбициите на ЕК са за създаване на нови квалифицирани работни места, изниква въпросът дали ще има хора, които да ги заемат, коментира експертът. Позитивното обаче за България според него е, че до момента не сме използвали пълния потенциал на едни сектори и да го прехвърлим към други. Например ИКТ секторът и възможностите, които той може да даде на енергоемката и ресурсоемката индустрия в България, включително и на енергетиката ни, по отношение на дигитализация на мрежи, киберсигурност и други. Експертът изтъкна, че само обединени - индустрия, научни среди, изследователи, НПО и управляващи, можем да преодолеем тези предизвикателства и страната ни да намери своето достойно място.  \r\n \n\t\t\t\t\t\t", "date": "2019.12.17", "title": "СКАНДАЛНО! Токът поскъпва с 50%"}
{"url": "http://www.bnews.bg/article/264848-ivan_geshev_poema_shtafetata_ot_sotir_tsatsarov_na_tseremoniya_v_sadebnata_palata", "text": "\n На официална церемония утре новоизбраният главен прокурор Иван Гешев ще встъпи официално в длъжност. Щафетата ще бъде предадена от досегашния обвинител номер едно Сотир Цацаров, който освободи поста предсрочно, след като с внушително мнозинство бе избран да оглави КПКОНПИ.  \r\n\r\n Събитието ще се проведе в зала \"Тържествена\" на Съдебната палата в София.   \r\n \n\t\t\t\t\t\t", "date": "2019.12.17", "title": "Иван Гешев поема щафетата от Сотир Цацаров на церемония в Съдебната палата"}
{"url": "http://www.bnews.bg/article/264846-skandalno_78_godishna_baba_i_vnukat_y_otivat_zad_reshetkite_za_razprostranenie_na_narkotitsi", "text": "\n Специализираният наказателен съд наложи една година лишаване от свобода с тригодишен изпитателен срок на 78-годишната жена, която през ноември 2018 г. (тогава на 77 години) бе обвинена за участие в организирана престъпна група за разпространение на наркотици в столичния жк ''Люлин'', съобщиха от Апелативна специализирана прокуратура. \r\n\r\n Четири години „Лишаване от свобода“ определи съдът за внука ѝ, който бе обвинен като ръководител на групата. Той вече е приведен в Софийския затвор, след като съдът не измени мярката му за неотклонение „Задържане под стража“. Ако присъдата му бъде потвърдена от горните съдебни инстанции, той ще трябва да остане зад решетките общо 6 години. Ще изтърпи ефективо и 2-годишна предходна условна присъда за разпространение на наркотици, след като в рамките на изпитателния срок извършил ново престъпление. В затвора вече са и другите двама подсъдими по делото. \r\n\r\n Още преди внасянето на обвинителния акт в съда (на 16 април 2019 г.), те се признаха за виновни и поискаха споразумение с прокуратурата, като приеха да изтърпят 3-годишни ефективни присъди. Четиримата наркоразпространители бяха задържани на 1 ноември 2018 г. при съвместни действия по разследването на ГДБОП и Специализираната прокуратура. \r\n \n\t\t\t\t\t\t", "date": "2019.12.17", "title": "СКАНДАЛНО! 78-годишна баба и внукът й отиват зад решетките за разпространение на наркотици "}
{"url": "http://www.bnews.bg/article/264844-grazhdanite_uzhaseni_pernik_s_oshte_po_tezhak_rezhim_na_vodata_ot_dnes", "text": "\n Нов, още по-тежък воден режим започва да действа от днес в Перник, предаде \"Нова\". Той ще обхване около 100 хиляди души. Предложението е на ВиК-Перник.  \r\n\r\n От понеделник градът минава на нов, по-строг режим на водата \r\n\r\n Схемата вече в 8 часа вода вместо 2 пъти по 5 часа.  Централните части и квартали ще имат вода от 14 до 22 часа. \r\n\r\n Когато водата се пуска веднъж, се избягват аварии. \r\n\r\n \"Въпросът е да направим правилните разчети, колкото и да са болезнени, за да имаме вода в онези зимни месеци, в които притокът към язовир \"Студена\" се очаква да бъде изключително нисък\", обясни кметът на града Станислав Владимиров. \r\n\r\n Ковачева иска водата в Перник да не поскъпва \r\n\r\n Перник остава на воден режим до април. Тази прогноза направи кметът дни по-рано. \r\n\r\n Припомняме, на 7 ноември беше обявено, че ще има воден режим в цяла Пернишка област. Преди това новоизбраният кмет Станислав Владимиров заяви, че причината за водния режим е некомпетентното управление на ВиК-Перник. \r\n\r\n На 14 ноември Владимиров каза, че червени лампи за воден режим в града светели още от началото на годината. \r\n\r\n Същевременно новият кмет Станислав Владимиров върна за преразглеждане предложения от ВиК график за воден режим. \r\n\r\n Омбудсманът Диана Ковачева поиска по-ниска цена на водоподаването по време на водната криза в Перник. \r\n\r\n Спецпрокуратурата се зае с причините, довели до водната криза в Перник. \r\n \n\t\t\t\t\t\t", "date": "2019.12.17", "title": "ГРАЖДАНИТЕ УЖАСЕНИ! Перник с още по-тежък режим на водата от днес"}
{"url": "http://www.bnews.bg/article/264845-rekordno_odobrenie_na_upravlenieto_na_tramp", "text": "\n Силните икономически данни помогнаха на американския лидер Доналд Тръмп да регистрира най-високия си рейтинг на популярност, въпреки че тази седмица ще има гласуване за импийчмънт, показва ново социологическо проучване, цитирано от АФП. \r\n\r\n След последните ракетни тестове на Пхенян  \r\n\r\n Според изследването на Quinnipiac University популярността на Тръмп достигна рекордно равнище от 43%, но това е далеч под това на почти всички предишни президенти на САЩ в съвремието през същия период на управление. \r\n\r\n Проведеното между 11 и 15 декември изследване разкрива, че 52 на сто от американците все още не одобряват работата на американския лидер. Почти през цялото си управление Тръмп има необичайно нисък рейтинг. \r\n\r\n Камарата на представителите на САЩ може да гласува импийчмънт на Тръмп за злоупотреба с власт и възпрепятстване на разследване на Конгреса най-рано тази сряда. \r\n\r\n Проучване на Quinnipiac по-рано този месец разкри, че 41% одобряват Тръмп, а 55% са на противоположното мнение, докато цифрите от изследване от октомври, преди да започне изслушването за импийчмънт, са съответно 38 на сто и 58%. \r\n\r\n По-голямата подкрепа за Тръмп изглежда е свързана с положителните чувства за икономиката, която е в период на силен растеж и рекордно ниска безработица. \r\n\r\n 73% разглеждат икономиката като добра или отлична. \r\n\r\n 45 на сто подкрепят импийчмънт на Тръмп и отстраняването му от власт, а 51% са против. За сравнение според проучване от октомври 45% подкрепят импийчмънт, а 48% са против. 95% от републиканците са против отстраняване на Доналд Тръмп от власт, а 86% от демократите искат Тръмп да бъде свален. \r\n \n\t\t\t\t\t\t", "date": "2019.12.17", "title": "Рекордно одобрение на управлението на Тръмп"}
{"url": "http://www.bnews.bg/article/264843-vizhte_dnevniya_red_za_zasedenieto_na_stolichniya_obshtinski_savet_v_chetvartak", "text": "\n ДНЕВЕН РЕД \r\n\r\n на 4-то заседание на Столичния общински съвет, \r\nкоето ще се проведе на 19 декември 2019 г. (четвъртък) от 10:00 ч. \r\n\r\n   \r\n\r\n Доклад вх.№ СОА19-ВК66-9857/05.12.2019 г. относно промяна на бюджета на Столична община за III-то тримесечие на 2019 година. \r\nДокл. Дончо Барбалов \r\n\r\n Доклад вх.№ СОА19-ВК66-9980/09.12.2019 г. относно одобряване на общата численост и структурата на Столична общинска администрация, район „Нови Искър“, район „Красно село“, район „Слатина“. \r\nДокл. Йорданка Фандъкова \r\n\r\n Доклад вх.№ СОА19-ВК66-9528/25.11.2019 г. относно заемообразно финансиране на изпълнението на два проекта по Оперативна програма „Региони в растеж“ 2014-2020, процедура BG16RFOP001-5.001 „Подкрепа за деинституционализация на грижите за децата“. \r\nДокл. Албена Атанасова \r\n\r\n Доклад вх.№ СОА19-ВК66-9923/06.12.2019 г. относно изменение на Решение № 39 от 27.01.2011 г., допълнено с Решение № 89 от 20.02.2014 г. на Столичен общински съвет. \r\nДокл. Албена Атанасова \r\n\r\n Доклад вх.№ СОА19-ВК66-9934/09.12.2019 г. относно кандидатстване на Столична община по ОП „Региони в растеж“ 2014-2020 г., Приоритетна ос 1: „Устойчиво и интегрирано градско развитие“, Процедура за директно представяне на безвъзмездна финансова помощ BG16RFOP001-1.001 „Изпълнение на Интегрирани планове за градско възстановяване и развитие 2014-2020-София“, част от Процедура BG16RFOP001-1.001-039 „Изпълнение на Интегрирани планова за градско възстановяване и развитие 2014-2020“ с проектно предложение „Основен ремонт (реконструкция) на Център за временно настаняване „Св. София“. \r\nДокл. Албена Атанасова, Иван Божилов \r\n\r\n Доклад вх.№ СОА16-ПП00-7/187/25.11.2019 г. относно заемообразно отпускане на средства от бюджета на Столична община за разплащане на разходи по Административен договор за предоставяне на безвъзмездна финансова помощ (АДБФП) № Д-34-39 от 08.11.2016 г. между Столична община и Министерството на околната среда и водите (МОСВ). \r\nДокл. Ирина Савина \r\n\r\n Доклад вх.№ СОА17-ВК66-8740/5/25.11.2019 г. относно авансово финансиране от бюджета на Столична община, отчитано като временен безлихвен заем, съгласно т. 24, б) от ДДС № 1/26.01.2015 г. по проект „Ефективно използване на новите технологии за чист атмосферен въздух“ (AIRTHINGS), финансиран по Програма „Балкани – Средиземно море“ (2014-2020) на ЕС. \r\nДокл. Йоана Христова \r\n\r\n Доклад вх.№ СОА19-ДИ04-1091/5/22.11.2019 г. относно авансово финансиране от бюджета на Столична община, отчитано като временен безлихвен заем, съгласно т. 24, б) от ДДС № 1/26.01.2015 г. по проект „CITIES4CSR -  Широкообхватни общински стратегии за насърчаване и стимулиране на корпоративната отговорност в градските райони“, финансирани по програма УРБАКТ III на ЕС. \r\nДокл. Йоана Христова \r\n\r\n Доклад вх.№ СОА19-ВК66-877/12/22.11.2019 г. относно авансово финансиране от бюджета на Столична община, отчитано като временен безлихвен заем, съгласно т. 24, б) от ДДС № 1/26.01.2015 г. по проект „Хранителна вълна – овластяване на гражданската младеж за климата“. \r\nДокл. Йоана Христова \r\n\r\n Доклад вх.№ СОА19-ВК66-9784/04.12.2019 г. относно одобряване на сертифицирани оценители, които да предлагат начална тръжна цена за търговете за продажба на движими вещи – отпадъци, съгласно Наредбата за условията и реда за провеждане  на търгове и конкурси. \r\nДокл. Йоана Христова \r\n\r\n Доклад вх.№ СОА19-УЗ21-1881/1/29.11.2019 г. относно промяна на наименованието на 31. СУЧЕМ „Иван Вазов“, район „Слатина“. \r\nДокл. доц. д-р Тодор Чобанов \r\n\r\n Доклад вх.№ СОА19-ВК66-9688/29.11.2019 г. относно даване на съгласие Столична община да кандидатства по Оперативно програма „Региони в растеж“ 2014-2020, приоритетна ос 6 „Регионален туризъм“, процедура „Развитие на туристическите атракции“ към Министерството на регионалното развитие и благоустройството. \r\nДокл. доц. д-р Тодор Чобанов \r\n\r\n Доклад вх.№ СОА19-ВК66-9425/21.11.2019 г. относно допускане на паралелки от I до XII клас под минималния брой ученици за учебната 2019/2020 г. в общинските училища на територията на Столична община. \r\nДокл. доц. д-р Тодор Чобанов \r\n\r\n Доклад вх.№ СОА19-УЗ21-1281/3/11.12.2019 г. относно учредяване на безвъзмездно и безсрочно право на строеж върху недвижим имот – частна общинска собственост в полза на Организация на евреите в България „Шалом“ за изграждане на училищен комплекс, находящ се гр. София, район „Възраждане“, УПИ I за училище, кв. 165б, м. „Градска част Зона Б-18“, представляващ ПИ с идентификатор 68134.303.341, съгласно КК КР на район „Възраждане“, с площ от 8 238.00 кв.м. \r\nДокл. доц. д-р Тодор Чобанов, Савина Савова \r\n\r\n Доклад вх.№ СОА19-ВК66-6705/1/02.12.2019 г. относно участие на Столична община в проект  PolicyCLOUD – „Управление на политиките през целия жизнен цикъл на данните чрез технологии в облачни среди“, одобрен за финансиране по Програма „Хоризонт“ 2020 на ЕС. \r\nДокл. Светозар Ерменков \r\n\r\n Доклад вх.№ СОА19-ВК66-9455/22.11.2019 г. относно разрешаване изработването на проект на подробен устройствен план – парцеларен план (ПП) за елементите на техническата инфраструктура извън границите на урбанизираната територия на гр. София за канален колектор с трасе в поземлен имот /ПИ/ с идентификатор 68134.8442.121, кв. Челопечене, район „Кремиковци” – Столична община. \r\nДокл. арх. Здравко Здравков \r\n\r\n Доклад вх.№ СОА19-ВК66-9597/27.11.2019 г. относно одобряване на задание и разрешаване на изработването на подробен устройствен план (ПУП) - план за регулация и застрояване (ПРЗ), съгласно чл. 110, ал. 1, т. 1 с прилагане на чл. 16 от ЗУТ за територията на местност \"Бобош-север\", район \"Банкя\". \r\nДокл. арх. Здравко Здравков \r\n\r\n Доклад вх.№ СОА19-ВК66-9700/29.11.2019 г. относно одобряване на проект за изменение на подробен устройствен план - изменение на план за улична регулация (ИПУР) при о.т. 271с. Изменение на план за регулация (ИПР) на УПИ XІІ-1947,общ., за образуване на нов УПИ XІІ-275 „за жс“, УПИ XXXVII-275 „за жс“ и УПИ XXXVIII-275 „за жс“, кв. 8мб, м. „в.з. Манастира” и продължаване на задънена улица от о.т. 271т до о. т. 371т нова, район „Панчарево” и изменение на план за застрояване (ИПЗ) на УПИ XІІ-1947,общ., с предвиждане на ново застрояване в нов УПИ XІІ-275 „за жс“, УПИ XXXVII-275 „за жс“ и УПИ XXXVIII-275 „за жс“, кв. 8мб, м. „в.з. Манастира”. \r\nДокл. арх. Здравко Здравков \r\n\r\n Доклад вх.№ СОА19-ВК66-9781/04.12.2019 г. относно одобряване на проект на подробен устройствен план – парцеларен план (ПП) за инженерна инфраструктура извън границите на урбанизираните територии за трасе на подземна кабелна линия – средно напрежение, разположено в ПИ с идентификатор 68134.8592.173 за обезпечаване на нов КТП за обект, находящ се в ПИ с идентификатор 68134.8592.181, м. „Могилите”, кв. „Враждебна”, район „Кремиковци” – Столична община. \r\nДокл. арх. Здравко Здравков \r\n\r\n Доклад вх.№ СОА19-ВК66-9830/04.12.2019 г. относно прекратяване на производството по одобряване на проект за: план за регулация и застрояване на м. \"Дианабад\" в частта му относно УПИ II-1962-\"за жилищно строителство\" и УПИ III-1843 - \"за жилищно строителство\", кв. 21а, район \"Изгрев\", които са изключени от обхвата на одобряване с т. 4 от Решение № 307 по Протокол № 82 от 28.05.2015 г. на СОС. \r\nДокл. арх. Здравко Здравков \r\n\r\n Доклад вх.№ СОА19-ВК66-10116/12.12.2019 г. относно одобряване на проект за ПУП – парцеларен план (ПП) за инженерна инфраструктура извън урбанизирани територии за трасе на обект: „Нова въздушна линия 110 kV от подстанция „Курило“ до подстанция „Металургична“, район „Нови Искър“ и район „Кремиковци“, Столична община. \r\nДокл. арх. Здравко Здравков \r\n\r\n Доклад вх.№ СОА19-ВК66-9872/05.12.2019 г. относно промяна в състава на членовете на УС на фондация  „София – Европейска столица на спорта“. \r\nДокл. Елен Герджиков, доц. д-р Тодор Чобанов, Татяна Георгиева \r\n\r\n Доклад вх.№ СОА19-ВК66-9943/09.12.2019 г. относно даване на съгласие „Егида - София“ ЕАД да закупи дълготрайни материални активи – 2 (два) броя нови леки автомобили на лизинг, със собствени средства. \r\nДокл. Николай Стойнев, Дончо Барбалов \r\n\r\n Доклад вх.№ СОА19-ВК66-10079/11.12.2019 г. относно избор на член на съвета на директорите на „Център за градска мобилност“ ЕАД и на член на съвета на директорите на „Чистота Искър“ ЕАД. \r\nДокл. Николай Стойнев, Георги Георгиев \r\n\r\n Доклад вх.№ СОА19-ВК66-9654/28.11.2019 г. относно приемане на промени в състава на Програмния съвет на Програма „Културно наследство“ на Столична община за подпомагане собствениците на недвижими културни ценности за извършване на необходимите дейности по опазването, реставрацията, консервацията и социализацията им. \r\nДокл. Малина Едрева, Силвия Христова, арх. Здравко Здравков \r\n\r\n Доклад вх.№ СОА19-ВК66-10016/10.12.2019 г. относно определяне на представител на Столичен общински съвет в Общото събрание на Националното сдружение на общините в Република България. \r\nДокл. Ботьо Ботев \r\n\r\n Доклад вх.№ СОА19-МЦ29-224/1/28.11.2019 г. относно даване на разрешение за сключване на договор за наем на помещение, находящо са в сградата на „ДКЦ XIV – София“ ЕООД за срок от 3 (три) години. \r\nДокл. д-р Антон Койчев, д.м., д-р Веселин Милев, Дончо Барбалов \r\n\r\n Доклад вх.№ СОА19-МЦ29-366/2/28.11.2019 г. относно даване съгласие на Специализирана болница за рехабилитация на детска церебрална парализа „Света София“ ЕООД да изгради със собствени средства високотехнологична зала. \r\nДокл. д-р Антон Койчев, д.м., д-р Веселин Милев, Дончо Барбалов \r\n\r\n Доклад вх.№ СОА19-МЦ29-432/2/28.11.2019 г. относно допълване на учредителния акт на „ДКЦ XXII – София“ ЕООД. \r\nДокл. д-р Антон Койчев, д.м., д-р Веселин Милев, Дончо Барбалов \r\n\r\n Доклад вх.№ СОА19-МЦ29-348/3/09.12.2019 г. относно увеличаване капитала на „ДКЦ XXIV – София“ ЕООД чрез непарична вноска и утвърждаване на актуализиран учредителен акт на дружеството. \r\nДокл. д-р Антон Койчев, д.м., д-р Веселин Милев, Дончо Барбалов \r\n\r\n Доклад вх.№ СОА19-МЦ29-341/2/09.12.2019 г. относно увеличаване капитала на „Първа специализирана акушеро-гинекологична болница за активно лечение – Света София“ ЕАД чрез непарична вноска и утвърждаване на актуализиран устав на дружеството. \r\nДокл. д-р Антон Койчев, д.м., д-р Веселин Милев, Дончо Барбалов \r\n\r\n Доклад вх.№ СОА19-МЦ29-459/4/09.12.2019 г. относно даване на съгласие „Втора специализирана акушеро-гинекологична болница за активно лечение – Шейново“ ЕАД да закупи със собствени средства дълготраен материален актив – 1 (един) брой автоматичен имунологичен анализатор. \r\nДокл. д-р Веселин Милев, проф. д-р Асен Николов, Дончо Барбалов \r\n\r\n Доклад вх.№ СОА19-ВК66-9896/06.12.2019 г. относно промяна статута на въведените експериментални промени за основни автобусни линии, експериментално продължение експлоатацията на нощния автобусен транспорт на територията на Столична община, като и експериментална частична промяна на маршрути на основни автобусни линии от обществения транспорт. \r\nДокл. Карлос Контрера, Зафир Зарков, Дончо Барбалов \r\n\r\n Доклад вх.№ СОА19-ВК66-9898/06.12.2019 г. относно въвеждане в експлоатация на автобусна линия 123. \r\nДокл. Карлос Контрера, Зафир Зарков, Дончо Барбалов \r\n\r\n Доклад вх.№ СОА19-ВК08-13019/1/09.12.2019 г. относно определяне на оценка за поземлен имот с идентификатор 57011.5983.164 по КККР, м. „Пресвета“, землище с. Подгумер, район Нови Искър, с предоставено право на ползване по смисъла на §4 от ПЗР на Закона за собствеността и ползването на земеделските земи (ЗСПЗЗ). \r\nДокл. Даниела Райчева \r\n\r\n Питане вх.№ СОА19-ГР94-5568/19.11.2019 г. от г-н Тома Белев – общински съветник относно средна стойност на публичната услуга залесяване на едно дърво от уличното озеленяване, една пейка от спирките на МГТ, един спирконавес от МГТ и политиката на Столична община да поощри даренията от своите граждани. \r\n\r\n Питане вх.№ СОА19-ГР94-5569/19.11.2019 г. от г-н Тома Белев, г-жа Марта Георгиева, г-н Иво Божков и арх. Борислав Игнатов – общински съветници относно дърветата от уличното озеленяване в София, начина по който Столична община планира, създава, поддържа и опазва декоративните дървета, от която гражданите на София ще могат да ползват Публичния регистър на дълготрайните декоративни дървета в града. \r\n\r\n Питане вх.№СОА19-ГР94-5636/25.11.2019 г. от г-жа Грети Стефанова – общински съветник относно регулярното изплащане на финансовите постъпления от Столична община към общинските детски градини. \r\n\r\n Питане вх.№СОА19-ГР94-5640/25.11.2019 г. от г-н Владислав Панев – общински съветник относно състоянието на  „Топлофикация София“ ЕАД, управление, загуби, дългове и оздравяване на дружеството. \r\n\r\n Питане вх.№СОА19-ГР94-5730/29.11.2019 г. от г-н Иван Виделов, г-н Иван Пешев, г-н Михаил Ставрев – общински съветници относно (Не)законността на принудителното преместване на неправилно паркирани автомобили от „Център за градска мобилност“, поделение „Паркиране и мобилност“. \r\n\r\n   \r\n\r\n ПРЕДСЕДАТЕЛ: \r\n            (ЕЛЕН ГЕРДЖИКОВ)  \r\n \n\t\t\t\t\t\t", "date": "2019.12.17", "title": "Вижте дневния ред за заседението на Столичния Общински Съвет в четвъртък"}
