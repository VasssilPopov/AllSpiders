{"url": "http://www.bnews.bg/article/250377-arabski_prints_e_hvarlil_oko_i_kesiya_na_manchestar_yunayted", "text": "\n Принцът на Саудитска Арабия Мохамед бин Салман проявява солиден интерес към \"Манчестър Юнайтед\". Новината съобщава английското издание \"Сън\", което се позовава на добре осведомени източници. \r\n\r\n Престолонаследникът, чието състояние се оценява на 850 милиона паунда, се е прицелил в контролния пакет акции на американското семейство Глейзър. Според експерти собствеността би му струвала около 3 милиарда паунда. \r\n\r\n Намерението на кралската фамилия вероятно е да се конкурира успешно и на футболния фронт с Катар и Дубай, които притежават съответно \"Пари Сен Жермен\" и \"Манчестър Сити\". \r\n \n\t\t\t\t\t\t", "date": "2018.10.15", "title": "Арабски принц е хвърлил око и кесия на \"Манчестър Юнайтед\""}
{"url": "http://www.bnews.bg/article/250380-patsienti_v_tezhko_sastoyanie_oshte_lezhat_v_razsledvana_onkobolnitsa", "text": "\n Министерството на здравеопазването разпореди всички пациенти на болница „Йоан Павел” в София да бъдат изведени от лечебното заведение и настанени в други болници. Причината за това е, че в Изпълнителната агенция по лекарствата е затворила болничната аптека в петък. \r\n\r\n Здравният министър Кирил Ананиев е дал срок за изпълнение на нареждането му до края на работния ден. \r\n\r\n Въпреки това днес от лечебното заведение не е изведен нито един пациент, защото не били получили разпореждането на министъра. Изписани са няколко души, обясни адвокатът на болницата. \r\n\r\n Според информация, с която bTV разполага, в \"Йоан Павел\" в момента има четирима пациенти, трима от които в тежко състояние. \r\n\r\n Адвокатът на здравното заведение настоя, че в петък е бил назначен втори фармацевт, който да бъде на мястото на титуляра, докато го няма. По думите му аптеката работи. \r\n\r\n Припомняме, че \"Йоан Павел\" е една от двете болници, в които преди две седмици прокуратурата започна разследване за злоупотреби с лекарства за онкоболни. \r\n \n\t\t\t\t\t\t", "date": "2018.10.15", "title": "Пациенти в тежко състояние още лежат в разследвана онкоболница"}
{"url": "http://www.bnews.bg/article/250374-nadupchiha_pohititelya_v_kyoln", "text": "\n Спецполицаи щурмуваха аптека на жп гарата в Кьолн, въоръжен мъж се беше барикадирал с взета за заложник жена, съобщава „Дойче веле”. \r\n\r\n Тя е леко пострадала, като е откарана в болница. \r\n\r\n Нападателят беше обезвреден от силите на реда, която преди това се опита да преговаря с него. Изстрели от негова страна обаче са станали причина да се премине към действия. \r\n\r\n Мъжът е с тежки огнестрелни рани след сблъсъка си с полицията. \r\n\r\n Все още не са ясни конкретните мотиви на около 60-годишния похитител, но на този етап се предполага, че не става дума за терористично нападение, а за агресия по лични подбуди. \r\n\r\n Заложническата ситуация накара властите да евакуират ключовия транспортен възел, като това доведе и до закъснения на влаковете, предаде БТВ. \r\n \n\t\t\t\t\t\t", "date": "2018.10.15", "title": "Надупчиха похитителя в Кьолн"}
{"url": "http://www.bnews.bg/article/250376-obshtinaryat_lazar_vlaykov_otkazva_da_vleze_v_zatvora", "text": "\n Пазарджишкият окръжен съд заседава днес по жалбата на бившия председател на Общинския съвет в Септември Лазар Влайков, с чийто пистолет миналата година 6-годишно дете простреля смъртоносно собственик на заведение. Преди пет месеца Лазар Влайков беше осъден на първа инстанция на три години и 4 месеца затвор – присъда, която той обжалва днес. \r\n\r\n На заседанието и двете страни пледираха - обвинението беше за увеличаване на присъдата от първа инстанция на Влайков, а защитата за намаляването й. Адвокат Елвира Павлова дори поиска връщане на делото и оневиняване или в най-лошия случай условна присъда.Максималното удължаване на присъдата може да е само с осем месеца, тъй като законът предвижда максимално 6 години затвор за престъпления от такъв характер. \r\n\r\n Според защитата Лазар Влайков има добри характеристични данни и стриктно е спазвал забраните и ограниченията, наложени му в досъдебната фаза. Влизането в затвора ще остави семейството му без доходи и ще влоши здравословното състояние на болните му родители – това е адвокатската теза. \r\n\r\n В момента Лазар Влайков все още е на свобода срещу 8000 лева парична гаранция. През месец май прокуратурата поиска 6-годишна ефективна присъда, но тя автоматично бе намалена заради съкратеното съдебно следствие. \r\n\r\n Лазар Влайков е обвинен в това, че не е взел необходимите мерки за сигурност и не е изпълнил забраната за употребата на оръжие и боеприпаси в ресторант след употреба на алкохол. От това е последвало смъртта на Наско Тонкев, собственикът на заведението, където компанията е празнувала рожден ден, съобщи БНР. \r\n \n\t\t\t\t\t\t", "date": "2018.10.15", "title": "Общинарят Лазар Влайков отказва да влезе в затвора"}
{"url": "http://www.bnews.bg/article/250378-eto_kakvi_diplomaticheski_rokadi_sledvat_za_poslanitsite_ni", "text": "\n Правителството и президентът явно се разбраха за следващата партида посланици. Очакваше се обаче те да бъдат поне десетина, а се оказаха само петима. Това става ясно от решенията на кабинета за рокади в пет от мисиите ни в странство. \r\n\r\n Решенията са одобрени от Министерския съвет и предложени на президента за издаване на указ. Това ще рече, че задължителните предварителни консултации между Румен Радев и изпълнителната власт са преминали успешно за петима нови дипломати. \r\n\r\n Както се и очакваше, бившият служебен премиер на Росен Плевнелиев - Марин Райков, си тръгва от Рим за София, като на негово място посланик на страната ни за Италия, Малта и Сан Марино става Тодор Стоянов, който е работил в посолството ни в Рим и е бил консул в Милано, а сега е зам.-министър на външните работи. \r\n\r\n Посланикът ни в Швейцария досега, Меглена Плугчиева, си тръгва от Берн, за да смени Младен Червеняков, посланик досега в Черна гора. \r\n\r\n Любомир Тодоров, дипломат от кариерата, бивш наш посланик във Финландия, ще оглави амбасадата ни в Кипър, откъдето си тръгва Христо Георгиев. \r\n\r\n Ради Найденов освобождава посланическото място в Германия, а на негово място отива Елена Шекерлетова, също дипломат от кариерата, \r\n\r\n бивш наш посланик в Австрия, която в момента също е на служба във Външно министерство. \r\n\r\n В Чехия посланик става Йордан Първанов, а си заминава Лъчезар Петков - и двамата професионални дипломати. И в този, втори поред списък, отсъства името на началника на премиерския кабинет Румяна Бъчварова, за която се бе завъртял слух, че е номинирана за наш посланик в Израел, съобщи Канал 3. \r\n \n\t\t\t\t\t\t", "date": "2018.10.15", "title": "Ето какви дипломатически рокади следват за посланиците ни!"}
{"url": "http://www.bnews.bg/article/250375-blizo_1_3_ot_uchilishtata_i_detskite_gradini_pridobivat_spetsialen_statut", "text": "\n Приблизително 1/3 от училищата и детските градини у нас ще придобият специалния статут на средищни или защитени през настоящата учебна 2018/2019 година. Такива ще са 1 250 образователни институции при общо 4 247 (по данни на НСИ за 2017 г.). \r\n\r\n Средищните събират деца от повече населени места, където училища и градини вече няма. Тази година броят им да е общо 990 в 660 града, предлага Министерството на образованието и науката чрез проект, внесен за едномесечно обсъждане преди гласуването му от Министерския съвет. \r\n\r\n 29 са новите детски градини и части от детски градини. 4 са новите училища. От миналогодишния списък отпадат 57 (29 училища и 37 градини) поради оптимизация (сливане или закриване) и липса на минималния брой от 10 ученика/4 деца, на които се налага да пътуват до други населени места. \r\n\r\n Промените в Списъка са извършени по предложение на кметовете на общините след проверка от съответното регионално управление на образованието. Децата и учениците от населени места без детска градини и училище, се обучават в други съгласно разпоредбите на Закона за предучилищното и училищното образование с осигурен от съответните общини безплатен транспорт до детската градина или училище. За средищните градини и училища задължително се осигуряват средства от държавния бюджет за транспорт на децата и учениците. \r\n\r\n Тази година средищни училища ще има във всички 28 области на страната, включително София-град. В тях ще учат 18 775 деца и 181 220 ученици. \r\n\r\n Броят на средищните образователни институции тази година намалява от 1 014 на 990. По-малко ще са и защитените: 260, от които 100 градини и 160 училища. 10 отпадат от миналогодишния списък \"поради несъответствие с критериите\", още една - ОУ \"Христо Ботев\" във видинското с. Раброво - предстои да бъде закрито. Вписват се нови 8 градини и 2 училища по предложения на кметовете. \r\n\r\n Защитени са тези училища и градини, в които има много малко деца, но ако бъдат закрити, те ще трябва да изминат повече от допустимите километри в път, което би застрашило живота и здравето им, пише Офнюз. \r\n \n\t\t\t\t\t\t", "date": "2018.10.15", "title": "Близо 1/3 от училищата и детските градини придобиват специален статут"}
{"url": "http://www.bnews.bg/article/250379-simeonov_oplyu_siderov_i_barekov_i_stana_za_smyah_pred_koshlukov", "text": "\n Коалицията на \"Обединените патриоти\" я има и за разпад е рано да се говори - това каза в студиото на \"Още от деня\" вицепремиерът Валери Симеонов. По думите му, има едни такива странни процеси, които обществото не ги приема еднозначно. Нашата коалиция е свързана с участие в парламентарни избори и евентуално участие във властта. Имаме коалиционно споразумение, политическо споразумение и аз държа това споразумение да се спазва, уточни Симеонов. \r\n\r\n \"На европейските избори догодина може да се явим отделно. Ние сме три партии с три отделни устава и с три различни програми, въпреки че имаме много общо, но сме три различни партии с три различни ръководства и аз държа на независимостта на тези партии. И няма да допусна, който и да било с менторски тон да ми казва какво да прави НФСБ и какво да не прави. До месец ще се вземе решение на национално ниво и след като се обсъди с ръководствата на трите партии и обсъдим кой какво разбира под съвместно явяване на изборите за Европейски парламент. \r\n\r\n Коалицията на \"Обединени патриоти\" е направена за периода на действие на 44-тото Народно събрание и това управление. От там нататък всичко е въпрос на други споразумения, но няма такива още. Може и да се създаде такова споразумение, ако се разберем, допълни вицепремиерът.  \r\n\r\n Т.е. може да се явите сами не евроизборите, обобщи водещият, а тоалетното вице отвърна: \"Може разбира се, ние сме три отделни партии, с три различни устава, с три различни програми, въпреки че имам изключително много общо, опита да обясни вече рязко видимите разминавания между трите партии.\" \r\n\r\n Той много държал на независимостта на тези три различни партии и нямало да допусне с менторски тон някой да му казва какво да прави с НФСБ. \r\n\r\n Водещият Кошлуков се опита да му преведе изказването на Волен Сидеров, че по-скоро го пита дали иска да работят заедно за евроизборите. \r\n\r\n Тогава стана ясно, че Симеонов ще му даде отговор до месец, след като се вземело решение на национално ниво и след като ръководствата на трите партии изяснят кой какво разбира под съвместно явяване на евроизборите. \r\n\r\n Тук Кошлуков директно му посочи, че както се вижда шансовете не са много големи, но Симеонов се самопредстави като диалогичен човек, нещо, което целокупния български народ досега не е забелязал в грубиянското му поведение. \r\n\r\n Това моментално предизвика въпроса дали има шанс за съвместна работа с Николай Бареков, а Симеонов отсече: „О, с Бареков никакъв шанс няма.“ \r\n\r\n Не посмя обаче да скочи на Сидеров директно и само каза, че Атака е самостоятелна партия и има право да подписва споразумения, които не са свързани с коалиционното споразумение и с участието в тази коалиция. И продължи да се оплита в приказките си:  „Те могат да подпишат за евроизборите с една партия, за местните избори с друга партия.“ \r\n\r\n Пак бе попитан дали вижда перспектива пред настоящата коалиция и той си призна, че тя е подписана само за действието на 44-то народно събрание и това управление. Дотам. \r\n\r\n Водещият се изненада от отговорите му и го попита как управляват заедно, като ще се явяват поотделно на избори, а Симеонов отговори: „Както досега.“ \r\n\r\n И продължи да се оплита, че може и да създаде такова споразумение с коалиционните си партньори. \r\n\r\n \"Мен ми е  много интересно как тези консерватори ще приемат една проруска линия на Атака, след като те са в основата на приемането на всички мерки, санкции срещу Русия за незаконното анексиране на Крим и на Донбас, каза заеквайки вече Симеонов. \r\n\r\n След тези му излияния Кошлуков го попита за отношението му към украинската църква, за която Симеонов има статуси във Фейсбук. \r\n\r\n „Позицията ми е, че Украинската православна църква и патриаршия трябва да бъдат автокефални от Руската църква. \r\n\r\n Още няма автокефална, тепърва предстои да стане, го парира Кошлуков -  Не,не, има, има, продължи да се оплита Симеонов. \r\n\r\n Няма, отново му каза водещия, а тоалетното вице си знае неговото: „Има три църкви православни, които съществуват в Украйна. Едната е Украинската прлавославна, другата е Украинската автокефална, а третаат не мога да ви я цитирам точно. Но тези църкви, първите две, които ви изброих са най-големите, те трябва да бъдат абсолютно независими. Такова е решението на Вселенския събор от септември месец.“ \r\n\r\n Тук Кошлуков пак го подбра с въпроса: Кой Вселенски събор? \r\n\r\n А Симеоново взе да гледа виновно: „О, извинявайте, не Вселенски събор, а на Патриаршията, на Вселенската партиаршия, партирах Вартоломей изрази позицията, върху него бе осъществен натиск..“ \r\n\r\n Водещият пак го прекъсна и попита от кого е бил упражнен натиска, Симеонов продължи с мънкането:“ От Руската православна църква, те спряха да го споменават примерно в литургиите, нещо, което един канони такива, които са били приети…но ние подкрепяме едно решение на независимост на Украинската православна църква, защото…“ \r\n\r\n И  веднага си изпроси въпроса от Кошлуков: \"Като намесвате политика в църквата, това  ваша работа ли е? \" \r\n\r\n  Симеонов вече много оплетен в  несвързаните си приказки, каза: „Да, намесата е много отдавна реализирана. Тя тече с десетилетия. Руската православна църква, която представлява не само православна църква, тя е политически инструмент. Руската прав църква е и политически инструмент лично на Путин. Чрез нея се оказва едно деструктивно влияние в политиката на Украйна. Президентът Порошенко сподели, че службите в украинската църква започват със споменаването на имената на Патрирах Кирил и Владимир Путин. Украйна е във война с Русия и това споменаване внася вътрешен разкол. Защо канонът трябва да бъде спазван стриктно след като църквата се използва за политически инструмент?“, обясни нестройната си теория Валери Симеонов. \r\n\r\n   \r\n\r\n   \r\n\r\n   \r\n\r\n                   \r\n\r\n   \r\n \n\t\t\t\t\t\t", "date": "2018.10.15", "title": "Симеонов оплю Сидеров и Бареков и стана за смях пред Кошлуков"}
{"url": "http://www.bnews.bg/article/250381-advokat_markovski_himicheskata_kastratsiya_e_nevazmozhna_no_smartnata_prisada", "text": "\n Тъй като животът се състои от реалности, всеки разумен човек трябва да се съобрази с тези реалности. Всички идеи и пожелания за химическа кастрация, посягане на човешката размножителна способност, не са приемливи. Това заяви пред bTV адвокат Марин Марковски по повод предложението на \"Обединени патриоти\" за връщане на смъртното наказание и въвеждането на химическа кастрация. \r\n\r\n \"Като юрист, който знае какво може и какво не, отговарям, че това е невъзможно. Едно от условията за влизане в Европейския съюз е да няма смъртни наказания, няма как да го върнем. Не, че хората не могат да бъдат разбрани, когато някой посегне на невинен човешки живот, защото дяволът е заседнал в душата му\", каза той. \r\n\r\n \"Реално може да стане това - смъртната присъда и доживотната присъда без право на замяна са нещо изключително мъчително. Понеже тази история с кастрациите не може да стане, това, което е възможно, е, при изключително тежки престъпления, да остане доживотната присъда без право на замяна. Знаете ли колко е полезно и разумно. Там настъпва разпад на личността при много от случаите. Съзнанието, което ти казва, че ти повече няма да излезеш на свобода, те кара да не бъдеш повече човек\", обясни Марковски. \r\n\r\n Поводът за дебата стана убийството на журналистката Виктория Маринова в Русе, която е бе изнасилена и удушена. Като заподозрян виновен за смъртта й прокуратурата и разследващите посочиха Северин Красимиров, който след инцидента избяга в Германия при майка си. Очаква се в близките дни той да бъде върнат у нас, за да стартира делото. \r\n\r\n     \r\n \n\t\t\t\t\t\t", "date": "2018.10.15", "title": "Адвокат Марковски: Химическата кастрация е невъзможна, но смъртната присъда..."}
{"url": "http://www.bnews.bg/article/250383-skandal_televiziya_alfa_sprya_pitayte_vlastta_zashto", "text": "\n Телевизия \"Алфа\" спря. Това е видно то всеки екран на телевизор. \r\n\r\n От телевизията са пуснали следното съобщение: \r\n\r\n \"Телевизия Алфа спря. Питайте правителството защо\" \r\n\r\n Това неизненадващо досега не е случвало с нито една от баджак телевизиите, които крепят правителството и още по-конкретно Бойко Борисов, с прикляквания и пълзене, за да са му в постоянно угода. \r\n\r\n Посланието беше разпространено и от едно от ключовите лица на партията - бившата депутатка Магдалена Ташева. \r\n\r\n Липсват каквито и да е обяснения както за спирането на програмата, така и за посланието, отправено от екрана. \r\n\r\n Очаквайте подробности! \r\n \n\t\t\t\t\t\t", "date": "2018.10.15", "title": "СКАНДАЛ! Телевизия АЛФА спря! Питайте властта ЗАЩО!"}
{"url": "http://www.bnews.bg/article/250382-trima_ot_petimata_zadarzhani_v_galabovo_se_sdobiha_s_obvineniya", "text": "\n Жандармерията се оттегли от Гълъбово, след като снощи беше мобилизирана заради безредиците между роми и полицаи. Остава обаче засиленото присъствието на униформени. \r\n\r\n Петима бяха арестувани заради проявено агресивно поведение срещу полицаите. Двама от тях се сдобиха с обвинения хулиганство с особена дързост и цинизъм в условията на опасен рецидив. За това престъпление законът предвижда от 1 до 6 години затвор. Другите трима бяха освободени.   \r\n \n\t\t\t\t\t\t", "date": "2018.10.15", "title": "Трима от петимата задържани в Гълъбово се сдобиха с обвинения"}
{"url": "http://www.bnews.bg/article/250367-vodyat_severin_v_balgariya_v_sryada", "text": "\n След като съдът в германския окръг Целе разреши екстрадирането на 21-годишния Северин Красимиров, заподозреният за убийството на журналистката Виктория Маринова се очаква да бъде доведен в България в сряда вечерта. Това ще стане с полет от Франкфурт.  \r\n\r\n Съдебна охрана ще придружава Северин до тук, след което - отново с конвой, той трябва да бъде отведен до ареста в Русе. В присъствието на адвокат - упълномощени или ако няма такъв -  служебен, на Красимиров трябва да му бъдат повдигнати обвиненията за изнасилване и за убийство по особено мъчителен за Виктория Маринова начин. В момента той е обвиняем задочно. До 72 часа Северин Красимиров трябва да бъде изправен пред Русенския окръжен съд, който да се произнесе по искането  на прокуратурата за постоянното му задържане под стража. \r\n\r\n Докато беше в Германия, 21 - годишният мъж призна,че е убил, но не и че е изнасилил Виктория. Тези признания нямат процесуална стойност по българския НПК и трябва да бъдат потвърдени и пред българските разследващи. Дали Северин ще иска да бъде съден по съкратена процедура, което би го спасила от доживотен затвор, ще зависи от това дали ще се признае за виновен и по двете обвинения, когато делото започне по същество в Русенския окръжен съд, предаде БНР. \r\n \n\t\t\t\t\t\t", "date": "2018.10.15", "title": "Водят Северин  в България в сряда"}
{"url": "http://www.bnews.bg/article/250364-zalozhnicheska_kriza_v_kyoln", "text": "\n Германската полиция обяви в Туитър, че неизвестен засега нападател е взел заложници в района на железопътната гара в Кьолн. \r\n\r\n „В района на „Бреслауер плац“ неизвестен е взел заложници. Полицията е на място и изяснява ситуацията. Моля да избягвате района. Ще съобщим повече информация по-късно“, пише в съобщението. \r\n\r\n По непотвърдена засега информация жена е взета за заложница в аптека, близо до централната гара. Полицията се опитва да установи контакт с похитителя. \r\n\r\n Районът на гарата е отцепен.  \r\n \n\t\t\t\t\t\t", "date": "2018.10.15", "title": "Заложническа криза в Кьолн"}
{"url": "http://www.bnews.bg/article/250365-razpitvat_konpi_po_deloto_na_lozan_panov", "text": "\n Обрат по делото, което председателят на Върховния касационен съд Лозан Панов води cpeщy нoвaтa комисия „Aнтиĸopyпция“. Панов атакува глобата си от 1000 лева, наложена му заради неподадена декларация пред Сметната палата през 2017 година. На първото и единствено заседание по делото съдията от Софийския районен съд Ангел Павлов го обяви за решено. Сега обаче е насрочил ново заседание за този петък. \r\n\r\n Съдия Павлов е отменил дадения ход на делото и всички  постановени от него определения и е призовал за петък представител на Комисията за противодействие на корупцията и отнемане на незаконно придобитото имущество. През юли призовката беше за Сметната палата, която през периода, за който е глобен Панов, събираше магистратските декралации. Междувременно отделът, който се занимаваше с това, се вля в новата антикорупционна комисия, което неин представител изрично обясни в съдебната зала. Въпреки това със свое определение, което в последствие е отменил, съдия Павлов не конституира Комисията като страна по делото. \r\n\r\n И в медийни изяви, и в съдебната зала през юли, където лично се защитаваше, председателят на ВКС беше категоричен, че не е извършил нарушение, защото е подал декларацията си за 2017 година пред Инспектората на ВСС. Председателят на Сметната палата Цветан Цветков, който е издал наказателното постановление срещу Панов, обаче смята, че Лозан Панов е трябва да го направи и пред Сметната палата. И така спорът стигна до съда, предаде БНР. \r\n \n\t\t\t\t\t\t", "date": "2018.10.15", "title": "Разпитват КОНПИ по делото на Лозан Панов"}
{"url": "http://www.bnews.bg/article/250366-sadat_onevini_mazha_zastrelyal_kradets_v_lozeto_si", "text": "\n Окръжният съд в Русе призна за невинен 70-годишния Петко И., който преди повече от година простреля с пушка и уби 58-годишен крадец. Възрастният мъж получи условна присъда за незаконно притежание на оръжие, съобщава БТА. \r\n  \r\nВ ранния следобед на 31 август 2017 г. Петко И. отишъл до лозето си край град Бяла, област Русе. Там заварил двама мъже да берат грозде и да го товарят в автомобил. Единият от крадците тръгнал срещу него. Тогава Петко И. извадил от колата си пушка и почти от упор го прострелял. Веднага откарал ранения в болницата, но той починал. След това се предал в полицията. \r\n  \r\nПо време на делото стана ясно, че двамата крадци са криминално проявени и осъждани за различни престъпления. Според прокуратурата няма данни, че крадецът е нападнал възрастния мъж. От там поискаха Петко И. да бъде осъден на общо пет години затвор - за умишлено убийство и незаконно притежание на оръжие. \r\n  \r\nСъдът оневини мъжа по първата част. За незаконно притежание на оръжие му даде условна присъда от две години затвор с три години изпитателен срок. \r\n  \r\n\"На този етап съм доволен от присъдата. Съдът прие, че той е действал в условията на неизбежна отбрана\", заяви Людмил Павлов, адвокат на обвиняемия. Павлов коментира и второто обвинение. Петко И. притежавал огнестрелно оръжие без съответното разрешение, но бил много спорен моментът дали пушката е подлежала на регистрация - не се изисква разрешително за притежание за оръжия, произведени преди 1900 година. Павлов казва, че според съдебния експерт пушката вероятно е произведена в началото на 20 век, т.е. след 1900 г., но моделът бил отпреди 1900 г. - френско-белгийски образец, като точната дата не може да се установи. \r\n\r\n Присъдата може да се обжалва в 15-дневен срок пред Великотърновския апелативен съд. \r\n \n\t\t\t\t\t\t", "date": "2018.10.15", "title": "Съдът оневини мъжа, застрелял крадец в лозето си!"}
{"url": "http://www.bnews.bg/article/250368-kremal_zashtiti_tramp_ne_toy_a_mediite_sochat_rusiya_kato_otrovitel", "text": "\n Кремъл отвърна на думите на американския държавен глава Доналд Тръмп по време на интервю за телевизия Си Би Ес. \r\n\r\n Попитан дали според него руският президент Владимир Путин е причастен към убийства и отравяния, Тръмп отговори, че е възможно. \r\n\r\n Няколко часа по-късно говорителят на Кремъл Дмитрий Песков опроверга твърденията: „Президентът на Съединените щати не е отправял никакви директни обвинения. Каквито и да било аргументи или подкрепени от доказателства обвинения спрямо президента на Русия не може да има”. \r\n\r\n Според говорителя на руския президент казаното от Тръмп е било превратно интерпретирано от медиите. \r\n\r\n В интервюто си за предаването „60 минути” Тръмп отговори на въпрос по темата, потвърждавайки, че вероятно руският държавен глава стои зад убийства и отравяния, но че такива деяния не са били извършвани на територията на Съединените щати.  \r\n\r\n „Разбира се, че не трябва да го правят, това е ужасно нещо”, добави президентът.  \r\n\r\n През годините Путин многократно е бил обвиняван зад покушения срещу свои критици. Разстрелът на разследваща журналистка Анна Политковская, убийството на опозиционера Борис Немцов и отравянето на Сергей Скрипал са само част от сюжетите, с които Кремъл отрича да има общо.  \r\n \n\t\t\t\t\t\t", "date": "2018.10.15", "title": "Кремъл защити Тръмп: Не той, а медиите сочат Русия като отровител"}
{"url": "http://www.bnews.bg/article/250373-malkata_shterka_na_mityo_ochite_varti", "text": "\n 19-годишната Ивелина Желязкова стана шефка на такситата в Слънчев бряг.  \r\n\r\n Младата наследница на несебърския престъпен авторитет Димитър Желязков – Митьо Очите вече е президент на дружеството „Съншайн0604“, което държи бизнеса с такситата и паркоместата в бетонния курорт близо до град Несебър, пише в. Телеграф. \r\n\r\n Компанията е прехвърлена на Ивелина от сестра й Станислава. Цифрите в името на фирмата не са случайни, а са рождената дата на Станислава – 6 април 1994 г. Очите лично дал указания малката му дъщеря да трупа опит в управлението на семейния бизнес, докато сестра й се занимава с отглеждането на детето си. От подземния свят твърдят, че фирмата е част от мащабен план на Очите да пере пари от дрога. \r\n\r\n Той все още продължава да е в турския затвор „Малтепе“, където изчаква да бъде екстрадиран у нас. \r\n  \r\n \n\t\t\t\t\t\t", "date": "2018.10.15", "title": "Малката щерка на Митьо Очите върти..."}
{"url": "http://www.bnews.bg/article/250370-otpusnaha_1_5_mln_leva_za_tri_prirodni_parka", "text": "\n Министърът на околната среда и водите Нено Димов подписа договори за подобряване, поддържане и възстановяване на типове природни местообитания и видове в природни паркове „Витоша“, „Рилски манастир“ и „Врачански Балкан“. Средствата по проектите за трите природни парка, осигурени от Оперативна програма „Околна среда 2014-2020 г.“ (ОПОС 2014-2020 г.), са близо 1,5 млн. лв. Министър Димов подписа и договор за изграждане на компостираща инсталация за общините Чипровци и Георги Дамяново, който ще се финансира с 2,5 млн. лв. по ОПОС, съобщиха от МОСВ. \r\n\r\n С изпълнението на проекта за Природен парк „Витоша“ ще се подобри природозащитното състояние на торфищни комплекси чрез подобряване на водния режим и изграждане на специализирана инфраструктура за намаляване на антропогенния натиск. В обхвата на проекта е подобряване състоянието на букови гори от типа „Asperulo-Fagetum“ и смесени гори от типа „Tilio-Acerion“ чрез ограничаване на ерозионни процеси и антропогенния натиск в района на Боянския водопад. В резултат от изпълнението на проекта ще бъдат подкрепени 7 вида и 3 местообитания с цел поддържане/възстановяване на благоприятния природозащитен статус. \r\n\r\n Проектът за Природен парк „Рилски манастир“ предвижда мерки за подобряване на местообитание „Хидрофилни съобщества от високи треви в равнините и в планинския до алпийския пояс“ и състоянието на животински видове с цел увеличаване на техните популации. Ще бъде изградена площадка за подхранване на хищните птици, с което ще се предотврати евентуално отравяне на видовете скален орел, черен лешояд и кръстат орел. В резултат от изпълнението на проекта ще бъдат подкрепени 3 вида и едно местообитание с цел поддържане/възстановяване на благоприятния природозащитен статус. \r\n\r\n Природен парк „Врачански Балкан“ ще изпълнява дейности за подобряване природозащитното състояние на типове природни местообитания и видове от мрежата „Натура 2000“. Проектът предвижда мерки за увеличаване популацията на 3 вида птици: Белоглав лешояд (Gyps fulvus), Египетски лешояд (Neophron percnopterus) и Планински кеклик (Alectoris graeca graeca), предмет на опазване в границите на защитена зона за птиците. В резултат от изпълнението на проекта ще бъдат подкрепени 7 вида и 8 местообитания с цел поддържане/възстановяване на благоприятния природозащитен статус. \r\n\r\n Договорът за общините Чипровци и Георги Дамяново е за изграждане на съоръжение за преработка на разделно събрани зелени и/или биoразградими отпадъци, образувани на територията на двете общини. Инсталацията е с капацитет 2130 т годишно и ще обслужва 5500 жители. Общият размер на инвестицията е над 3,4 млн. лв. По ОПОС 2014-2020 г. се осигурява безвъзмездна финансова помощ в размер на 2,5 млн. лв. Срокът за изпълнение на проекта е 19 месеца. С днешното подписване договорите по приоритетна ос 2 „Отпадъци“ на ОПОС 2014-2020 г. стават 24 на брой, на обща стойност на безвъзмездната помощ 209,2 млн. лв.  \r\n \n\t\t\t\t\t\t", "date": "2018.10.15", "title": "Отпуснаха 1,5 млн. лева за три природни парка"}
{"url": "http://www.bnews.bg/article/250372-agentsiyata_po_vpisvaniyata_otreche_da_ima_zaplaha_za_targovskiya_registar", "text": "\n   \r\n\r\n Във връзка с публикации в медиите, че работата на Търговския регистър и регистъра на юридическите лица с нестопанска цел е под заплаха, Агенция по вписванията уведомява, че всички поддържани от нея регистри работят в пълната си функционалност, съобщиха от Агенцията. \r\n\r\n Днес стана ясно, че според обществена поръчка, се очаква срив на Регистъра до 20 дни. \r\n\r\n Според Агенцията обаче: \r\n\r\n \"Предприетите действия по обявяването на обществена поръчка за надграждане на съществуващите дискови масиви за съхранение на данни се основават на детайлен технически анализ и целят гарантиране на работоспособността и отказоустойчивостта на регистрите. Необходимият допълнителен ресурс възлиза на 300 ТБ, като 120 ТБ следва да се осигурят неотложно и при спазване на разпоредбите на действащото законодателство. \r\n\r\n Агенция по вписванията напомня, че и към този момент продължават следствените действия на компетентните органи за разкриване на причините, довели до нарушения достъп до Търговския регистър и регистър на юридическите лица с нестопанска цел от м.август тази година. С цел опазване на релевантни към разследването данни, ръководството на Агенцията се въздържа от действия по изтриване на данни от информационните масиви, като обемът на тези данни възлиза на 80 ТБ. В допълнение, с цел спазване на приетите добри практики за информационна и мрежова сигурност, Агенцията изпълнява дейности, които ангажират още от наличния й технологичен ресурс. \r\n\r\n Обявената обществена поръчка с предмет „Надграждане на съществуващите дискови масиви за съхранение на данни DELL EMC Unity 400” ще надгради новодоставените и гаранционни масиви за данни, което от своя страна предопределя кръгът на потенциалните доставчици  – официални партньори на производителя. \r\n\r\n С оглед превенция и въвеждането в най-кратки срокове на нови електронни услуги, които допълнително ще натоварят системите, на 12 октомври 2018 г. Агенция по вписванията предприе гореописаните действия по възлагане на процедурата по реда на чл. 79, ал.1, т.4.\" \r\n \n\t\t\t\t\t\t", "date": "2018.10.15", "title": "Агенцията по вписванията отрече да има заплаха за Търговския регистър"}
{"url": "http://www.bnews.bg/article/250371-pochina_advokatat_na_balgarskite_meditsi_v_libiya", "text": "\n Πoчинa Ocмaн Бизaнти, зaщитниĸът нa бългapcĸитe мeдици в Либия.  \r\n\r\n Toй бe aдвoĸaт нa cecтpитe Kpиcтиянa Bълчeвa, Baля Чepвeняшĸa, Hacя Heнoвa, Cнeжaнa Димитpoвa, Baлeнтинa Cиpoпyлo и нa лeĸapитe Здpaвĸo Гeopгиeв и Aшpaф aл Xaджyдж пo т.нap. CΠИH дeлo, в ĸoeтo бългapитe бяxa винeни вĸлючитeлнo в зaгoвop cpeщy джaмaxиpиятa (ĸoeтo впocлeдcтвиe oтпaднa). \r\n\r\n Cecтpитe и д-p Aшpaф пoлyчиxa cмъpтни пpиcъди, нo пpeз 2007 г. бяxa въpнaти в Бългapия cъc caмoлeтa нa тoгaвaшнaтa cъпpyгa нa фpeнcĸия пpeзидeнт Cecилия Capĸoзи. Aдвoĸaт Бизaнти бe ocнoвeн зaщитниĸ нa бългapитe oт caмoтo нaчaлo нa пpoцeca cpeщy тяx. \r\n\r\n Becттa зa ĸoнчинaтa мy paзпpocтpaни „24 чaca“. „Bяpвaм бeзycлoвнo в нeвиннocттa нa тeзи xopa, инaчe нямaшe дa пoeмa cлyчaя и нe биx мoгъл дa изгpaдя дoбpa зaщитнa cтpaтeгия“, ĸaзвaшe нeвeднъж пpeд жypнaлиcти и външни нaблюдaтeли Ocмaн Бизaнти.  \r\n \n\t\t\t\t\t\t", "date": "2018.10.15", "title": "Почина адвокатът на българските медици в Либия"}
{"url": "http://www.bnews.bg/article/250369-bivshiyat_shef_na_shumaher_progovori_za_sastoyanieto_mu", "text": "\n Президентът на Световната автомобилна асоциация и бивш шеф на легендата Михаел Шумахер във Ферари Жан Тод проговори за състоянието му. \r\n\r\n Подобни новини са изключителна рядкост, като след удара в главата, който получи през 2013 година състоянието на Шумахер е забулено в мистерия. \r\nТод говори пред \"Таймс\", а две неща се откроиха сред малкото, които склони да каже за Шумахер. \r\n\r\n Шефът на ФИА призна, че посещава Шумахер в Женева често (два пъти месечно) и \"искаше ми се нещата да бяха различни\" относно състоянието му, което вероятно говори за нестабилност в здравето на германската легенда и в известна степен на отчаяние, и бе изтълкувано точно по този начин от фенове и медии. \r\nПрави впечатление, че в предишните си изказвания за Шумахер Тод е далеч по-оптимистичен и уверява всички, че германецът има сили да пребори контузията в мозъка, пише БЛИЦ. \r\n \n\t\t\t\t\t\t", "date": "2018.10.15", "title": "Бившият шеф на Шумахер проговори за състоянието му"}
{"url": "http://www.bnews.bg/article/250363-bsp_vnese_tretiya_vot_na_nedoverie_kam_pravitelstvoto", "text": "\n БСП с трети вот на недоверие срещу правителството. Ръководството на левицата внесе в деловодството на Народното събрание мотивите за вота на тема „Здравеопазване”, предаде Нова телевизия.  \r\n\r\n Преди да внесат подписите с искането през изминалата седмица от левицата проведоха няколко срещи със съсловните организации от сектора, а днес и с представители на Българския лекарски съюз.  \r\n\r\n Самостоятелно социалистите разполага със 79 депутати, които не са достатъчни за да свалят правителството.  Партиите в управлението няма да подкрепят вота. Все още не е ясно каква ще е позицията на ДПС по вота. Но дори и техните 25 депутати да подкрепят искането на БСП, вотът няма да мине. \r\n  \r\n \n\t\t\t\t\t\t", "date": "2018.10.15", "title": "БСП внесе третия вот на недоверие към правителството"}
{"url": "http://www.bnews.bg/article/250360-anya_pencheva_v_perfektna_forma_na_61_zashtoto", "text": "\n Неостаряващият сексимвол на родното кино Аня Пенчева е в блестяща форма и на 61 години. В неделя бившата съпруга на Сашо Диков гостува в публицистично предаване издокарана в костюм със змийски принт, видимо подмладена и с лъскава червенокоса перука, пише \"Уикенд\".  \r\n\r\n Преди 3 месеца звездата от „Време  разделно” легна под ножа и оперира щитовидната си жлеза заради болестта Хашимото. Аня призна, че е оперирала възлите, които е имала, но не в столична клиника, а в Монтана. Интервенцията била направена със свръхмодерен апарат чрез лазер. Проблемът на Аня с автоимунното заболяване наследила дъщеря й Петя Дикова. \r\n\r\n Водещата на „Култ” често ходи на прегледи при ендокринолог, но състоянието й засега не налагало оперативна намеса.  Само за година Аня преживя три пълни упойки, след като я оперираха от жлъчка и апандисит. Актрисата обаче категорично отрича да се е подлагала на разкрасителни хирургични интервенции, макар че корекциите й са очевидни. Години наред суетната красавица твърдеше, че дължи цветущия си вид на масажите, които уж й правели специалистите. Актрисата беше и рекламно лице на родна козметична компания, за чиято билкова серия твърдеше, че действала толкова добре на кожата й, че я подмладявала с всеки изминал ден.  Преди 2 години Аня бе неразпознаваема след подмладяващи процедури на лицето.  \r\n\r\n Опънатата й като платно кожа бе в рязък контраст с увисналата й като на костенурка шия. „Винаги ме е било страх от болници и лекари. Казвала съм си – здрава съм, за какво да си правя операция, излишно е“, оправдавала е страховете си Аня. Актрисата обаче била уверена от естетичния си хирург, че рисковете ще са сведени до минимум, заради което тя преборила страха си да легне на операционна маса. Колкото впечатляващ обаче, толкова и комичен бе резултатът от естетичната намеса върху Аня. Кожата на лицето й бе опъната като порцелан, но същевременно под брадичката й гушата й изглеждаше съсухрена като печена ябълка. Нито пудра, нито фондьотен помагаха разликата да се заличи.  \r\n\r\n Актрисата ежедневно слагала на очите си цветни контактни лещи. Макар че има красиви зелени очи, Пенчева често използвала цветни контактни лещи и променя цвета им в сиви. По този начин красотата й става изключително студена, коментират спецове. \r\n  \r\n \n\t\t\t\t\t\t", "date": "2018.10.15", "title": "Аня Пенчева в перфектна форма на 61, защото..."}
{"url": "http://www.bnews.bg/article/250361-doping_chengeta_pognaha_yusein_bolt", "text": "\n Юсейн Болт прекрати бляскавата си кариера в леката атлетика и се насочи към футбола, но все така упорито е преследван от допинг ченгета. Осемкратният олимпийски шампион кара проби в австралийския \"Сентрал Коуст Маринърс\" и отбеляза две попадения в първата си поява на терена в контролна среща в петък. \r\n\r\n Болт се оплака, че веднага след това е бил призован на допинг проверка. \"И така, хора - оттеглих се от леката атлетика с намерението да стана футболист. Но вижте какво получих\", написа 32-годишната легенда от Ямайка в \"Туитър\", където публикува и самата призовка. \r\n\r\n Документът от Австралийската антидопингова агенция е за тест на кръв и урина. Въпреки че все още не е подписал професионален договор, Юсейн официално е регистриран от своя клуб и следователно подлежи на проверка по всяко време. \r\n\r\n Ръководството на \"Сентрал Коуст Маринърс\" все още не е решило дали да подпише с най-великия спринтьор на всички времена. Възможно е пробният му период да бъде удължен. \r\n\r\n \"Как ще отида на допинг тест? При положение че дори още не съм професионалист? Сериозно? - възмути се Болт. - Попитах служителката дали това е нормално. Казали са й, че аз съм елитен лекоатлет и трябва да бъде проверен. Добре тогава\". \r\n \n\t\t\t\t\t\t", "date": "2018.10.15", "title": "Допинг ченгета погнаха Юсеин Болт"}
{"url": "http://www.bnews.bg/article/250362-ungariya_s_kruti_merki_sreshtu_bezdomnite_zabrani_im_da", "text": "\n Унгария забрани на бездомните да спят на публични места, съобщава Би Би Си. \r\n\r\n Това става със закон, предложен от министър-председателя Виктор Орбан и приет от парламента в Будапеща през юни. Според ООН обаче той е \"жесток\" и нарушава човешките права. \r\n\r\n Фактически животът на улицата става противозаконен. \r\n\r\n Унгарското правителство посочва, че новият закон дава право на полицията да гони скитниците, които спят на обществени места. Това било \"в интерес на цялото общество\". \r\n\r\n Законодателната промяна влезе в сила в понеделник. Преди това законът предвиждаше само глоба. Целта му е да гарантира, че бездомните не са на улицата през нощта, а гражданите могат да използват публичните места безпрепятствено, обясниха от социалното министерство на Унгария. \r\n\r\n През юни ООН изслуша експертът в областта Лейлани Фара. Тя определи новите мерки като \"жестоки и несъвместим с човешките права\". \r\n\r\n \"Какво е престъплението, което бездомните са извършили? Просто се опитват да оцеляват\", заяви тя.   \r\n\r\n Изчислено е, че в Унгария има 11 хил. свободни места в правителствените приюти за бездомни. Експерти посочват обаче, че хората без дом в страната са повече от 20 хил. \r\n \n\t\t\t\t\t\t", "date": "2018.10.15", "title": "Унгария с крути мерки срещу бездомните, забрани им да..."}
{"url": "http://www.bnews.bg/article/250355-rumen_radev_pravitelstvoto_da_zapazi_radiomalchanie_za_iztrebitelite", "text": "\n \"Призовавам и премиера, и министрите и народните представители да запазят радиомълчание, докато тече работата на междуведомствената комисия. Нека покажем, че сме цивилизована държава и прозрачност, обективност и равнопоставеност не са празни приказки\", каза държавният и върховен главнокомандващ Румен Радев пред журналисти. \r\n\r\n Преди дни премиерът Бойко Борисов заяви: \r\n\r\n \"Държим изтребителите да бъдат нови, не само за да могат да охраняват нашите летци, небето ни, а и ако стане война, да имаме най-модерните самолети\". Трябва да бъде избран самолет, който да има реални шансове в случай на военни действия. Когато свалят найлона от седалките, ще карат нещо добро и няма да са пушечно месо\". \r\n\r\n Изискването за това самолетите да бъдат нови би изключило офертата на Италия, която ни предлага употребявани самолети \"Eurofighter\". \r\n\r\n До края на годината се очаква да има сключен договор, уточни днес вицепремиерът и министър на отбраната Красимир Каракачанов. Той определи като несериозна идеята за вземане на бойни самолети \"под наем\". \r\n\r\n \"Това не е \"рент а кар\" - отиваш в гаража на фирмата, наемаш автомобил, качваш се и караш. Подготовката на пилотите е две години, а поддръжката на тези самолети, докато са \"под наем\", разходите по тях, не приемам това за сериозни. Имаме авиация, която трябва да поддържаме, тя е необходима. Проектът е в ход, комисията работи, изпратени са писма до участниците за уточняване на определени детайли, чака се техният отговор, комисията ще свърши работата си\", каза той и добави, че се работи за това и политико-военната група да приключи до края на годината. \r\n\r\n \"Но в края на краищата, по-добре, както казва народът - два пъти мери, един път режи, отколкото да гоним някакъв стахановски срок, да бързаме и да допуснем грешки, с които да бъдем след това уязвими\", изтъкна министърът. \r\n\r\n Двамата с Радев участваха в отбелязването на празника на авиацията и Българските военновъздушни сили (ВВС) пред Паметника на българския летец до Народното събрание. \r\n\r\n Върховният главнокомандващ прие почетния караул и заяви: \r\n\r\n \"Искам да пожелая на всички хора със сини пагони много здраве, сили, енергия и вяра. Вяра за едно по-добро бъдеще на Българските военновъздушни сили, което те заслужават. Бъдеще, в което нашите прекрасни летци и авиационни специалисти ще могат да разгърнат своите способности, защото Българските ВВС не са само стожер на националната сигурност, те са извор и школа по родолюбие, патриотизъм, чест и достойнство. Благодарност и за всички наши ветерани и за семействата на военнослужещите и цивилните служители\". \r\n \n\t\t\t\t\t\t", "date": "2018.10.15", "title": "Румен Радев: Правителството да запази радиомълчание за изтребителите"}
{"url": "http://www.bnews.bg/article/250357-selsko_mele_zavarshi_s_trup", "text": "\n Сбиване в каменското село Трояново, общ. Камено завърши с труп късно снощи. Жертвата е 63-годишният Костадин Костадинов. 35-годишният Иван Тонев от Трояново, явно в нетрезво състояние, се заканвал да убие съселянина си. Младият мъж, който е криминално проявен, го блъснал с ръка в гръб, при което по-възрастният паднал на земята по очи, а другият се отправил в посока централния площад на с. Трояново. \r\n\r\n Свидетелите на разправията веднага извикали Бърза помощ, но пристигналият екип само констатирал смъртта на Костадин.  \r\nИзвършен е щателен оглед на местопроизшествието, установени и разпитани са свидетели - очевидци на престъплението, иззети са веществени доказателства.  \r\nТялото на Костадин е откарано за аутопсия в УМБАЛ-Бургас. Аутопсията ще покаже дали смъртта е причинена от удара, или жертвата е издъхнал заради здравословен проблем, съобщи Флагман.бг. \r\nПо случая е образувано досъдебно производство, предаде Канал 3.  \r\n \n\t\t\t\t\t\t", "date": "2018.10.15", "title": "Селско меле завърши с труп"}
{"url": "http://www.bnews.bg/article/250356-izostavame_34_choveka_chakat_transplantatsiya_na_sartse", "text": "\n Някога сме били пионерите в прилагането на сърдечните трансплантации на Балканите, а изоставаме от съседните страни и трансплантационната ни програма функционира на все по-ниски обороти. Това каза проф. д-р Генчо Начев по време на официалното откриване на Европейската седмица на донорството в Аула \"Максима\" на УМБАЛ \"Света Екатерина\". \r\n\r\n Това се случва само дни сред смъртта на 29-годишния Адриан Петков от Перник, който не дочака трансплантация на бял дроб. Близките обвиниха държавата за забавянето, но от Здравното министерство уверих, че състоянието на младия мъж, страдал от рядкото заболяване муковисцидоза, е било изключително тежко и интервенцията не е била възможна. \r\n\r\n Здравното заведение е домакин на Европейската седмица на донорството, която се провежда по инициатива на Изпълнителната агенция по трансплантация, съвместно с пациентски организации, партньори и приятели. Кампанията ще протече под наслова \"Частица от теб може да бъде за някого целият свят!\", като по този начин ще се изрази почит към паметта на донорите и благодарност към техните близки, каза проф. Начев, цитиран от \"Фокус\". \r\n\r\n Той допълни, че за 32 години в болницата са извършени общо 60 трансплантации и обясни, че вината за ниския брой е във всички нас като общество и хора. Начев даде пример с Хърватия, която преди години е била на последно място в броя на извършените трансплантации, а днес е с водещи позиции. \r\n\r\n В момента в листата за чакащи са 34 пациенти. Средно в страната се правят от 3 до 9 трансплантации. За тази година са направени общо 4 трансплантации, съобщи проф. д-р Незабравка Чилингирова, кардиолог по в УМБАЛ \"Света Екатерина\". \r\n\r\n Тя отбеляза, че през 2013 г. в България са започнали трансплантациите на новия век. \r\n\r\n \"Тогава разбрахме каква е ползата от изкуствените сърца\", каза кардиологът и допълни, че досега в страната са направени около 60 сърдечните трансплантации. \r\n\r\n Сега в листата за чакащи сърдечна трансплантация са предимно млади хора до 30-годишна възраст, включително и деца. \r\n\r\n Тя даде пример с един техен успешно опериран пациент и уточни, че трансплантацията е направена от сърцето и бъбрека на майка му, като в момента момчето вече е студент. По думите й ниският брой на направените операции в България се дължи не толкова на това, че няма хора, които искат да дадат част от себе си за друг, а по-скоро проблемът е в организацията, донорските центрове и интеграцията на пациентите след интервенцията. \r\n\r\n \"Това изисква много средства, но това помага после на много хора след това да имат нормален живот\", обясни още тя, предаде Дир.бг. \r\n\r\n     \r\n \n\t\t\t\t\t\t", "date": "2018.10.15", "title": "Изоставаме! 34 човека чакат трансплантация на сърце!"}
{"url": "http://www.bnews.bg/article/250359-da_si_go_kazhem_zashto_ne_priemat_balgari_v_nemski_kliniki_za_belodrobni_transplantatsii", "text": "\n Българи, нуждаещи се от белодробна трансплантация, няма да бъдат приемани в немски клиники, защото сме само асоцииран, а не редовен член на организацията Евротрансплант. Това каза директорът на Изпълнителната агенция по трансплантации Михаил Христов: \r\n\r\n \"Имаме дефинитивен отказ. Отпреди два дни, в мейл, германските власти ни обясниха, че държавите, които са асоциирани членки към Евротрансплант – т.е., не са с правата на членките-учредителки, няма да бъдат трансплантирани, говоря само за белодробна трансплантация, в страните-членки. Досега нямахме такъв категоричен отказ, сега вече го имаме черно на бяло. Такава била политиката на страните, като визират принципите и изискванията в  т.нар. \"Декларация за трансплантационен туризъм и борба с трафика на органи\". \r\n\r\n Отказ имаме и за трансплантации в клиниката в Есен за белодробни трансплантации, допълни още Христов преди отбелязване на Деня на донорството в болница \"Света Екатерина\". На 22 октомври у нас пристига турски трансплантационен екип, за да се  запознае с възможностите за извършване на белодробни трансплантации в Университетските болници \"Света Екатерина\" и болница \"Лозенец\". Такава договорка има и с екип от Хановер. \r\n \n\t\t\t\t\t\t", "date": "2018.10.15", "title": "Да си го кажем: Защо не приемат българи в немски клиники за белодробни трансплантации?"}
{"url": "http://www.bnews.bg/article/250358-srednata_birma_ostava_v_aresta", "text": "\n По искане на Специализираната прокуратура на 13 октомври Специализираният наказателен съд е наложил мярка за неотклонение „Задържане под стража“ на Антон Станоев, който е обвинен за участие в организирана престъпна група за държане и нелегално разпространение на цигари без акцизен бандерол. Това съобщиха от Специализираната прокуратура, цитирани от Фокус. Вчера стана ясно, че Станоев, който бе издирван от Интерпол, се е предал. \r\nИнтерпол издирва организатор на фабрика за нелегални цигари у нас \r\nНа 11 октомври Антон Станоев се явил в Специализираната прокуратура в присъствието на адвокат. Той е бил привлечен към наказателна отговорност и са му предявени повдигнатите обвинения. С постановление на наблюдаващите прокурори Антон Станоев бил задържан за срок до 72 часа. \r\nПо искане на Специализираната прокуратура на 13 октомври 2018 г. Специализираният наказателен съд му наложил мярка за неотклонение „Задържане под стража“. \r\n  \r\nСъбраните до момента доказателства сочат, че Станоеви и останалите обвинени по делото лица са свързани с разкритите 4 фабрики за незаконни цигари - в село Калугерово, област Пловдив), Дупница, Горна Оряховица и село Ясен, Плевенско. Месечният оборот от нелегалното разпространение на цигари, произведени в тези фабрики, е бил приблизително 10 милиона лева. От цеховете им бяха иззети 42 тона тютюн и над 50 хил. кутии цигари. \r\nМярката за неотклонение на Антон Станоев не е окончателна и може да бъде обжалвана пред Апелативния специализиран наказателен съд. \r\n \n\t\t\t\t\t\t", "date": "2018.10.15", "title": "Средната Бирма остава в ареста"}
{"url": "http://www.bnews.bg/article/250354-pogrom_iz_kashtata_na_vip_bradar_kulagin_satvori_aroganten_tsirk", "text": "\n Извънредното положение в Къщата принуди Big Brother да отмени номинациите от миналата седмица. Причината за това решение е арогантното поведение на някои от Съквартирантите. Въпреки че елиминации няма да има довечера, зрителите ще изиграят главна роля в днешния епизод на VIP Brother \"Женско царство\". Каква ще бъде тя и какви изненади са подготвили VIP-овете ще разберем довечера. \r\n\r\n Дори през почивните дни Кулагин не остави покой на Съквартирантите си, нито на Big Brother. Валентин не спира с провокативното си поведение, което все повече се разгръща, а останалите в Къщата все по-малко го толерират. \r\n\r\n Търпението на всички е подложено на сериозно изпитание, в което някои ще се провалят, а до къде ще стигнат други и какви методи за емоционално оцеляване ще изобретят Съквартирантите, тепърва предстои да видим.  \r\n\r\n В днешното включване от студиото на Big Brother гост - коментатори ще бъдат психологът Ани Владимирова и журналистът Мариян Станков - Мон Дьо. Какво имат да кажат те за Къщата и как феновете ще се намесят в случващото се във VIP Brother, ще стане ясно тази вечер. \r\n  \r\n \n\t\t\t\t\t\t", "date": "2018.10.15", "title": "Погром из Къщата на \"ВИП Брадър\", Кулагин сътвори арогантен цирк"}
{"url": "http://www.bnews.bg/article/250346-skandalno_19_godishen_piyan_mladezh_prebi_ot_boy_kmet", "text": "\n 19-годишен младеж счупи носа на кмета на село Енина, община Казанлък, съобщиха от прокуратурата.  \r\n\r\n Пияният младеж П.Ш. излязъл на сцената и поискал от оркестъра да изпълнят определена музика. \r\n\r\n Кметът В.А. казал на момчето, че музикантите ще свирят още малко и приключват изпълненията си. След това се опитал да го изведе извън сцената, но той му се нахвърлил с юмруци върху лицето. \r\n\r\n Екипът от полицейски служители, който бил на място, оказал помощ на кмета, който бил откаран в спешното в Казанлък. \r\n\r\n След прегледа е установено, че той е получил комоцио, без загуба на съзнанието и опасност за живота. \r\n\r\n 19-годишният П.Ш. е бил 1,23 промила алкохол в кръвта. \r\n\r\n Продължава събирането на доказателства. Предстоят разпити на свидетели за изготвяне на медицинска експертиза на кмета.  \r\n\r\n Случаят е станал на 13 октомври. \r\n \n\t\t\t\t\t\t", "date": "2018.10.15", "title": "СКАНДАЛНО! 19-годишен пиян младеж преби от бой кмет"}
{"url": "http://www.bnews.bg/article/250345-volen_siderov_s_ekskluziven_komentar_razkri_kakvo_shte_e_badeshteto_na_obedinenite_patrioti_sayuza_mu_s_nikolay_barekov_i_otnosheniyata_s_boyko_borisov", "text": "\n Лидерът на \"Атака\" и председател на парламентарната група на Обединените патриоти Волен Сидеров разкрива отношенията между партньорите в малката им и голямата коалиция с ГЕРБ в управлението, причините за обединението му с Николай Бареков и европейските консерватори, отношенията си с премиера Бойко Борисов и бъдещето на съюзите за европейските и местните избори догодина. \r\n\r\n \r\n\r\n Това заяви в студиото на ПИК TV лидерът на Атака Волен Сидеров по повод поредното нападение над униформени от страна на цигани в Гълъбово. \r\n\r\n \"Това е следствие на джендър политиката, през влияние на Сорос, който влезе във всички правителствени и политически среди. Точно неговата идеология беше тази - една група от обществото да бъде толелирана, да не се съобщава от какъв произход е извършителя и това беше забранено на МВР. След това им забраниха да се намесват. \r\n\r\n \r\n\r\n \r\n\r\n \"Заслужено внимание към партия, която е родила и другите, като НФСБ, помните че Валери Симеонов беше кандидат от Атака за кмет на Бургас\", заяви Сидеров и категорично допълни, че това не е раздяла с коалиционните му партньори. Лидерът на Атака допълни, че иска тримата патриотични лидери да се явят заедно на евроизборите, имал отговор от Красимир Каракачанов, но очаква такъв от Валери Симеонов, който поискал време. \"Бих искал, ако може да знаем по-рано\". \r\n\r\n \r\n\r\n За посещението при премиера Бойко Борисов заедно с Николай Бареков, Сидеров обяви, че срещата е била много ползотворна, за направеното от България за границите, за това как е стабилизирана икономиката. \"Извода ми беше, че срещата беше полезна\".  \r\n\r\n За случай с убитата Виктория Маринова, Сидеров заяви, че истерията е започнала от българские медии и разпространена от чуждите медии. \"Радвам се, че Борисов израсна до там и това е първия премиер, който ясно каза \"не правете така\", когато е засегнат българския интерес\", заяви Сидеров по повод посещението на посланиците при премиера. \r\n\r\n \r\n\r\n \"Опитвал съм се да посочвам когато се минават някакви граници. Борисов се опитваше да поддържа баланс\". В критичните ситуации Борисов пък начертавал какво ще се случи, ако се разпадне коалицията и накъде отива държавата. \"Става въпрос за отговорност, когато си се хванал в едно управление да оставиш нещо, да не бъде провал и, ако се разделим това ще бъде провал за нас. Тогава решихме да си оправяме нашите отношения\". На въпрос защо има разногласия между Валери Симеонов и Волен Сидеров, лидерът на Атака заяви, че става дума на въпрос на доверие за политическите способности. \r\n\r\n \"Човек застава на даден пост, въртят се около него разни хора, информация, човек забравя в един момент. Не съм събирал групата, защото той в един момент искаше уволнението на пиарката на ВМРО, защото лансирала нейните хора по медиите. Това може да са битовизми, но създават напрежение. За редене на евролистата не сме стигнали.Ако се включа в тази листа, мисля че трябва да бъда водача там. Бареков ми отстъпи това право, с Джамбазки не съм говорил. Това ще бъде битка за България през Европа, идва момент в който моите идеи могат да се реализират, аз имам контакти, ние сме познаната партия там. Европа ще бъде друга и тук ще има силна битка, кой друг може да я води освен капитана\", заяви Сидеров. \r\n\r\n \r\n\r\n \"Все още няма главен секретар на МВР, като това главно зависи от държавния глава и да бъде подписан указ. Аз мисля, че Лазаров е един от добрите кандити за поста. Цветанов не е разговарял с мен, в ГЕРБ има хора които смятат, че някои територии са техни. Това министерство е в квотата на ГЕРБ, но какво пречи ние пък да се заемем с МВР. Младен Маринов е добър професионалист, не става дума за неговите качества, а за цялата система. Цигани нападнат полицаи с брадви. Не е въпроса до оставката на вътрешния министър, а за промяна вътре в системата, а присъствието на Лазаров би променило това\", заяви Сидеров и допълни, че не е обсъждал с Борисов темата за кандидатурата на Лазаров.  \r\n\r\n \r\n\r\n Той допълни, че е отказал охрана от НСО, защото не им вярва достатъчно. \"Преди време имаше предложение да ме охраняват заради ислямистки заплахи. Охраната се състояла от кола и двама души до 18 часа. Аз запитах тогава, те джихадистите до 18:00 часа ли работят и така реших, че няма нужда да хабя ресурс\".  \r\n\r\n \r\n\r\n \"От ДАНС ми казаха след няколко дни, че снимките от профила му са от снимки от някакви филми. Самия случай като нападение над жена е възмутително и поведението на някои полицаи, които се държаха враждебно срещу мен, все едно им се бъркам в работата.  \r\n\r\n \r\n\r\n \"Защото едно момченце от БНР беше изпратено с въпроса \"вие ходили ли сте скоро на психиатър\", след което ние прекратихме. Тенденцията е винаги да изпращат някой, който да те изнерви и понеже са го нацелили като линия и винаги го използват. Например когато бяха така наречените \"майдани\", Народното събрание беше обградено от хора в нетрезво състояние, хвърлят някакви неща по нас, полицаите стоят с гръб към тях и гледат към мен. Толкова бяха нагли, че трябваше да си отбранявам централата. Затова когато и аз им се опълчих, станах лош\". \r\n\r\n \r\n\r\n \"Къде са разследванията на разследващата журналистка, тя няма такива, когато сложиш това определение, ти правиш внушение с цел да привлечеш внимание. В случая категорично няма такова нещо, убийството е зверско и няма никакво оправдание. За конските изпълнения на \"Господари на ефира\" си спомням, че Борисов се обади от Ню Йорк, дори имаше задържани хора. Там въпроса който остана на повърхоността е колко такива случаи има в това предаване. Тези процуденти се разпростират по медиите с имения и почивки. Аз например реших да заведа Деница в Хавана, родното й място и вече едва ли не какво съм направил. Тези процедунти пък, които са мултимилионери никой не ги пита, уволниха този репортер, нима не са знаели. Аз осъдих например Слави Трифонов за лъжа и клевета и въпреки това той си позволява, продължава да е водещ, продължава да наставлява хората, а дори има претенции за политика\", заяви Сидеров и призова Трифонов да се пробва, защото тогава ще е по-трудно и няма да може да ходи с 10 гавази около себе си и да говори без своите сценаристи. \r\n\r\n \r\n\r\n   \r\n \n\t\t\t\t\t\t", "date": "2018.10.15", "title": "ВОЛЕН СИДЕРОВ С ЕКСКЛУЗИВЕН КОМЕНТАР! Разкри какво ще е бъдещето на обединените патриоти, съюза му с Николай Бареков и отношенията с Бойко Борисов "}
{"url": "http://www.bnews.bg/article/250343-darzhavniyat_zdraven_inspektor_alarmira_gripat_idva_prez_noemvri_nyamame_imunitet_kam", "text": "\n Грипни щамове Мичиган и Сингапур ще ни атакуват от ноември. Към втория, който е най-нов, хората нямат изграден имунитет, обясни държавният здравен инспектор д-р Ангел Кунчев по бТВ.  \r\n\r\n Според д-р Кунчев те протичат класически - отпадналост, главоболие и висока температура. По думите му е рано да се каже кой точно щам ще преобладава у нас.  \r\n\r\n Първите щамове се очаква да бъдат изолирани още в края на този месец или началото на ноември, обяви експертът. Ще ни атакува още и щамът \"Пукет\", но към него има изграден имунитет у повече българи.  \r\n\r\n Сега е времето да се постави противогрипна ваксина, категоричен бе д-р Кунчев, който призна, че и той все още не се е ваксинирал.  \r\n \n\t\t\t\t\t\t", "date": "2018.10.15", "title": "ДЪРЖАВНИЯТ ЗДРАВЕН ИНСПЕКТОР АЛАРМИРА: Грипът идва през ноември, нямаме имунитет към..."}
{"url": "http://www.bnews.bg/article/250352-shest_dushi_zaginaha_pri_navodneniya_vav_frantsiya", "text": "\n   \r\n\r\n Най-малко шест души са загинали при наводнения в департамента Од в Южна Франция след поройни валежи през изминалата нощ, съобщи местното правителство, цитирано от \"Ройтерс\". \r\n\r\n Спасителни хеликоптери изчакваха времето да се оправи преди да предприемат операция, каза префектът на Од Ален Тирион. \r\n\r\n \"Има бедстващи хора на покриви. Ще използваме хеликоптери, за да ги евакуираме, защото не можем да достигнем до тях с лодки заради течението. Твърде опасно е\", подчерта той. \r\n\r\n Най-засегнати са селата Конк-сюр-Орбел и Вилардонел, където водата е достигнала до прозорците на първите етажи на жилищата. \r\n\r\n Най-малко един човек е загинал вследствие на наводненията, докато е спял, разкри Тирион. \r\n\r\n Очаква се нивото на водата в района да нарасне, тъй като прогнозата е дъждът да продължи до обяд. Училищата в Од са затворени и местните жители са призовани да останат по домовете си. \r\n\r\n Проливните валежи във Франция са необичайни през този период на годината, но метеоролози предупредиха, че изключително топлата морска вода по средиземноморското крайбрежие на Южна Франция може да увеличи валежите. \r\n\r\n До момента 2018 г. е най-горещата година в историята на Франция от 1900 г., според държавната метеорологична служба. \r\n \n\t\t\t\t\t\t", "date": "2018.10.15", "title": "Шест души загинаха при наводнения във Франция"}
{"url": "http://www.bnews.bg/article/250342-megan_markal_e_bremenna", "text": "\n Съпругата на британския принц Хари американката Меган Маркъл е бременна, предаде Би Би Си. \r\n\r\n Дворецът Кенсингтън  днес официално потвърди информацията за бременността на актрисата. Новото попълнение в семейството на британската кралица Елизабет II се очаква да се появи на бял свят през пролетта. \r\n \n\t\t\t\t\t\t", "date": "2018.10.15", "title": "Меган Маркъл е бременна"}
{"url": "http://www.bnews.bg/article/250332-mis_pleymeyt_2018_s_raztarsvashta_izpoved", "text": "\n Жанета Осипова израства без баща от 2-годишна, и въпреки нежеланието на майка си, когато става пълнолетна започва да търси другия си родител. Красавицата разказва какво се случва при срещата на баща и дъщеря, защо три пъти жени й чупят носа и защо носи диамантен пръстен на ръката си в предаването \"Папараци\". \r\n\r\n \"Нямам силикон, но имам ринопластика, защото три пъти са ми чупили носа. И трите пъти носът ми е чупен от жени. Първият път беше в гимназията заради мъж. \r\n\r\n Вторият път - отново жена ми счупи носа, отново вероятно заради мъж. До момента не съм имала връзка с женен мъж, имам късмет в живота с мъжете. Жените са по-агресивни от мъжете, адски е напечено. Около мен кипи напрежение\", смята тя. \r\n  \r\n \n\t\t\t\t\t\t", "date": "2018.10.15", "title": "\"Мис Плеймейт 2018\" с разтърсваща изповед \r\n"}
{"url": "http://www.bnews.bg/article/250349-bnt_se_otkaza_ot_evroviziya_2019", "text": "\n Управителният съвет на Българската национална телевизия взе решениеобществената медия да не участва в тазгодишното издание на международния песенен конкурс \"Евровизия\". \r\n\r\n Решението е част от мерките, които ръководството на телевизията предприе за оптимизиране на публичните разходи. \r\n\r\n През последните две години БНТ е организирала българското представяне в международния конкурс с подкрепата на партньори - продуцентски компании или професионални екипи. \r\n\r\n Тази година обаче разходите значително надхвърлят това, което обществената телевизия може да си позволи. \r\n\r\n В тях се включват разходите за подготовката на българския участник,създаването и продуцирането на песен, сценичното представяне, производството на телевизионен клип и включване в събитията от програмата на конкурса. \r\n\r\n Освен преките разноски за подготовка на съответния представител, държавите - участнички си поделят и част от разходите за самото провеждане на конкурса, които тази година са в размер на 5 300 000 евро. \r\n\r\n В Европейския съюз за радио и телевизия членуват 73 компании от 56 държави в Европа, Северна Африка и Близкия Изток. Всеки от обществените оператори взема своето независимо решение за участие в конкурса за всяко отделно издание. \r\n\r\n Конкурсът ще се проведе в средата на месец май 2019 г. в Тел Авив. \r\n \n\t\t\t\t\t\t", "date": "2018.10.15", "title": "БНТ се отказа от Евровизия 2019"}
{"url": "http://www.bnews.bg/article/250334-statistika_sochi_vse_poveche_rumantsi_byagat_ot_rodinata_si", "text": "\n Румъния продължава да отчита високи нива на емиграция. Данните за 2017 г. показват, че един румънец напуска родината си на всеки три минути. \r\n\r\n Общо 219 327 румънци са емигрирали през 2017 г., сочат данните на Националния статистически институт, цитиран от Edupedu.ro. Това се изразява в около 640 души на ден или 24 души на час. \r\n\r\n Повечето от тези, които са решили да емигрират миналата година, а именно над 17%, са от възрастовата група 25-29 години, следвана от тези на възраст 20-24 години, с дял от 14,5%. \r\n\r\n Според доклад на Националната банка на Румъния почти 20% от румънците на възраст 20-64 години, основен капитал на пазара на труда, живеят в друга държава от ЕС през 2017 г. Процентът е най-високият от всички 28 държави-членки на ЕС. Румъния е последвана от Литва, Хърватия, Португалия, Латвия и България, където процентът е 10% и 15%. \r\n \n\t\t\t\t\t\t", "date": "2018.10.15", "title": "СТАТИСТИКА СОЧИ: Все повече румънци бягат от родината си"}
{"url": "http://www.bnews.bg/article/250336-mari_na_gala_udari_pod_krasta_bashta_si_iskam_saprug_kato_stefan", "text": "\n Maлĸo дeвoйĸи мoгaт дa ce пoxвaлят c дoвeдeн бaщa, c ĸoгoтo cпoдeлят вcичĸo, нo Mapи Бyдeвa e eднa oт тяx. Дъщepятa нa Гaлa e мнoгo близĸa cъc Cтeфaн Hиĸoлoв, ĸoeтo paдвa вoдeщaтa нa „Ha ĸaфe“. \r\n\r\n Mлaдoтo мoмичe пoзнaвa yчacтниĸa във „BИΠ Бpaдъp“ oт 13 гoдини. B нaчaлoтo нe билa мнoгo cъглacнa c тoвa, чe тoй e измecтил бaщa й, нo впocлeдcтвиe cвиĸнaлa c нeгo и дopи гo зaoбичaлa. Днec Mapи дaжe ce нaдявa, чe eдин дeн нeиният cъпpyг щe бъдe cъщo тoлĸoвa дoбъp ĸaтo дoвeдeния й бaщa. Tя cи мeчтae дa взeмe мъж, ĸoйтo пpиличa нe нa poдния й тaтĸo, a нa Cтeфaн. \r\n\r\n „Koгaтo Гaлa ce cъбpa дa живee cъc Cтeфaн, Mapи бeшe caмo нa 10 гoдини и дългo вpeмe дaжe oтĸaзвaшe дa paзгoвapя c нoвия мъж нa мaйĸa cи. Bпocлeдcтвиe oбaчe вcичĸo cи дoйдe нa мяcтoтo и днec Mapи cпoдeля c дoвeдeния cи бaщa пoвeчe, oтĸoлĸoтo c мaйĸa cи и тaтĸo cи Kocьo Бyдeв. Tя мy ce възxищaвa и твъpди, чe eдин дeн би иcĸaлa дa имa cъщo тaĸъв любящ cъпpyг.“, твъpдят oт oбĸpъжeниeтo нa Cтeфaн, пpeдaвa „Уиĸeнд“. \r\n\r\n Toвa e yдap пoд ĸpъcтa нa Kocьo, ĸoгoтo Mapи cъщo мнoгo oбичa, нo нямa ĸaĸ дa зaбpaви изнeвepитe мy cпpямo мaйĸa мy, ĸoитo дoвeдoxa и дo paзвoдa им. Oт няĸoлĸo гoдини дeвoйĸaтa e във вpъзĸa cъc cинa нa Джyджи – Koнcтaнтин Mapинoв, нo дaли тoй щe влeзe в poлятa нa нeин cъпpyг, вpeмeтo щe пoĸaжe.  \r\n  \r\n \n\t\t\t\t\t\t", "date": "2018.10.15", "title": "Мари на Гала удари под кръста баща си: Искам съпруг като Стефан!"}
{"url": "http://www.bnews.bg/article/250337-sled_remont_za_polovin_milion_leva_blok_vav_veliko_tarnovo_se_razpada", "text": "\n Две години след саниране блок във Велико Търново е в плачевно състояние. Въпреки че за ремонта са изразходвани половин милион лева, плочките по фасада вече се рушат, а при всеки дъжд мазетата на хората се пълнят с вода. \r\nБлок №3 на ул. \"Райчо Николов\" във Велико Търново е една от първите санирани сгради в града. Сградата е саниранa по програма \"Енергийна ефективност\". \r\nЗа половин милион лева била направена изолация на блока, подменена е дограмата и са освежени общите части. Днес обаче плочките по фасадата падат, разказва Bulgaria ON AIR. Хората веднага потърсили фирмата изпълнител на проекта, но никой не откликва на сигналите им. \r\n \n\t\t\t\t\t\t", "date": "2018.10.15", "title": "СЛЕД РЕМОНТ ЗА ПОЛОВИН МИЛИОН ЛЕВА! Блок във Велико Търново се разпада "}
{"url": "http://www.bnews.bg/article/250338-blizkite_na_pochinaliya_mazh_chakasht_transplantatsiya_razgneveni_darzhavata_ni_izlaga_brutalno", "text": "\n Държавата ни излъга брутално. 8 месеца не спряха да ни лъжат от министерството на здравеопазването. Непрекъснато ни обясняваха, че имат договори с Евротранспланс. В България няма спасение нито за младите хора, нито за болните хора. \r\n\r\n Това казаха пред камерата на БТВ майката, бащата и братът на Адриан Петков, който почина в Правителствена болница докато чака за белодробна трансплантация. \" \r\n\r\n Загубихме най-големият боец. Той четири години се бори с неразбориите в тази държава. Той може да е загубил битката, но ние ще продължим войната. Аз съм обещал някои неща и няма да се спра. Той написа писмо до здравния министър Кирил Ананиев, но така и не дочака отговор. Аз вече не искам отговор от министъра. Вече търся отговор от Бойко Борисов. Искам той да ми каже дали знае какви ги вършат чиновниците под него и как лъжат. В България всички трябва да имат да право да живеят. Аз ще се боря за това\", завърши братът на Адриан Петков. \r\n \n\t\t\t\t\t\t", "date": "2018.10.15", "title": "БЛИЗКИТЕ НА ПОЧИНАЛИЯ МЪЖ, ЧАКАЩ ТРАНСПЛАНТАЦИЯ, РАЗГНЕВЕНИ: Държавата ни излъга брутално"}
{"url": "http://www.bnews.bg/article/250339-bivsh_nachalnik_na_gdbop_hvarli_bomba_ubiystvoto_na_viktoriya_marinova_ne_e_razkrito", "text": "\n Все още не смятам убийството на Виктория Маринова за разкрито, докато не бъде доведен в страната основният заподозрян. \r\n\r\n Това обяви Тихомир Стойчев, който е бивш директор на ГДБОП, в сутрешния блок на БиТиВи. \r\n\r\n \"Защо се хвърля веднага жандармерията? Къде са районният инспектор и оперативният работник, които е трябвало да изследват криминогенната обстановка в района\", коментира Стойчев. \r\n\r\n Той е убеден, че властта и институциите работят кампанийно. \r\n\r\n Припомняме, че българските власти твърдят, че убийството със сигурност е извършено от 21-годишния български гражданин от цигански произход Северин Красимиров, който беше арестуван в Германия и се очаква да бъде екстрадиран у нас. \r\n\r\n Според социалния антрополог Харалан Александров реакцията след убийството е отражение на ситуацията, в която живеем - на постистина. \r\n\r\n \"Доверието в институциите е под санитарния минимум, но липсва доверие в реалността\", коментира още Александров. \r\n\r\n Той определи действията на циганите в Русе като \"племенно действие\" - цялото племе отговаря за действията/престъплението на един от племето. \r\n \n\t\t\t\t\t\t", "date": "2018.10.15", "title": "БИВШ НАЧАЛНИК НА ГДБОП ХВЪРЛИ БОМБА: Убийството на Виктория Маринова не е разкрито"}
{"url": "http://www.bnews.bg/article/250340-resheno_obshtinata_ili_darzhavata_pridobivat_kashtata_muzey_na_peyo_yavorov", "text": "\n Стартира процедурата за публична продажба на къщата-музей на Пейо Яворов в София, като институциите са постигнали съгласие за придобиването на сградата на музея от Столична община или държавата. \r\n\r\n Точният юридически механизъм предстои да бъде съгласуван, но целта е сградата да се стопанисва от Националния литературен музей в партньорство със Столична община. Това обяви заместник-кметът по култура на София Тодор Чобанов в сутрешния блок на Нова телевизия.  \r\n\r\n Според него реституцията на тези сгради не е трябвало да се случва, като по подобен начин се развивал въпросът и с къщата на Христо Смирненски. \"Пред ремонт сме там, надявам се в скоро време на отварянето ѝ с програма както в къщата на Яворов\", успокои зам.-кметът. \r\n\r\n Чобанов се надява до Нова година казусът да е решен. \"Още догодина тук трябва да предпремем важни укрепителни действия, защото къщата има сериозни конструктивни проблеми. Битката е от десетки години, през които чухме лоши решения като превръщането ѝ в нощен клуб или нейното събаряне\", припомни той. \r\n\r\n Заради дългове и неуредени спорове за имота къщата е обявена за продан на цена от 1,6 млн. лева от частен съдебен изпълнител. Дотук се стига след неколкократна смяна на собствениците на сградата и неплатени заеми. \r\n\r\n Новият собственик Васил Панчев купува къщата, в която около година са живели големият поет и патриот Пейо Яворов и любимата му Лора Каравелова, през 2015 г. срещу натрупан дълг от 300 хил. евро. Оказва се обаче, че над имота има все още неизплатена ипотека от предишния ѝ собственик - бизнесменът Володя Лозанов. Това е и пречката за сключване на сделка между Панчев и Министерството на културата за замяна на имота, за да стане музеят държавна собственост. \r\n\r\n \"Обявената цена покрива цялото задължение. Дългът е към физическо лице и към него е присъединена и Националната агенция за приходите\", обясни частният съдебен изпълнител Мирослав Колев. \r\n\r\n Търгът е на 16 ноември, но ако дотогава се постигне извънсъдебно споразумение между собствениците на имота и държавата или общината, тогава търгът може да бъде отменен. \r\n\r\n В последната година директорът на Националния литературен музей е постигнал споразумение със собственика на къщата Васил Панчев, че тя ще бъде музей, а сградата е била ремонтирана, разказа директорът Атанас Капралов. \r\n \n\t\t\t\t\t\t", "date": "2018.10.15", "title": "РЕШЕНО! Общината или държавата придобиват къщата-музей на Пейо Яворов"}
{"url": "http://www.bnews.bg/article/250347-zapor_na_chokov_za_3_2_miliona_sred_zaporiranoto_imushtestvo_stolichen_imot_za_500_hil_i_koli_za_320_hil", "text": "\n Сред запорираното имущество на бившия кмет на Галиче Ценко Чоков има столичен имот на стойност 500 000 лева и автомобил на стойност 217 000 лева. \r\n\r\n Това стана ясно, след като миналата сряда, 10 октомври, председателят на антикорупционната комисия (КПКОНПИ) Пламен Георгиев съобщи, че магистратите от Софийския градски съд (СГС) са уважили иска на антикорупцията да се запорират имоти на Чоков за 3.2 милиона лева. \r\n\r\n Точната стойност на запорираното имущество възлиза на 3 217 984 лева. Обектите са както на Чоков, така и на неговите съпруга и двамата му синове. Процедурата срещу Чоков е започнала след уведомление за повдигнато обвинение за лихварство като делото все още е висящо. \r\n\r\n Запорирани са общо 153 недвижими имота в землището на село Галиче.  Става въпрос за 94 ниви с обща площ 1 570, 910 дка, 41 лозя с обща площ от 42,968 дка, 3 горски площи от общо 11,599 дка, 1/2 идеални части от 5 ниви с площ от 93,350 дка, трайни насаждения. \r\n\r\n Обект на обезпечителните мерки са и 7 парцела в селото, върху 4 от които има масивни постройки. \r\n\r\n На територията на София Чоков е с запориран имот със застроена площ 236 квадратни метра и прилежащи към него 2 паркоместа за 500 000 лева. \r\n\r\n Запорирани са и 4 автомобила. Най-скъпият от тях възлиза на стойност 217 000 лева. Другите коли са съответно за 50 000 лева, 45 000 лева и 6 800 лева. \r\n\r\n Наложени са запори на банковите сметки на Чоков и съпругата му. \r\n\r\n Запорирано е вземане в размер на 350 000 лв., представляващо предоставен заем от свързани лица. \r\n\r\n Искът на антикорупцията е заради обвинението на Чоков от месец май 2016 година. Обвинението - Чоков е ръководил престъпна група за лихварство. \r\n\r\n Припомняме, Чоков беше оправдан по това обвинение на първа инстанция. По другите две обвинения обаче - за отвличане, побой и за палеж на автомобил, бившият кмет на Галиче беше осъден на 4 години и 6 месеца затвор. \r\n\r\n Чоков чу присъдата си на легло в съдебната зала заради здравословни проблеми. По здравни причини същият към момента не е зад решетките, а е под домашен арест - в жилище в София. \r\n\r\n Припомняме, кметът на Галиче Ценко Чоков беше арестуван в продължение на седем месеца до 9 януари 2017 г. след като прокуратурата обяви, че е провела двумесечно разследване във връзка с нарушения в дейността на кметството. \r\n\r\n Отделно на това той бе арестуван по обвинение за ръководена на организирана престъпна група за рекет, изнудване и побой. Самият Ценко Чоков беше в ареста с поредица от обвинения. Неговият син, след като бе оправдан по друго дело за побой, също бе арестуван заедно с родителя си. \r\n\r\n Обвиненията срещу Ценко Чоков дойдоха и след серия от репортажи от село Галиче и обвинения от страна на негови съселяни за тормоз, включително и за палеж на автомобили. \r\n\r\n Първоначално обаче Ценко Чоков стана национално известен при провеждането на местните избори, когато заведе на курорт част от съселяните си, а тържеството за победата му на изборите беше с впечатляващо музикално оформление. \r\n\r\n По-късно, на 5 октомври ВАС реши, че Чоков вече не е кмет на Галиче. Решението на ВАС беше след повече от четири месеца след постановлението на административния съд на Враца. Върховните съдии потвърдиха решението Ценко Чоков да бъде отстранен от поста. \r\n\r\n Съдът тогава отмени решението на Общинската избирателна комисия от началото на май месец, която се позова на правото на Чоков да ползва неплатен отпуск и остави скандалния кмет на поста му, отменяйки решението на ЦИК за предсрочно прекратяване на мандата му. \r\n\r\n Решението на висшите магистрати е, че пряко избраните от електората длъжностни лица мат право на платен, но не и на неплатен отпуск. \r\n \n\t\t\t\t\t\t", "date": "2018.10.15", "title": "ЗАПОР НА ЧОКОВ ЗА 3,2 МИЛИОНА! Сред запорираното имущество - столичен имот за 500 хил. и коли за 320 хил."}
{"url": "http://www.bnews.bg/article/250335-frantsiya_zapochna_stroitelstvoto_na_ograda_po_granitsata_s_belgiya_video", "text": "\n Франция започна да строи ограда с ток по границата с Белгия. Причината е заразата от африканска чума по прасетата. В Белгия има регистрирани случаи и Париж се притеснява, че силно заразната болест може да се разпространи на френска територия. Строежът ще се изпълнява от доброволци, предимно от местните ловни дружини. \r\n\r\n \r\n\r\n   \r\n \n\t\t\t\t\t\t", "date": "2018.10.15", "title": "Франция започна строителството на ограда по границата с Белгия(ВИДЕО)"}
{"url": "http://www.bnews.bg/article/250333-grisho_zapazva_9_oto_si_myasto_v_sveta", "text": "\n Най-добрият ни тенисист Григор Димитров остава номер 9 в света и тази седмица. Още през следващата обаче той ще загуби нови 150 точки, тъй като през 2017-а по това време игра финал в Стокхолм, а сега няма да участва в турнира. \r\n\r\n В момента 27-годишният Димитров се възстановява от контузия в глезена. Очаква се той да се завърне на корта за турнира във Виена, който започва на 22 октомври. \r\n\r\n Най-добрият ни тенисист Григор Димитров остава номер 9 в света и тази седмица. Още през следващата обаче той ще загуби нови 150 точки, тъй като през 2017-а по това време игра финал в Стокхолм, а сега няма да участва в турнира. \r\n\r\n В момента 27-годишният Димитров се възстановява от контузия в глезена. Очаква се той да се завърне на корта за турнира във Виена, който започва на 22 октомври. \r\n\r\n След четвъртия си триумф на Мастърса в Шанхай Новак Джокович се изкачва до №2, измествайки Роджър Федерер. Сърбинът вече има 7445 точки, докато Маестрото е с 6260. На върха остава Рафаел Надал със 7660 точки или само 215 повече от Джокович. Тези точки могат да бъдат стопени на Мастърса в Париж. \r\n\r\n Топ 10 допълват Хуан Мартин дел Потро с 5860, Александър Зверев с 5025, Марин Чилич с 4185, Доминик Тийм с 3825, Кевин Андерсън с 3775, Григор Димитров с 3440 и Джон Иснър с 3290 точки. \r\n \n\t\t\t\t\t\t", "date": "2018.10.15", "title": "Гришо запазва 9-ото си място в света"}
{"url": "http://www.bnews.bg/article/250348-v_ankara_evakuiraha_posolstvoto_na_iran_zaradi_atentator_samoubiets", "text": "\n Посолството на Иран в турската столица Анкара е било евакуирано, след като турските сили за сигурност са получили сигнал за евентуално самоубийствено бомбено нападение, съобщават турските медии. \r\n\r\n След получаването на сигнала, турската полиция е евакуирала иранския посланик от сградата и е отцепила улицата, където се намира дипломатическата мисия. \r\n\r\n Според турските медии нападателят се намирал на територията на иранското посолство. \r\n\r\n По-късно обаче от външното министерство на Иран отхвърлиха информациите, че посолството им в Анкара е било евакуирано заради евентуален заговор за бомбено нападение.   \r\n \n\t\t\t\t\t\t", "date": "2018.10.15", "title": "В Анкара евакуираха посолството на Иран заради атентатор самоубиец"}
{"url": "http://www.bnews.bg/article/250344-patnitsi_izrignaha_bdzh_natapka_387_patnitsi_vav_vlak_sas_195_mesta", "text": "\n \r\n\r\n Това се разбра от публикация в една от специализираните фейсбук групи на жп професионалистите. \r\n\r\n Става дума за неделният влак 2642, който пътува от Горна Оряховица за София. \r\n\r\n \r\n\r\n Ето цялата публикация: \r\n\r\n \"Чудя се дали някой от ръководните кадри знае, какво се случва и дали изобщо ги вълнува. Чувствам се ядосана, бясна и унизена. \r\n\r\n Влак 2642 пътува с намален състав 2 \"Б\" и 1 \"А\" вагон със 195 седящи места. От гара Мездра тръгнахме с 319 пътници във влака, 120 човека правостоящи включително и пътници с билети за несъществуващ вагон. На гара София пристигнахме с 387 пътници. Питам се защо точно в неделя решиха да намалят състава на влака и да продават билети без запазени места повече от допустимото. \r\n\r\n Във влак 2627 с пет седящи вагона 4 \"Б\" и 1 \"А\" вагон топлят само два вагона. Питам се къде е кадърното ръководство в случая? Къде са ръководителите на отдели, интересува ли ги изобщо какво се случва? Дали пътниците заслужават подобна гавра, а за нас служителите просто няма да поставям въпроса\", пише Магдалена Стефанова, началник влак в БДЖ-Пътнически превози. \r\n \n\t\t\t\t\t\t", "date": "2018.10.15", "title": "ПЪТНИЦИ ИЗРИГНАХА: БДЖ натъпка 387 пътници във влак със 195 места"}
{"url": "http://www.bnews.bg/article/250341-siderov_uplashi_yako_vitsetata_patrioti_i_te_izbyagaha_ot_koalitsionniya_savet", "text": "\n Традиционното заседание на Коалиционния съвет на управляващите пропадна днес. Причината вероятно е напрежение в КП \"Обединени патриоти\".  \r\n\r\n BNews припомня, че лидерът на \"Атака\" постави ултиматум на Красимир Карачанов и Валери Симеонов да обсъдят с него европейските избори. Самият той написа самият на страницата си във Фейсбук: \"Очаквам утре на Коалиционния съвет, моите коалиционни партньори Симеонов и Каракачанов, да ми отговорят на въпроса ще бъдем ли заедно на европейските избори.\" \r\n\r\n В политическите среди все по-активно се коментира, че лидерите на ВМРО и НФСБ се чувстват несигурни след последните изяви на Волен Сидеров и ясните му заявки за предстоящия евровот.  \r\n\r\n \r\n\r\n Това се случи по време на конференция на тема \"Обединеният консерватизъм - ключовата посока в развитието на България\", организирана от групата на Европейските консерватори и реформисти в Европейския парламент.  Съдомакини на събитието бяха  евродепутатът и председател на ПП „Презареди България Николай Бареков и лидерът на ПП „Атака” Волен Сидеров.  \r\n\r\n \r\n \n\t\t\t\t\t\t", "date": "2018.10.15", "title": "Сидеров уплаши яко вицетата патриоти и те избягаха от коалиционния съвет"}
{"url": "http://www.bnews.bg/article/250331-potopat_v_severna_ispaniya_otnese_patishta_i_otmeni_poleti", "text": "\n Поредна порция наводнения в Испания. Тежка е обстановката в района на Каталуния, където през изминалата нощ паднаха над 200 литра на квадратен метър. За най-северните части на Испания метеоролозите са издали червен код за опасно време. \r\n\r\n Министърът на вътрешните работи Мигел Буч призова хората да не напускат домовете си, ако това не е крайно необходимо. \r\n\r\n В околностите на Тарагона са се активизирали свлачища. В рамките на нощта в района са приети над 700 обаждания за наводнени сгради. Летището до Барселона “Ел Прат” беше блокирано през нощта - полетите от и към Барселона в кусните часове снощи бяха отменени. \r\n\r\n Прекъснато е движението по основни магистрали в Каталуния. Излезлите от коритата си реки са блокирали движението. На много места има свлечени скали. А заради паднали дървета временно беше прекъснато и движението на влаковете. \r\n \n\t\t\t\t\t\t", "date": "2018.10.15", "title": "Потопът в северна Испания отнесе пътища и отмени полети"}
{"url": "http://www.bnews.bg/article/250330-tramp_putin_veroyatno_e_zamesen_v_ubiystva", "text": "\n Президентът на САЩ Доналд Тръмп вярва, че руският лидер Владимир Путин \"вероятно\" е бил замесен в убийства и повтори позицията си, че Москва се е намесила в американската политика, информира радио \"Свободна Европа\". \r\n\r\n В интервю за CBS американският лидер отбеляза също, че военният министър Джим Матис може да напусне поста. По време на интервюто Тръмп говори за Северна Корея, урагана, който удари САЩ, за изчезналия саудитски журналист в Турция, климатичните промени и други теми. \r\n\r\n Запитан дали е съгласен с хората, които твърдят, че Путин е замесен в ликвидирането на критици, президентът на САЩ отговори: \"Вероятно е замесен, да. Вероятно\". \r\n\r\n Не става ясно Тръмп в какви убийства подозира Путин, въпреки че много критици на руския лидер са убити чрез отравяне или при мистериозни обстоятелства. \r\n\r\n Москва категорично отрича подобни обвинения. \r\n\r\n На въпрос, че Русия се е намесила в американската политическа система, Тръмп смята, че Москва се е намесила, но добави, че \"Китай също се намеси\". \r\n \n\t\t\t\t\t\t", "date": "2018.10.15", "title": "Тръмп: Путин „вероятно” е замесен в убийства"}
{"url": "http://www.bnews.bg/article/250329-vnasyat_molba_za_spirane_na_publichnata_prodazhba_na_kashtata_muzey_na_yavorov", "text": "\n Днес ще бъде внесена молба за обезпечаване и спиране на публичната продажба на къщата-музей на Пейо Яворов в центъра на София, докато не се произнесе съдът. Това обяви пред bTV собственикът на къщата Васил Панчев. Къщата е оценена на над 1,6 млн. лева. \r\n\r\n По думите на частния съдебен изпълнител Валентин Василев, обявил за продан къщата, спирането на продажбата е възможно. „Спирането е уредено в закона. Ако има издадена обезпечителна заповед по надлежния ред и тя бъде представена, ние по най-бързия начин ще спрем процедурата по публична продажба”, заяви той. \r\n\r\n По думите му е съвсем възможно държавата да придобие къщата. „Държавата може както да участва на самата публична продан, така и да постигне споразумение със страните по делото”, отбеляза Василев. \r\n\r\n  „На този етап институциите са се споразумели да се търси решение, което ще направи сградата изцяло обществена собственост – дали държавна или общинска и в какви съотношения, това ще стане ясно в хода на конкретната юридическа работа”, каза зам.-кметът на столицата Тодор Чобанов. „Юристите на институциите ще намерят най-добрия механизъм, който да ни доведе до доброто решение, а именно Националният литературен музей с наше партньорство да бъде отговорният стопанин”, допълни той. \r\n\r\n „Каузата е много по-голяма от финансовото измерение на този въпрос”, изтъкна Чобанов. \r\n\r\n  „Придобих тази къща с ясното съзнание, че към нея има кредит, който в огромната си част е изплатен. Кредитът е в размер на 600 000 евро. Разбрах впоследствие, че къщата в годините назад е била използвана за ипотечен инструмент по обезпечение на различни кредити”, обясни Васил Панчев. Той  посочи като виновен Володя Лозанов, представител на предишния собственик, който по думите му е генерирал този кредит. \r\n\r\n „Близо милион евро са били върнати на предишния собственик, но при преизчисляване на лихви или не знам по какъв начин са се оказали разлики от около 300 000 евро, които в момента той предявява към нас. Странното в случая е, че длъжникът, генерирал този кредит, продавал е имота сам на себе си и е платил на съпругата си над 250 000 лв. комисиона, за да продаде от частната си компания имота на дружество с нестопанска цел, на което той е бил председател, изведнъж става кредитор”, допълни той. Володя Лозанов е бил изведен от това сдружение и разговаряхме със следващия председател, като стигнахме до споразумение къщата да бъде ремонтирана, каза още Панчев. По думите му знаковата къща е купена с идеята да се предостави на държавата срещу замяна за недвижим имот, който държавата да посочи. \r\n\r\n Володя Лозанов обаче отговори, че в периода 2009 – 2013 г. когато е представлявал собственика, сдружение с идеална цел, финансовите задължения са обслужвани в пълен размер и срок. По думите му, след като към 2013 г., когато мандатът му е изтекъл, сдружението е разполагало с достатъчно финансови средства и потенциала за погасяването на всички задължения. „Г-н Панчев да отговори защо след 2014 г. това обслужване е престанало”, посочи Лозанов. \r\n\r\n „Той не е оставял сдружението без задължения, напротив, договорил е лихви до близо 16%”, подчерта обаче Васил Панчев. \r\n\r\n Той призна, че съществуват определени конструктивни проблеми при къщата.  \r\n \n\t\t\t\t\t\t", "date": "2018.10.15", "title": "Внасят молба за спиране на публичната продажба на къщата-музей на Яворов"}
{"url": "http://www.bnews.bg/article/250326-makedonskiyat_parlament_shte_glasuva_promenite_v_konstitutsiyata_za_imeto_na_darzhavata", "text": "\n Македонският парламент трябва да гласува конституционните поправки, които позволяват промяна на името на страната. \r\n\r\n За да бъдат одобрени промените, заложени в споразумението между Македония и Гърция, ще е необходима подкрепата на две трети или 81 от общо 120 депутати в парламента. \r\n\r\n Ако това стане, цялата процедура след това за промяна на името в Северна Македония трябва да продължи около 3 месеца. \r\n\r\n Правителството предложи четири поправки в конституцията съгласно споразумението с Гърция за преименуване на страната. \r\n\r\n Организираният референдумът се провали, но той имаше консултативен характер. \r\n\r\n Ако това стане, цялата процедура след това за промяна на името в Северна Македония трябва да продължи около 3 месеца. \r\n\r\n Правителството предложи четири поправки в конституцията съгласно споразумението с Гърция за преименуване на страната. \r\n\r\n Организираният референдумът се провали, но той имаше консултативен характер. \r\n \n\t\t\t\t\t\t", "date": "2018.10.15", "title": "Македонският парламент ще гласува промените в Конституцията за името на държавата"}
{"url": "http://www.bnews.bg/article/250328-pet_dushi_v_aresta_tsigani_s_bradvi_i_motiki_napadnaha_politsiyata_v_galabovo", "text": "\n Цигани с брадви нападнаха полицията в Гълъбово, Старозагорска област. Жандармерия е обградила града, съобщава БГНЕС. \r\n\r\n Кореспондент на медията информира, че причината е инцидент от снощи в циганската махала. Цигани са се забавлявали шумно и на място пристигнал патрул. Полицаите са се опитали да изземат музикалната уредба, но циганите са ги нападнали и са потрошили патрулния автомобил. \r\n\r\n Има ранени полицаи. \r\n\r\n Голяма група цигани се насочила към районното управление, което било обградено. Те били въоръжени с брадви и мотики. Инцидентът е продължил часове. \r\n\r\n Изпратена е жандармерия от Пловдив за туширане на напрежението. В момента са завардени всички входове и изходи на града. \r\n\r\n Пет души са в ареста. \r\n \n\t\t\t\t\t\t", "date": "2018.10.15", "title": "ПЕТ ДУШИ В АРЕСТА! Цигани с брадви и мотики нападнаха полицията в Гълъбово"}
{"url": "http://www.bnews.bg/article/250324-volen_siderov_stava_ogromen_sblasak_mezhdu_konservativnite_idei_i_liberalizma", "text": "\n \r\n\r\n „Знам какво е да си в опозиция 10 години. Влязох в управляващата коалиция с идеята, че когато си във властта, можеш поне нещо да направиш. След толкова години се убедих, че политиката е наистина изкуство на възможното. В момента имам някаква възможност да реализирам някакви неща. В здравеопазването какво направих? Извоювах в Ямбол – моят избирателен район – болницата, която от средата на 80-те години е започната и недовършена, да бъде довършена, но след една година буквално битка в самото правителство”. \r\n\r\n Това каза за предаването „Неделя 150“ по „Хоризонт“ Волен Сидеров – председател на парламентарната група на Обединените патриоти и лидер на партия „Атака“. Обикновено дебатите в парламента са критики към правителството, но без визия за бъдещето, обобщи той.   \r\n\r\n По повод новината, че партия „Атака“ е получила покана за членство в Консервативния алианс на Европа, а следващата седмица ще подаде формално документи, Сидеров заяви: „Историческият момент е такъв, че на европейското поле, а значи и на българското, става огромен сблъсък между консервативни идеи и либерализъм. Либерализмът беше властващ през периода след падането на Берлинската стена. Обаче на хората започна да им се повръща от това и казват: „Стига толкова, не искаме мигранти от където си поискат“. Надявам се, че в крайна сметка ще спечели тази разумна среда, в която са и консерваторите. Според вижданията на Консервативния алианс ЕС не трябва да се разпада, но трябва да се промени, изтъкна Сидеров.  \r\n\r\n Лидерът на „Атака” допълни, че Съюза има нужда от промяна, защото, по думите му, в момента имаме една бюрократична, пирамидална структура със скъпоплатени чиновници – Еврокомисия, и задкулисие зад тази Комисия, които всъщност решават нещата. Това трябва да се промени и да се даде повече възможност на хората – наистина демокрацията да се върне, защото тя в момента е отнета“, посочи още Сидеров.  \r\n\r\n Пред БНР Сидеров призна, че премиерът Борисов „води по-гъвкава политика“, отколкото той би водил на негово място. Той заяви, че самият Борисов и неговите евродепутати гласуваха за първи път различно от мейнстрийма – в защита на Орбан, когато стана дума за санкции срещу него в ЕП. Това означава, че има промяна, че нищо не статично“. \r\n\r\n Сидеров оцени Николай Бареков като човек, който се е преборил да вкара двама евродепутати в ЕП и е заел своето място в Консервативния алианс в последните пет години. Той поясни, че винаги е бил конструктивен политик, „но това е било приглушавано и завоалирано от черната пропаганда“. \r\n\r\n Според него и твърденията за скандално негово поведение в столично заведение са свързани с поканата от европейските консерватори. “Това е измислица, която трябва внесе някакъв черен щрих към моя профил. Аз съм свикнал с това, няма проблем”.  \r\n\r\n Относно дали трите патриотични партии ще се явят заедно на евроизборите догодина, Волен Сидеров посочи, че все още няма пълна яснота по въпроса. До момента има отговор от Каракачанов, който е казал „да, така трябва, правилно е, съгласен съм“. Националистът сподели, че няма отговор от Валери Симеонов, който продължавал да казва, че ще помисли. \r\n\r\n „Нашето споразумение е само за участие в парламентарните избори през 2017-а, то не важи за европейските избори, трябва да взема решение, но в момента не мога да ви кажа“, бил лаконичен Симеонов. \r\n\r\n Председателят на ПГ на „Обединени патриоти“ завърши с това, че заедно с Каракачанов са подканвали вече няколко пъти вицепремиера да каже дали коалицията ще продължи заедно и на евроизборите. \r\n \n\t\t\t\t\t\t", "date": "2018.10.15", "title": "Волен Сидеров: Става огромен сблъсък между консервативните идеи и либерализмa"}
{"url": "http://www.bnews.bg/article/250323-aktualizatsiya_na_pensiite_s_5_7_ot_yuli_dogodina_obsazhda_nadzorat_na_noi", "text": "\nПроектобюджетът на Държавното обществено осигуряване (ДОО) за 2019 година ще бъде разглеждан от Надзорния съвет на НОИ днес.\r\n\r\nВ него е заложена обещаната индексация на всички пенсии с 5,7% от 1 юли догодина и договореният между кабинета и синдикатите ръст на максималния осигурителен доход от 2600 на 3000 лв.\r\n\r\nСамоосигуряващите се ще плащат повече догодина, предвижда проектобюджета на НОИ.\r\n\r\nОт 2019 г. е планирано минималната заплата да стане 560 лв. Предвижда се такава да е и най-малката сума, върху която самонаетите ще се осигуряват. Ръстът ще е най-голям за земеделските стопани, защото досега те се осигуряваха върху 350 лв.\r\n\r\nОт 1 юли 2019 година минималната пенсия ще се увеличи от 207 на 219 лв. Социалната пенсия се вдига от 125 на 132 лв.\r\n\r\nА таванът на пенсиите се повишава от сегашните 910 на 1200 лв. и ще важи за всички пенсии – и стари, и новоотпуснати. \n\t\t\t\t\t\t", "date": "2018.10.15", "title": "Актуализация на пенсиите с 5,7% от юли догодина, обсъжда надзорът на НОИ"}
{"url": "http://www.bnews.bg/article/250327-rialiti_zvezdata_kloi_sprya_daha_na_vsichki_sas_snimki_na_ubiystvenoto_si_tyalo", "text": "\n Моделката Клои Кан разходи умопомрачително тяло в Испания, където беше снимана от папараци да слиза от самолета. 26-годишната звезда от британския „Х-фактор“ пристигна там да събере малко есенно слънце и да демонстрира топ форма, съобщава „Сън“.   \r\n\r\n Брюнетката беше избрала скандално облекло за пътуването си – супер тесен топ, които по никакъв начин не можеше да удържи огромния ѝ бюст, и впита дълга пола, с която тънката ѝ талия и плочките на корема ѝ се виждаха отдалеч.   \r\n\r\n Не беше ясно с каква цел моделката носеше пухкаво палтенце, след като от кръста нагоре беше буквално гола. Докато дърпаше куфара си, а след това се качваше в чакащата си кола, тя успя да покаже тялото си от всички ъгли, включително и отзад.   \r\n\r\n Коментарите в мрежата не са само одобрителни. Мнозина я критикуват, че прекалява с пластичните операции и филърите, а един от коментиращите отправя страховито предупреждение: „Спри да изнасилваш тялото си, един ден ще съжаляваш“. \r\n  \r\n \n\t\t\t\t\t\t", "date": "2018.10.15", "title": "Риалити звездата Клои спря дъха на всички със снимки на убийственото си тяло\r\n\r\n"}
{"url": "http://www.bnews.bg/article/250325-otliv_na_glasove_ot_upravlyavashtata_koalitsiya_v_germaniya", "text": "\n Исторически провал на изборите в Бавария претърпя един от партньорите в германското правителство - Християнсоциалният съюз. Сестринската партия на Християндемократическия съюз на Ангела Меркел, която управлява Бавария от десетилетия насам. \r\n\r\n Въпреки че получава най-много гласове, Християнсоциалният съюз загуби абсолютното си мнозинство в регионалния парламент, което се случва за първи път от 1962 г. \r\n\r\n Партията на германския вътрешен министър Хорст Зеехофер получава 37,2 на сто от гласовете или с 10 процента по-малко в сравнение с 2013 г. На второ място са Зелените с 17,5 процента, които увеличават с 9 на сто подкрепата си. Крайнодясната Алтернатива за Германия получава 10 процента и за първи път влиза в регионалния парламент.   \r\n\r\n   \r\n \n\t\t\t\t\t\t", "date": "2018.10.15", "title": "Отлив на гласове от управляващата коалиция в Германия"}
