{"url": "http://www.bnews.bg/article/263830-profilat_na_ubietsa_ot_chikago_psihopat_dushevnobolen_ili_terorist", "text": "\n Д-р Цветеслава Гълъбова, директор на Държавната психиатрична болница \"Св. Иван Рилски\" и експертът по сигурността Христо Смоленов разкриха профила на убиеца от Чикаго, който застреля петима души, сред тях трима българи. Това съобщи БНТ. \r\n\r\n \"Ужасяващо е, че един зрял мъж, за когото се предполага, че би трябвало добре да владее импулсите си, просто влиза и отнема човешки животи. Това означава едно, казано на жаргон, пълно изтрещяване. Убийството може да е планирано, може да е извършено поради болестни мотиви или лош контрол на импулсите. Увеличава се броят на хората, които не умеят да се самоконтролират и за които човешкият живот просто не е ценност\", каза д-р Гълъбова. \r\n\r\n \"Базовата несигурност, която цари в САЩ, особено там, където има големи гета, средища на организирана и неорганизирана престъпност, за тях този този въпрос е нерешим. \r\n\r\n Спомнете си какво се случи в Лас Вегас, когато бяха убити над 50 души по време на концерт, а над 400 бяха ранени. Това е битов тероризъм\", допълни Смоленов. \r\n\r\n Всички сме свидетели на ежедневна агресия - по улици, по пътища, по паркинги, училища. Всичко започва от семейството, което е най-важната клетка на обществото. Днес тази клетка се разпада, насилието се лее отвсякъде, смята д-р Гълъбова. \r\n\r\n Психопатите се насърчават от обществените условия. Те не са душевноболни хора, а идеал на една криворазбрана демокрация, която е клептокрация, заяви Смоленов. \r\n \n\t\t\t\t\t\t", "date": "2019.10.15", "title": "Профилът на убиеца от Чикаго: Психопат, душевноболен или терорист\r\n"}
{"url": "http://www.bnews.bg/article/263825-face_to_face_oglavi_klasatsiya_na_concours_mondial_de_bruxelles_za_tsentralna_i_iztochna_evropa", "text": "\n България е завоювала трайно място на световната винена карта и това личи от елитна класация на най-добрите вина от Централна и Източна Европа, изготвена от един от най-авторитетните световни конкурси - Concours Mondial de Bruxelles. От нашата страна идват четири от 10-те отличени вина в подредбата. След нас с по две вина са Румъния и Словения с и по едно за Словакия и Молдова. \r\n\r\n Модерната българска изба New Bloom Winery в град Съединение и нейното вино Дорнфелдер е отличена в класацията за безспорното ниво и високо качество на производство. Това е поредното достижение и световно признание на марката Face to Face (F2F), след като по-рано тази година, това виното донесе на страната голям златен медал от Мондиала. В рамките на Concours Mondial de Bruxelles родната изба от Тракийската низина успя да прибави и други четири отличия – две златни за PIXELS Регент и PIXELS Каберне Совиньон и две сребърни за F2F Каберне Совиньон, Сира и Регент и F2F Розе. \r\n\r\n Набиращите популярност, отглеждани у нас немски сортове като Дорнфелдер и Регент, доказват категорично потенциала на българския тероар и високото ниво, на което работят родните енолози. New Bloom Winery е единствената изба у нас, която работи с тези два сорта като дори германските партньори на производителя са учудени от резултатите, които постигат у нас тези сортове. Избата залага на иновациите, на особеностите на тероара и строгия контрол на всеки етап от производството – от лозовия масив до бутилирането и съхранението на бутилките. Серията Face to Face (F2F) е кръстена на комуникацията „лице в лице“ – каквото е и посланието на изображенията върху етикетите. \r\n\r\n През последното десетилетие вината от Централна и Източна Европа се харесват на все по-голям брой потребители, твърдят експертите от мондиала. Причината е, че съвременните ценителите на виното търсят „перли“ от по-малко известни места, което отваря път към висококачествените източноевропейски предложения.   \r\n\r\n New Bloom Winery е единствената изба в България със собствени масиви от сортовете Дорнфелдер и Регент. Популярни в Германия и все още непознати у нас, те вече печелят своите последователи. Германските партньори на винарната са учудени от превъзходните характеристики на сортовете на почвата в България, което се дължи както на особеностите на тероара, така и на опитните енолози на New Bloom Winery. Целият процес от оглеждането на лозичките до бутилиране и съхранение на виното се подлага на строг контрол, което се улеснява от непосредствената близост на лозята до винарната. \r\n\r\n Серията Face to Face (F2F) е вдъхновена от искреността в отношенията и директната комуникация „лице в лице“. Това е и посланието на етикетите, а на нас не ни остава друго, освен да се срещнем лице в лице с чаша вкусен Дорнфелдер от F2F. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.10.15", "title": "Face to Face оглави класация на Concours Mondial de Bruxelles за Централна и Източна Европа"}
{"url": "http://www.bnews.bg/article/263824-krasen_kralev_sled_razgroma_bobi_mihaylov_da_si_hodi", "text": "\n Преустановяваме всякакви отношения с Български футболен съюз (БФС) до подаване на оставка на председателя Борислав Михайлов. \r\n\r\n Новината съобщи министърът на спорта Красен Кралев след разговор с премиера Бойко Борисов за разгрома с 6:0 на националите ни от Англия, предаде репортер на БГНЕС. \r\n\r\n Преустановяваме всякакви отношения с БФС, включително финансови, уточни Кралев. \r\n\r\n Искаме оставката заради цялото състояние на футбола. Държавата не може да толерира повече подобно поведение, подчерта още Кралев. \r\n\r\n Решението на кабинета и лично на Бойко Борисов е продиктувано както от състоянието на футбола и резултатите на националния отбор, така и заради допуснатите инциденти по трибуните по време на мача с Англия, обясни Красен Кралев. \r\n \n\t\t\t\t\t\t", "date": "2019.10.15", "title": "Красен Кралев след разгрома: Боби Михайлов да си ходи! "}
{"url": "http://www.bnews.bg/article/263827-nikoy_ne_iska_da_igrae_s_balgariya_fifa_se_namesva", "text": "\n Никой не иска да играе контрола с България. На 14 ноември (четвъртък) националите почиват, тъй като квалификационната ни група е с пет отбора. Три дни след това - на 17 ноември (неделя) е домакинството ни на Чехия. БФС все още не е намерил съперник за спаринг, като на няколко пъти е получавал откази от федерации на другите страни, пише \"Тема Спорт\". Опция номер едно е била Украйна, но там двете страни не са се разбрали за мястото на провеждане на мача. Останалите свободни европейски страни вече са си намерили противници. Това означава, че евентуален противник на България на 13 или 14 ноември ще е държава извън Европа. \r\n\r\n Към такъв са се насочили от футболната ни централа. От там обаче ще трябва да побързат, ако не искат ФИФА да се намеси. Ако до края на октомври не сме успели да си уредим съперник, Световната федерация ще ни назначи служебен. Лошото в случая е, че от ФИФА определят и мяс­тото и с оглед факта, че на 17 ноември сме домакини на Чехия, ще се наложи и пътува. \r\n\r\n С въвеждането на новия формат на квалификациите от световната централа се ангажираха и с подсигуряване­то на контроли за свободни­те отбори, които нямат ма­чове за дадена дата. \r\n\r\n Реално това ще са послед­ните два мача за трикольорите преди евентуалното учас­тие на баражи през март. Се­лекционерът Красимир Балъков е бил категоричен, че най-добре е да се намери против­ник от Европа, но в крайна сметка най-важното е било да има мач и да се изпробват различни тактически вариан­ти и играчи. \r\n \n\t\t\t\t\t\t", "date": "2019.10.15", "title": "Никой не иска да играе с България, ФИФА се намесва\r\n"}
{"url": "http://www.bnews.bg/article/263828-norvegiya_nedovolna_ot_novite_samoleti_f_35_lightning_ii", "text": "\n Вoeннoвъздушнитe cили нa Нoрвeгия ca ce cблъcкaли c труднocти c eкcплoaтaциятa нa нoвия изтрeбитeл F-35А, cъoбщи Dеfеnsе Nеws. \r\nOкaзвa ce, чe пaрaшутът нa изтрeбитeлитe нe e дocтaтъчнo нaдeждeн. Cпoрeд изиcквaниятa при oтвaрянeтo нa пaрaшутa ce дoпуcкa eднa извънрeднa cитуaция нa 10 хиляди. \r\nCeгa oбaчe тeзи прaвилa нe ca били cпaзeни. Нoрвeгия плaнирa дa изпoлзвa изтрeбитeлитe зa нaблюдeниe нa руcки пoдвoдници и ecкoртирaнe нa руcки вoeнни caмoлeти. \r\nCтрaнaтa изпoлзвa нoвият мoдeл F-35 Lightning II. Caмитe изтрeбитeли чecтo ca критикувaни, зaрaди виcoкaтa cи цeнa и някoи тeхничecки нeдocтaтъци, кoитo бяхa рeшaвaни в крaчкa. \r\n \n\t\t\t\t\t\t", "date": "2019.10.15", "title": "Норвегия недоволна от новите самолети F-35  Lightning II"}
{"url": "http://www.bnews.bg/article/263826-angliya_sled_6_0_balgarite_sa_idioti", "text": "\n Смущаващият и отровен спектакъл в София ще живее дълго в историята на спортния позор, пише кореспондентът на британския \"Гардиън\" след футболната среща между България и Англия на националния стадион \"Васил Левски\", предаде БНР. \r\n\r\n \"Трите лъва\" спечелиха с 6:0, което е най-голямата българска загуба на собствен терен. Не това е фокусът на международните медии, след като английските футболисти и треньорът им Гарет Саутгейт на два пъти спряха мача заради расистки скандирания по адрес на чернокожи играчи. \r\n\r\n Българските фенове опозориха страната си, европейският футбол и, да се надяваме, дълбоко засрамиха президента Михайлов, продължава пратеникът на \"Гардиън\". \r\n\r\n Той визира как шефът на футболния ни съюз неглижира предишни оплаквания на англичаните от български фенове. Михайлов не излезе пред журналисти след мача. \"Болен тормоз\", е заглавието на \"Сън\", Англия смаза България във вечер на срама, пише \"Дъ Телеграф\". \r\n\r\n Кадри на английската телевизия АйТиВи, предаваща срещата, ясно са уловили български фенове, вдигащи десни ръце за нацистки поздрав и отправящи маймунски звуци към чернокожите футболисти Мингс и Стърлинг. \r\n\r\n Физически ми призлява да слушам това, каза футболната легенда Рой Кийн, който коментираше мача по същата телевизия. Колегата му Иън Райт заяви, че е горд с реакцията на всички английски играчи, които бяха на път да прекратят мача. \r\n\r\n Те обаче излязоха и за втората част, в която Стърлинг записа второ свое попадение, докато от трибуните отново се чуваха маймунски звуци по негов адрес. \"Кой вкара на расистите? Рахим Стърлинг\", отговориха английските фенове. \r\n\r\n \"Съжалявам, че България е представлявана от такива идиоти на стадиона\", написа самият футболист в \"Туитър\" след мача. \r\n\r\n \"Расизмът няма място в обществото и футбола\", допълни капитанът Хари Кейн. Друг чернокож англичанин, който също се разписа в българската врата, Маркъс Рашфорд, адмирира постъпката на капитана Ивелин Попов, който се опита да говори с феновете. \r\n\r\n От София председателят на английската Футболна асоциация Грег Кларк определи случилото се като \"една от най-отвратителните вечери в историята на футбола\". Кларк допълни, че УЕФА ще направи пълно разследване на инцидента. Кметът на Лондон Садик Кан е един от хилядите потребители в туитър, коментиращи инцидента и призоваващи европейската футболна централа за наказателни процедури, достигащи до това страната ни да бъде изхвърлена от всякакви официални турнири. \r\n \n\t\t\t\t\t\t", "date": "2019.10.15", "title": "Англия след 6:0: Българите са идиоти!"}
{"url": "http://www.bnews.bg/article/263833-svetovni_super_zvezdi_shte_tantsuvat_i_prepodavat_v_balgariya", "text": "\n \r\n\r\n Те са десет кратни и непобедими до момента, Световни шампиони за професионалисти в стандартните бални танци. Благодарение на БПТА и „МАРС АРМОР“ ООД, страстните любители, на тяхното изкуство у нас, ще имат уникалната възможност да се насладят на живо на танцовото им шоу по време на ГАЛА вечерта на фестивала, която ще се проведе на 26.10 от 20.00 ч., в зала ЕФЕ, в хотел Маринела. Те ще участват и като лектори в образователната програма на фестивала, включваща семинари по латино-американски  и стандартни танци, на 27.10 от 14.30 ч. \r\n\r\n , Литва. Започва да танцува когато е на 7 години. Майка му обича балните танци и затова го завежда на първите му класове по танци, които започват първо като учебна дейност. Като млад Арунас опитва различни спортове като футбол, баскетбол и плуване, но в крайна сметка той решава да остане в състезателните бални танци. Арунас започва да танцува с Едита Даниуте на 13-годишна възраст и има много успешна кариера в юноши, младежи и аматьори. Те правят първите си финали на европейското и световното аматьорско първенство, когато Арунас е само на 19 години. След като стават световни шампиони за аматьори и спечелват редица европейски и международни първенства, в т.ч. най-престижния  танцов фестивал в Блякпул, Арунас и Едита приключват партньорството си. Преди да се свърже с Катюша, Арунас се отделя за известно време от конкурсните танци и има време да се отпусне и да преосмисли какво иска да прави занапред. „Хубаво беше да имам почивка и да правя неща, за които нямах много време, за да се справя с интензивния график на тртенировките и състезанията.” Само след няколко месеца обаче Арунас започва да се състезава отново, но вече като професионалист. Той решава да помоли Катюша да танцува с него и след като тя приема предложението му те сформират едно дълготрайно и много успешно партньорство довело ги до спечелването на безпрецедентните 10 поредни световни титли за професионалисти по състезателни бални танци. \r\n\r\n Русия. На 7-годишна възраст баща й я отвежда в местното читалище за уроци по бални танци. Той я записа и във фигурното пързаляне. Правенето на двете дейности е било трудно за Катюша и тя решава, че трябва да избере едното или другото. Скоро разбира, че танците са нейната страст; и за да бъде успешна, тя трябва да стесни фокуса си и да положи всичките си усилия в танца. Превръщането й в професионалист дори на 16-годишна възраст за нея има смисъл. След това тя започна да се съревновава със своя учител като професионален танцьор. Катюша се насочва към Америка, за да продължи кариерата си с нови и вълнуващи възможности. След пристигането си в Ню Йорк тя бързо се свързва с Джонатан Уилкинс. Заедно с него танцува в продължение на 12 години, състезавайки се по целия свят във всички големи състезания по бални танци. След като спечелват своето 10-то първенство по бални танци на Съединените щати, Катюша и Джонатан решават да прекратят партньорството си и да се отправят към нови предизвикателства в кариерата си.  \r\n\r\n АРУНАС И КАТЮША \r\n\r\n Арунас и Катюша започват да танцуват заедно през октомври 2007 г. Тяхната двойка веднага става неудържима сила. След само един месец заедно Катуша и Арунас достигат до финала в шампионата на Охайо Стар Бал, а след това, два месеца по-късно участват в Откритото първенство на Обединеното кралство, където се класират на второ място сред най-добрите танцьори в света. Това е невероятен резултат, който идва като изненада за много хора, включително за Арунас и Катюша, които работят много усилено, подготвяйки се за този шампионат, но не очакват да получат такова високо класиране. През 2008 г. те се утвърждават на върха на Професионалния бален танц, като се класират на второ място във всички големи състезания. Това е невероятно бързо изкачване за тях, но още по-голям успех им е предопределен през следващата година. Арунас и Катюша спечелват първата си титла на Световното първенство през септември 2009 г., след като са танцували заедно по-малко от две години! Те са развълнувани да достигнат до този връх на състезателния танц, но в същото време чувстват, че все още имат какво да предложат и продължават да работят неуморно за подобряване на танцуването си, като танцовите им изпълнения създават още повече радост и вълнение за публиката. В своята дълга и успешна състезателна кариера Арунас и Катюша печелят многократно и всички останали най-престижни шампионати по бални таци в света.  През 2019 г. на най-престижния фестивал по бални танци в света, Открития шампионат на Великобритания в гр, Блякпул, който те също печелят многократно, Арунас и Катюша обявяват официално прекатяването на своята състезателна кариера. \r\n \n\t\t\t\t\t\t", "date": "2019.10.15", "title": "Световни супер звезди ще танцуват и преподават в България"}
{"url": "http://www.bnews.bg/article/263832-natsionalite_ni_po_sambo_zaminavat_na_svetovnoto_parvenstvo_v_limasol_kipar", "text": "\n Националния отбор по самбо - ветерани заминава на световното първенство за майстори в Лимасол- Кипър. Българските спортисти ще разнасят славата на България по света за своя сметка, тъй като не са получили никаква финансова подкрепа от спортното ни министерство нито от държавата. Подготовката и екипировката са също за тяхна сметка и от дарения на приятели. Участието им досега в други първенства е завършвало винаги с много награди и отличия. Нека пожелаем успех на нашите самбисти и дано техния силен дух се прехвърли върху нашите футболисти, които за разлика от самбистите са обезпечени във всяко едно отношение. Успех момчета. \r\n \n\t\t\t\t\t\t", "date": "2019.10.15", "title": "Националите ни по самбо заминават на световното първенство в Лимасол- Кипър"}
{"url": "http://www.bnews.bg/article/263831-fatalnata_didi_prizna_zaklah_tisho_zashtoto_me_karashe_da_napravya_abort", "text": "\n Бременната млада жена, която закла гаджето си при жесток пиянски скандал в Костенец, вече е направила самопризнания. 24-годишната Даниела Стефанова наръгала Тихомир Дринков 10 пъти, след което е опитала да скрие ножа, сменила си и дрехите, съобщава \"Телеграф\". В ранния следобед вчера Диди, както я наричали приятелите и познатите й, направила пълни самопризнания.  \r\n \r\n\"Убих го, защото ме караше да направя аборт\", обяснила тя пред разследващите. Първоначално с нея бил арестуван и младеж на име Георги, но после се оказало, че той и друг мъж Стельо са свидетели срещу русата фурия.  \r\n \r\n24-годишната Диди се върнала скоро от Германия, където работела майка й и сестрите й. Хванала за гадже 34-годишния Тихомир по прякор Тишо. Съседи споделиха вчера, че двамата ту се карали, ту се събирали, винаги всичко било съпроводено с много шум. От полицията са коментирали, че са посещавали адреса на Стефанова няколко пъти за силен шум и пиянски свади, като са писали предупредителни протоколи. \r\n \n\t\t\t\t\t\t", "date": "2019.10.15", "title": "Фаталната Диди призна: Заклах Тишо, защото ме караше да направя аборт!\r\n"}
{"url": "http://www.bnews.bg/article/263823-dilyana_gaytandzhieva_smrazi_sveta_sas_svoe_zhurnalistichesko_razsledvane_snimki", "text": "\n Журналистът Диляна Гайтанджиева смрази света със свое разследване! Цялото разследване можете да прочетете на този линк: \r\n\r\n Посолството на САЩ в Тбилиси транспортира замразена човешка кръв и патогени като дипломатически товар за секретна военна програма на САЩ. Вътрешните документи, намесващи американските дипломати при транспортирането и експериментирането на патогени под дипломатическо прикритие, са ми изтекли от грузински инсайдери. Според тези документи учените от Пентагона са били изпратени в Република Грузия и са получили дипломатически имунитет за изследване на смъртоносни болести и ухапване от насекоми в центъра Лугар - биолабораторията на Пентагона в столицата на Джорджия Тбилиси. \r\nТова военно съоръжение е само една от многото биолаборатории в Пентагона в 25 страни по света. Те се финансират от Агенцията за намаляване на заплахите за отбрана (DTRA) по военна програма в размер на 2,1 милиарда долара - Кооперативна програма за биологичен ангажимент (CBEP) и са разположени в страни от бившия Съветски съюз като Грузия и Украйна, Близкия изток, Югоизточна Азия и Африка. \r\n \n\t\t\t\t\t\t", "date": "2019.10.15", "title": "Диляна Гайтанджиева смрази света със свое журналистическо разследване!- снимки"}
{"url": "http://www.bnews.bg/article/263829-borislav_tsekov_otstranete_panov_prevrashta_se_v_zaplaha", "text": "\n \"Лозан Панов се превръща в заплаха за правовата държава\". Това коментира в социалните мрежи Борислав Цеков, юрист и основател на Института за модерна политика. Думите му идват след скандалното публично обръщение на председателя на ВКС Лозан Панов, който се превърна в адвокат на убиеца Джок Полфрийман. \r\n\r\n \"Един самозабравил се председател на съд, който си позволява публично (а представяте ли си какво става зад кулисите!) да притиска съдебен състав и да му дава насока кога и как да реши едно дело. Този човек трябва да бъде отстранен и подведен под отговорност. Разрушено е доверието във ВКС. Как ще правораздава един съд, в който не властва правото, а диктата на един административен ръководител? Всеки ден след днешния, в който Лозан Панов бъде оставен на поста си, е покушение срещу демокрацията, независимостта на съда и правата на гражданите. Отстранете Панов!\", призова Борислав Цеков. \r\n \r\n  \r\n \n\t\t\t\t\t\t", "date": "2019.10.15", "title": "Борислав Цеков: Отстранете Панов, превръща се в заплаха!"}
{"url": "http://www.bnews.bg/article/263822-kevork_kevorkyan_nalche_na_botush", "text": "\n НАЛЧЕ НА БОТУШ \r\nТия дни се вдигна врява около предаването „Референдум“, от БНТ дори се направиха на герои - вместо да се притеснят, че за първи път някой им обърна внимание. \r\nДотам са я докарали - трябва Волен да направи някакво театро, за да станат интересни. То пък беше несръчно, никой не спечели, най-малко Волен. \r\n\r\n Двамата с Ангелов от ВМРО упорито се надвикваха, но нищо особено не научихме. \r\nНапример, нормално ли е зверски да използваш абревиатурата ВМРО, а да мълчиш, когато се подписва един шизофренен договор с Македония, който може да бъде изтърпян само при пълно раздвоение, дори разпад на историческото ни познание. \r\nИ да започнеш да мрънкаш, едва когато дори Падишахът разбра, че сме прекарани от македонците. \r\n\r\n Сетне Волен захапа Каракачанов – бил откраднал от народа един милиард и половина – и тъкмо да стане интересно, и се оказа, че става дума за покупката на осемте Ф-16, толкова нужни за военните паради на Гергьовден. \r\nОбаче Каракачанов беше една пионка в тази сделка. Бойко реши всичко сам. \r\n\r\n И друго каза Волен в крамолния „Референдум“: бил направил Каракачанов вицепремиер и министър на отбраната. \r\nКакъв беше смисълът да се хвали с това, вече и той не може да ви каже. Наистина не беше във форма. \r\n\r\n Нищо особено не се случи в „Референдум“, освен, че за сетен път се потвърди, колко беззъба и самосугестирана е БНТ. \r\nТам си вярват за всичко: неколцина крадат от държавните подаяния, а останалите си вярват, че са добре; никой не ги гледа - а те си вярват, че вършат нещо сериозно; никое от по-известните им лица не проявява дори капчица самостоятелност и смелост - и те пак си вярват. \r\n\r\n Блато, пълно с вярващи, които си въобразяват, че се плацикат в някое от седемте чудодейни рилски езера и чакат да им поникнат криле. \r\n\r\n Поведението на водещата на „Референдум“ беше съвсем типично за БНТ - опелото на която се извършва от дълги години, трупът отдавна се е вмирисал, но неизвестно защо не го погребват. \r\nЕдин водещ със самочувствие щеше да прекъсне предаването още на третата минута - а не да се надвиква с Волен като прогимназиална учителка-климактеричка с палав ученик, по когото си пада. \r\nПрекъсваш предаването, оставяш ги със зяпнали усти и толкова. \r\nНо за това се иска кураж и характер. \r\n\r\n По някое време водещата попита, дали гостите й се държат по същия начин в Парламента – тя, изглежда, е единственият човек у нас, който не знае, че от 30 години мнозина се подвизават там като пияни хамали от Сточна гара. \r\n\r\n Щом е толкова чувствителна, тя можеше да направи и друго: да избяга от собственото си студио. И тогава нищо особено нямаше да се случи – ония щяха да се поджафкат още известно време и сетне тихомълком да се изнижат. Но от БНТ поискаха да се направят на герои. Не успяха. \r\n\r\n Можеше и Кошлуков да влезе в студиото и да се опита да претегли авторитета си. \r\nТой сигурно още си спомня, как в далеч по-съдбоносни времена го допуснах в изборното студио в нощта на 10 юни 1990 година - и то не сам, ами с един юнак от Пазарджик, когото медиите нарекоха „Човекът с потника БОСС“. \r\nНо сега не слезе при непослушника Волен. \r\n\r\n Върховният административен съд отсъди, че решението на ЦИК, с което се отказва достъп на Сидеров до БНТ, е незаконно. \r\nВреме е Кошлуков да слезе на земята – не е нужно да се прегръща с Волен. \r\nНо е длъжен да спазва закона. \r\n\r\n След „Референдум“ публиката със сигурност се е убедила, че предизборни дебати изобщо не са нужни. \r\nВсички говорят едно и също, всички искат едно и също: Власт, която да кешират незабавно и открито. Няма кой да им държи сметка. Подялбата на общините/страната няма да стане с аргументи, а с други средства. \r\n\r\n Телевизиите участват в един фарс и сякаш само те не разбират това. Ще спечелят някакви парици, но и друго не ги интересува. \r\nАко ги интересуваше, щяха да направят нещо съвсем различно: примерно, преглед на обещанията от предишните местни избори. \r\nНо и това вече е без значение. \r\n\r\n А единственото, което има някакво значение, е изхвърлено отвсякъде – и това е клетият българин. \r\n\r\n Покрай „Референдум“ се чуха и някои измишльотини. Очаквано беше. След известен престой в телевизията, особено в БНТ, мнозина развиват всевъзможни отклонения, най-често мания за значимост, която по принцип е безобидна, стига и паметта на маниака да не дава фира. \r\n\r\n Един казал, че в историята на БНТ няма друг случай, освен този в „Референдум“, полиция да влезе в студио – макар че тя само се повъртя там. Хайде, гордейте се сега и с това. \r\n\r\n Обаче има такъв случай: когато полицаи от СДВР дойдоха в студиото на „Всяка неделя“, за да арестуват Карбовски, понеже беше довел без разрешение сирака Венци, за да разкаже за издевателствата в Дома за сираци в Дупница - това се случи на 14 март 2004 година. \r\nТа се наложи в ефир да се обадя на Бойко, тогава главен секретар на МВР – но той отказа да нареди на полицаите да оставят Венци в студиото, понеже щели да го обвинят и него /?!/, че е участвал в отвличане, точно така се изрази. \r\n\r\n На Карбовски му се размина без арест, а по-късно помогнахме на Венци да бъде осиновен от една българка чак във Флорида. Във всеки случай, тази история е далеч по-интересна от словесното ръгане на нашенските политици. \r\n\r\n Другата глупост, която се чу, беше, че единственото прекъсване на директно предаване било по време на изборите през юни 1990 година. \r\nТо не е „прекъсвано“ - аз го спрях, като водещ на изборното студио, докато се успокоят страстите, и сетне се включихме отново в ефир. \r\n\r\n В 22 часа и 14 минути на 10 юни имах нещастието да обявя резултатите от първите демократични избори в България. \r\nВключих ликуващото множество от СДС пред НДК и после казах: \"Тази картина е едно, но изборният резултат - съвсем друго...\" И се почна... \r\n\r\n Към 3 часа сутринта Емил Кошлуков дойде от Пазарджик заедно с Йоско Сърчаджиев и Вержиния Велчева. Доведоха и един „свидетел“ - това е момчето с потника BOSS. \r\nЙоско беше много разстроен, за Емо не съм съвсем сигурен, той си е майстор на политическия театър. \r\nНосеха един разкъсан и захвърлен плик със сини бюлетини. \r\n\r\n Както си вървеше предаването, Желев се намеси и поиска да ги включа. Тогава Сърчаджиев разказа за нарушенията в Пазарджик. Пирински и по-остро Кюранов опонираха. \r\nЙоско не издържа и се разплака с думите \"Как не ви е срам!\" Желев бе също на път да се разплаче. Няма да забравя изкривеното му до неузнаваемост лице, когато просъска към Пирински: \"Престъпници!\" \r\nНе знам как съм прескочил масата, за да ги спра. \r\n\r\n Пред НДК имаше хиляди хора. А вътре наистина щяха да стигнат до крайности. Това беше очевидно. И какво щеше да промени това? \r\nИ когато в блъсканицата режисьорът Здравко Найденов ме попита - \"Да прекъсваме ли?\", отговорих - да. \r\nМисля, че това е най-голямата лична услуга, която съм правил на СДС. \r\n\r\n Прекъснах предаването, защото Желев тръгна към Пирински, наоколо беше пълно с провокатори и сигурно щеше да се стигне до ръкопашни схватки. \r\nСамо в този момент американците от Националния демократически институт се притесниха истински. \r\nТе ни консултираха при създаването на нашето Сдружение за честни избори – и много пъти ни бяха казвали, че с румънски варианти пътят до демокрацията само се удължава. \r\n\r\n Това предаване наистина беше първо и последно от този вид. \r\nСега прекъсват предавания, понеже не могат да се разберат, кой е по-най… \r\nА тогава имахме усещането, че самата История ни наблюдава… \r\n\r\n На 22 юни Държавният департамент на САЩ с официална декларация поздрави Сдружението за честни избори. Не си спомням друг подобен случай у нас. \r\nПребоядисаните новодемократи се спукаха от яд. \r\n\r\n 8 години по-късно получихме и наградата за демокрация \"Маршал\", подписана от Бил Клинтън,Тони Блеър и Жак Сантер. \r\nБНТ - тогавашната - също има принос за това признание. \r\n\r\n Но имаше и друго прекъсване с далеч по-голямо значение и отзвук. \r\nОще през юни 1989 година /26 юни/ прекъснаха малко преди финала „Всяка неделя“ и така я спряха окончателно. \r\n\r\n Единственото предаване, което беше спряно в тоталитарна България беше „Всяка неделя“. Друг такъв случай няма. \r\n\r\n Позволявам си веднъж на 10 години да припомня това на късните герои, а и на тарикатите, които все се опитват да пробутат лъжата, че БНТ съществува едва от 1990 година… \r\n\r\n А там днес не могат да се справят и с най-обикновените дреболии – но си живеят безметежния животец. \r\nАми, направете нещо най-накрая да ви запомнят. \r\nОбаче си седят кротичко и се вайкат. \r\nДържат се като хамстери и са предоволни. \r\n\r\n Задоволяват се да бъдат налчето на ботуша на поредния Падишах… \r\n\r\n \r\n\r\n   \r\n \n\t\t\t\t\t\t", "date": "2019.10.15", "title": "Кеворк Кеворкян: НАЛЧЕ НА БОТУШ"}
