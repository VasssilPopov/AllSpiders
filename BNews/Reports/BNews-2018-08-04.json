{"url": "http://www.bnews.bg/article/246392-zelenite_iskat_glavata_na_neno_dimov_zaradi_kontsesii_na_hristo_kovachki_barekov_sezira_evrokomisiyata", "text": "\n Предоставянето на концесии на бизнесмена Христо Ковачки е опасно, обяви партия ”Зелените”. В съобщение до медиите те разказват как Ковачки заобикаля екологичното и трудовото законодателство. Заради мълчанието на министъра на околната среда и водите Нено Димов пък партията за пореден път настоява за оставката му. \r\n\r\n \r\n\r\n \r\n\r\n \"Зелените\" обясняват, че са силно обезпокоени от решението на правителството тихомълком да разреши на свързани с Ковачки компании да вземат на концесия нови находища на лигнитни въглища - в община Сливница, и медна руда до Ямбол, в съдружие с Атанас Тилев, който през 90-те години стана известен като собственик на фалиралата \"Банка за земеделски кредит\". \r\n\r\n Само преди две седмици пък друга фирма, свързвана с Ковачки – \"Въгледобив Бобов дол\" беше извадена от процедура по несъстоятелност, въпреки огромни необслужвани задължения, коментират от \"Зелените\". \r\n\r\n \"Възходът на бизнеса на Ковачки започва веднага след убийството на неговия съгражданин Косьо Самоковеца през 2003 година. Бизнесменът се насочи към най-мръсните отрасли – политиката и минното дело. Негова собственост са фабриката за брикети \"Брикел\", известна в Гълъбово като \"раковото отделение\", мините и ТЕЦ-а в Бобов дол, мини \"Черно море\" (в несъстоятелност), редица Топлофикации, като почти всичките му компании официално трупат огромни загуби, а задълженията им приближават 1 милиард лева\", се казва още в съобщението на партията. \r\n\r\n Там се допълва, че няколко поредни правителства, основно ръководени от премиера Бойко Борисов, си затварят очите и не закриват ТЕЦ-овете \"Брикел\" и \"Бобов дол\", които отдавна надхвърлят всякакви норми за изхвърлени отрови в атмосферата. В момента България е единствената страна, срещу която има действия на Европейската комисия заради нивата на замърсяване със серен диоксид. Основен замърсител е именно \"Брикел\", посочват от партията. \r\n\r\n \"Решението на Министерски съвет означава, че ГЕРБ и Патриотите му предоставят карт бланш да извършва геноцид над хиляди българи в Ямболско и Сливнишко през следващите 30 години. Разходите за влошеното здраве и унищожена природа от дейността на фирмите на бизнесмена ще надхвърлят многократно ползите, като се има предвид, че дългогодишна практика при неговите компании е да забавят заплати и да не внасят осигуровки на служителите си\", посочват от \"Зелените\". \r\n\r\n Партията отбелязва, че недоумение буди поведението на министъра на околната среда Нено Димов, обявил чистият въздух за приоритет в програмата си, а \"в същото време мълчи позорно за разрешението за добив на лигнитни въглища - най-замърсяващата въздуха суровина за производство на енергия въобще. И то в полза на бизнесмен, който има доказан опит в неспазването на всякакви стандарти\", се казва в съобщението на партията. \r\n\r\n Поради това \"Зелените\" за пореден път настояват за оставката на Димов. \"Той е неспособен да запази интересите на природата и гражданите в нито една сфера. А в случая с новите концесии става въпрос за символ на всичко, което не трябва да се допуска в индустрията. Защото от това страда нейния имидж, включително и на добросъвестните инвеститори\", аргументира се партията. \r\n \n\t\t\t\t\t\t", "date": "2018.08.04", "title": "\"Зелените\" искат главата на Нено Димов заради концесии на Христо Ковачки, Бареков сезира Еврокомисията"}
{"url": "http://www.bnews.bg/article/246391-sonya_vasi_spiram_s_mazhete", "text": "\n Моделката, дизайнер и певица Соня Васи се раздели и с последния си мъж – треньорът по тенис на дъщеря й Тодор Бандев, написа HotArena. \r\n\r\n В момента сексбомбата е съсредоточила вниманието си изцяло върху дъщеря си Бриана, която е успешна тенисистката. „Искам да я превърна в новата Мария Шарапова. Има талант за това“, категорична е Васи. За целта красавицата инвестира всичките си средства, за да изстреля момичето на всички възможни турнири. Васи е бивша състезателка по гимнастика, а бащата на дъщеря й е известният американски бейзболист Брейди Андерсън. Двамата са разделени от години. Покрай детето варненката се запознала и с последната си любов – Тодор Бандев. \r\n\r\n „За съжаление той е поредното ми разочарование. Не знам как стоят нещата в бъдеще, но засега съм си обещала, че спирам да се занимавам със всякакви мъже“, казва Васи. Тя допълва: Дори и да се появи някой на хоризонта, няма да се хваля с това, защото само привличам завистта. Цял живот си патя от това.  \r\n \n\t\t\t\t\t\t", "date": "2018.08.04", "title": "Соня Васи: Спирам с мъжете\r\n"}
{"url": "http://www.bnews.bg/article/246389-dete_chudo_12_godishen_e_student_po_biomeditsinska_fizika_v_meksiko", "text": "\n На 12 години, с любимата плюшена играчка в ръка, Карлос Антонио Сантамария в понеделник ще постъпи в Националния автономен университет на Мексико, за да изучава биомедицинска физика. Така, той става най-младия студент в този престижен университет. „Моята главна цел е да представя основния елемент, за да могат медиците и биолозите да разрешават нашите биологични проблеми “, пояснява Карлос пред гора от микрофони и камери по време на пресконференция в университета. \r\n\r\n Ако успея да произведа една клетка, която се поддържа самостоятелно, орган по орган, ще можем да лекуваме всички болести, обяснява той с една голяма усмивка, разкриваща, че наскоро е загубил няколко от млечните си зъби. Този студент с „изключително висок когнитивен капацитет“, според университета, не харесва да бъде определян за „гений“. Той казва, че постъпва в университета само с една „жажда за знания“. Но, неспокойна, майка му е загрижена единствено той да изяжда своята закуска. „Аз ще ходя на лекции с моята плюшена играчка, една пума, талисман на футболния отбор към университета“, пояснява Карлос. Той подкрепя отбора, въпреки че футболът не е страстта му. Той предпочита видео игрите и да конструира. Обича също научно-популярни четива и класическа литература. „Един ден ще прочета „Дон Кихот“ и „Сто години самота“, казва той. Карлос ще се присъедини към около 30 студента, избрани за този курс, измежду 700 души. Но за да стигне дотук, пътят му не е лек \r\nАко компанията на възрастните е приятна за него, връзката с другите деца \"е малко по-трудна\", признава малкото момче. Той преживява \"враждебна атмосфера\" в училищата, където учи, преди да завърши накрая Националния институт за обучение на възрастни. \"Той трябваше да премине изпити за възрастни, което също не е нормално“, се оплаква баща му Фабиан. Той е преминал през административните трудности, за да получи синът му правото да премине бакалавърската степен. Карлос би искал университета да \"приветства група деца като него, да даде възможност всички деца, които искат да се запишат, да положат тест\". \r\nМладото чудо вярва, че Мексико се намира „в буря“, главно поради „липсата на образование“. Той поиска от избрания президент Андрес Мануел Лопез Опрайдор \"да не допусне грешките на своите предшественици\", а от депутатите поиска \"да мислят повече за малцинствата“ \r\n  \r\n \n\t\t\t\t\t\t", "date": "2018.08.04", "title": "ДЕТЕ-ЧУДО! 12 годишен е студент по биомедицинска физика в Мексико\r\n\r\n"}
{"url": "http://www.bnews.bg/article/246390-vnimanie_ima_povishena_opasnost_ot_pozhari_u_nas", "text": "\n С повишаване на температурите се покачва и опасността от пожари у нас. В Югозападна България, където миналата година огънят унищожи хиляди декари гори, имат готовност да реагират при сигнал. \r\n\r\n В Мечкул, Стара Кресна, Ощава и Влахи помнят опустошителния пожар от миналото лято. Два големи пожара унищожиха над 14 000 декара гора.  \r\n\r\n Година по-късно част от терена е почистен и залесен. Надеждите са до 2020 г., с помощта на проект за залесяване на нови гори, млади дръвчета да заменят изгорелите, но ще минат години преди гората да изглежда постарому. \r\n\r\n Девет камери следят района. Пожарната прави учения за бързо реагиране при горски пожари. \r\n\r\n „Най-важното нещо за нас, пожарната, е осигуряването на вода в зоната на пожара. Това е най- тежката задача, която може да се реализира при един горски пожар. Преодоляването на денивелацията е от особена важност”, каза Красимир Шотеров от Главна дирекция „Пожарна безопасност и защита на населението”, предаде БТВ. \r\n\r\n Доказано е, че повечето горски пожари са следствие от човешка небрежност. \r\n\r\n   \r\n \n\t\t\t\t\t\t", "date": "2018.08.04", "title": "ВНИМАНИЕ! Има повишена опасност от пожари у нас!"}
{"url": "http://www.bnews.bg/article/246388-pirin_se_razlyulya_za_nyama_i_polovin_chas_sa_registrirani_dva_trusa", "text": "\n Два слаби труса са регистрирани в Национален парк „Пирин“. Това сочи справка на сайта на Националния институт по геофизика, геодезия и география към БАН. \r\n\r\n Едното земетресение е с магнитуд 2.3 по скалата на Рихтер и е станало в 12.27 ч. \r\n\r\n А другото е с магнитуд 2.1 и е регистрирано в 13.02 ч. \r\n\r\n И двете са на дълбочина около 16 км. \r\n\r\n   \r\n \n\t\t\t\t\t\t", "date": "2018.08.04", "title": "ПИРИН СЕ РАЗЛЮЛЯ! За няма и половин час са регистрирани два труса"}
{"url": "http://www.bnews.bg/article/246394-pokartitelno_pedofil_kam_dechitsa_svalete_si_gashtichkite_za_da_vi", "text": "\n „Елате с мен до кладенеца, за да ви покажа пишк… си. Свалете си гащите, за да ви лапам пишк…”. Тези подкани и действия извършил педофил от кърджалийско село спрямо две малолетни момчета, съобщава 24rodopi.com. \r\n\r\n Мъжът на няколко пъти мастурбирал пред децата по време на лятната им ваканция през 2012 година. Дори държал едното за ръка, за да не бяга, докато той държал половия си орган. Месеци наред дечицата пък криели за срещите си с техния съселянин, докато накрая двамата братовчеди споделили със семействата си, а педофилът се озова в съда. 6 години по-късно пък С.Н. бе осъден. \r\n\r\n Мъжът бе признат за виновен за извършени действия, с които да възбуди и удовлетвори полово желание без съвкупление с две момчета под 14-годишна възраст. На няколко пъти той склонил малолетните момчета да наблюдават „похотливо показване на полов орган и мастурбация”. Всички действия били извършени в землището на кърджалийско село.   \r\n\r\n Безработният мъж получи наказание „лишаване от свобода” по всяко от четирите обвинения. За възбуждане и удовлетворяване на полово желание спрямо всяко от двете деца, С.Н. бе наказан с по 3 години затвор. \r\n\r\n За склоняване към „наблюдаване на полов орган и мастурбация” магистратите дадоха по година „лишаване от свобода”. С.Н. получи едно общо наказание от 3 години затвор. То обаче бе отложено с 5-годишен изпитателен срок. Педофилът ще трябва да плати обезщетение в размер на 2000 лева на едно от децата. \r\n  \r\n \n\t\t\t\t\t\t", "date": "2018.08.04", "title": "ПОКЪРТИТЕЛНО! Педофил към дечица: Свалете си гащичките, за да ви..."}
{"url": "http://www.bnews.bg/article/246396-gartsiya_e_otnovo_pod_voda_silen_dazhd_predizvika_vnezapni_navodneniya", "text": "\n Силен дъжд предизвика внезапни наводнения в централна Гърция. Излелият се късно в петък дъжд, причини сериозни проблеми в районите Ламия и Карпенси, заливане на земеделски земи и потопени пътища, съобщава \"Катимерини\". \r\n\r\n Местната противопожарна служба е в готовност и спасители са се намесили, когато една двойка е хваната от приливна вълна край с. Лигария, след като река е излиза от коритото си. Двамата са спасени, преди водата да залее колата им. \r\n\r\n Жителите на Лигария описват времето като безпрецедентно за този месец на годината. \r\n \n\t\t\t\t\t\t", "date": "2018.08.04", "title": "ГЪРЦИЯ Е ОТНОВО ПОД ВОДА! Силен дъжд предизвика внезапни наводнения"}
{"url": "http://www.bnews.bg/article/246387-skandalno_mistar_bg_predlaga_gadzheto_si_sreshtu_zaplashtane", "text": "\n Партньорът от домашното секс филмче на плеймейтката Анджелина – Йордан Йорданов е ял шамари и ритници на Слънчев Бряг, след като предложил приятелката си срещу заплащане, пише LifeOnline.bg. \r\n\r\n Според информацията бившият футболист отнесъл не малко удари, след които позорно избягал. Причина за свадата между Йордан и мъжката компания била плеймейтката Анджелина. \r\n\r\n Данчо разпращал смс-и, с които предлагал приятелката си Анджелина срещу заплащане. Източникът твърди, че Ангелина Атанасова си нямала и най-бегла представа, че половинката й се изживява като нейн сводник. \r\n\r\n След тази случка от миналата седмица, скандалната плеймейтка е скъсала всякакви отношения с бития си любовник и се отдала на забавления в морския курорт. \r\n\r\n Данчо и Анджелина  добиха национална популярност след като показаха на света как правят секс. За целта те не използваха сайтовете за възрастни, а социалната платформа Инстаграм.  В рамките на 30-тина секунди жадните за слава младежи показват почти всичко, което умеят. \r\n\r\n След около два часа те изтриха видео материалите и нелепо се оправдаха, че профилите им били „хакнати“, а зложелатели качили резилните кадри. Заснетото обаче не остана самотно в мрежата, след няколко дни в сайт с филми за възрастни се появи Нецензурните клипове все още се въртят в интернет и трупат стотици хиляди гледания \r\n \n\t\t\t\t\t\t", "date": "2018.08.04", "title": "СКАНДАЛНО! Мистър БГ предлага гаджето си срещу заплащане"}
{"url": "http://www.bnews.bg/article/246381-ekskluzivni_kadri_grigor_dimitrov_i_novak_dzhokovich_trenirat_zaedno", "text": "\n Тенесист номер 1 на България Григор Димитров и Новак Джокович направиха заедно тренировка в Монако. \r\n\r\n Ексклузивни кадри показват как двамата се забавляват на корта и очевидно не са чак толкова големи съперници, колкото изглежда. \r\n\r\n “Веднага след тренировката Гришо отпраши с мотора си и отиде на фитнес. Беше стриктен с правилата и сложи каска”, споделя наш източник. \r\n\r\n Само преди седмица пък Гришо и приятелката му Никол Шерцингер бяха изловени от папараци на яхта в Сен Тропе. \r\n\r\n \r\n\r\n   \r\n \n\t\t\t\t\t\t", "date": "2018.08.04", "title": "ЕКСКЛУЗИВНИ КАДРИ!  Григор Димитров и Новак Джокович тренират заедно "}
{"url": "http://www.bnews.bg/article/246367-ofitsialno_erdogan_razkri_plana_za_deystvie_prez_parvite_100_dni_noviya_kabinet", "text": "\n В петък президентът на Турция Реджеп Таийп Ердоган разкри плана за действие през първите 100 дни на новия президентски кабинет в столицата Анкара, пише електронното издание на вестник Yeni Safak, цитирано от \"Фокус\".  \r\n\r\n „Днес ние споделяме първия 100-дневен план за действие с вас“, заяви държавният глава на мероприятие по случая в президентския комплекс. Турският президент анонсира, че планира да обяви средносрочна програма на правителството към края на август, пише изданието. \r\n\r\n „Започнахме да работим по стратегически план за 2010-2023 година и целим да го завършим до края на ноември“, посочи той. По думите на Ердоган, през първите 100 дни ще бъдат завършени повече от 1000 проекта, но най-важните от тях в плана са 400. 48 от тези 400 са свързани с военната индустрия. Сред другите по-значителни проекти, които трябва да бъдат завършени до 2023 година, е проектът за Истанбулски канал, който да свързва Черно с Мраморно море, съобщи турският президент. Що се касае до външната политика, Ердоган очаква през първите 100 дни да бъдат възстановени консулствата на Турция в иракските градове Мосул и Басра. \r\nПо отношение на връзките между Турция и САЩ, държавният глава заяви: „Очакваме общите ни работи със САЩ в Манбидж да продължат незасегнати, въпреки другите проблеми между нас“. \"Ние сме изправени пред икономическа война. Не се притеснявайте, ние ще я спечелим\", заяви президентът. Ердоган обясни, че близо 40 милиарда турски лири от публичен източник ще бъдат управлявани под една сметка, а Турция планира да получи допълнителен годишен доход от 3 до 4 милиарда турски лири. Той призова гражданите да обменят чуждестранните валути и златото в турски лири. \r\nЕрдоган посочи, че поради \"едностранчивите\" доклади на институциите за кредитен рейтинг, Турция се ориентира към Китай при външното кредитиране. \"В това отношение за пръв път издаваме облигации, деноминирани в китайски юан\", добави той. Президентът също така заяви, че китайските, мексиканските, руските и индийските пазари ще станат приоритет за турския износ в новата ера. По отношение на енергията, държавният глава заяви, че плановете на Турция за развитие на вътрешен енергиен сектор ще включват закупуването на втори сондажен кораб, който да извърши офшорно проучване на въглеводороди във водите около страната. Той добави, че изграждането на първата ядрена централа в Турция, атомната електроцентрала \"Аккую\", върви по график и че втората ще бъде построена в черноморската провинция Синоп, а ще има и трета централа в Северозападна Тракия. \r\n  \r\n \n\t\t\t\t\t\t", "date": "2018.08.04", "title": "ОФИЦИАЛНО! Ердоган разкри плана за действие през първите 100 дни новия кабинет"}
{"url": "http://www.bnews.bg/article/246383-telefonnite_teroristi_vse_po_brutalni_vizhte_kakvo_prezhivya_edno_12_godishno_momichentse_ot_blagoevgrad", "text": "\n Телефонните терористи стават все по-брутални и безжалостни. 12-годишно момиченце от Благоевград преживя най-жестокия си кошмар. Около 13:00 часа в четвъртък неизвестен звъннал на мобилния й телефон и заявил, че майка й умира, ранена в катастрофа. За да й помогне, трябвало спешно да предаде 1000 лева на посочено място в Благоевград. Детето изпаднало в шок, с рев отишло при баба си, събрали 1000 лева и ги предали на мъж, дошъл да вземе парите. Полицията обаче реагира бързо и мъжът е заловен в София. Той бе доведен в полицията в Благоевград, предаде „Струма“. От Областна дирекция на МВР в Благоевград предупреждават хората да внимават. Телефонните измамници се активизираха в сезона на отпуските, младите са на почивка, а възрастните хора, лесно се подават на манипулации. Само преди три дни за броени часове бяха регистрирани пет опита за телефонни измами. \r\n  \r\n \n\t\t\t\t\t\t", "date": "2018.08.04", "title": "ТЕЛЕФОННИТЕ ТЕРОРИСТИ ВСЕ ПО-БРУТАЛНИ! Вижте какво преживя едно 12-годишно момиченце от Благоевград"}
{"url": "http://www.bnews.bg/article/246366-ne_e_za_vyarvane_vizhte_kakvo_napravi_ubietsat_na_kardiologa_na_dzhordzh_bush", "text": "\n Мъжът, когото полицията издирваше за убийството на кардиолога на бившия президент на САЩ Джордж Буш старши - Марк Хауснект, е сложил край на живота си, предаде АП. \r\n\r\n Тялото на 62-годишния Джоузеф Джеймс Папас бе намерено днес в град Хюстън, щата Тексас. Според местната полиция става дума за самоубийство. Мъжът е син на жена, която медикът не е могъл да излекува, припомни медията. \r\n\r\n 65-годишният Хаускнект бе убит на 20 юли с два изстрела, докато караше колело. Медикът лекуваше президента на САЩ от 1989 до 1993 г. през 2000 г. \r\n \n\t\t\t\t\t\t", "date": "2018.08.04", "title": "НЕ Е ЗА ВЯРВАНЕ! Вижте какво направи убиецът на кардиолога на Джордж Буш "}
{"url": "http://www.bnews.bg/article/246386-the_independent_sravni_balgarski_grad_s_rim_posavetva_chitatelite_si_da_go_posetyat_vizhte_koy_e_toy", "text": "\n \"The Independent\" - едно от най-престижните печатни и онлайн английски издания, посвети статия на Пловдив. Тя е поместена в рубриката \"48 часа в...\".  \r\n\r\n Като Европейска столица на културата през 2019 година няма по-добро време да посетите втория по големина град в България. Така започва статията за Пловдив. Посветена на уикенд туризма в града под тепетата, тя е написана така, че да разкаже за всички местни красоти и забележителности, пише \"Марица\".  \r\n\r\n Медията съветва читателите си да посетят бъдещата Европейска столица на културата сега, когато цените още са ниски, а големите групи от туристи не са дошли. Особено внимание е отделено на Стария град. \r\n\r\n Авторът сравнява Пловдив с Рим, разказвайки за уникалните тепета, около които е построен градът. Посочени са и някои от близките дестинации, които биха впечатлили чужденците, като Бачковския манастир и Асеновата крепост. Споменати са хотели, ресторанти и барове и магазини. \r\n\r\n Дадени са и съвети, свързани с валутата, и колко бакшиш да се оставя в заведенията. И никой да не забравя шопската салата към ракията, без които преживяването в най-стария жив град в Европа няма да е пълно, подчертава авторът. \r\n  \r\n \n\t\t\t\t\t\t", "date": "2018.08.04", "title": "THE INDEPENDENT СРАВНИ БЪЛГАРСКИ ГРАД С РИМ! Посъветва читателите си да го посетят! Вижте кой е той!\r\n"}
{"url": "http://www.bnews.bg/article/246376-izvanredno_zaptieta_arestuvaha_mityo_ochite_kray_bosfora_vizhte_podrobnosti", "text": "\n Димитър Желязков – Митьо Очите е бил задържан от турските власти снощи в Истанбул. Това потвърди говорителят на главния прокурор Румяна Арнаудова.  „Димитър Желязвако е задържан снощи, около 3 часа в хотелската си стая в Истанбул“, допълни говорителката на Сотир Цацаров. \r\n\r\n „Той е задържан в изпълнение на Червената бюлетина на „Интерпол“ - обявяването му от прокуратурата за общодържавно издирване“, уточни тя, цитирана от Фокус. \r\n\r\n „Турските власти са уведомили Министерството на вътрешните работи на България и оттук насетне следва процедура по екстрадиция на лицето“, допълни Арнаудова.  В същото време продължава издирването общинския съветник от Несебър - Пейко Янков.  \r\n  \r\n \n\t\t\t\t\t\t", "date": "2018.08.04", "title": "ИЗВЪНРЕДНО! Заптиета арестуваха Митьо Очите край Босфора! (ВИЖТЕ ПОДРОБНОСТИ)"}
{"url": "http://www.bnews.bg/article/246379-sandanski_potana_v_skrab_pochina_deteto_premazano_ot_besen_shofyor_na_patya", "text": "\n 6-годишният Марти, прегазен от автомобил в Сандански, издъхна тази нощ. Черната новина обиколи мълниеносно курортния град.  \"Пирогов\" с кошмарни новини за 6-годишния Марти, премазан на тротоар в Сандански от нервен шофьор.  \r\n\r\n Той преживя седмица в кома, но травмите му се оказаха несъвместими с живота.  Детето бе блъснато от възрастен шофьор пред очите на майка си и баба си на 25 юли. Тежкият инцидент стана малко преди 9.00 часа. \r\n\r\n На улицата, на която стана произшествие имаше знаци, че е забранено преминаването, заради ремонти на ВиК. 72-годишният обаче не се съобразил с това и минал по улицата с висока скорост, помитайки детето на тротоара. \r\n\r\n Някои твърдят, че колата му била проблемна и се движел по наклона без спирачки.  \r\n\r\n Мартин бе закаран в болницата в Сандански, където бе опериран, в изключително тежко състояние бе настанен в болница в София, където снощи е издъхнал. Шофьорът бе освободен под парична гаранция. \r\n  \r\n \n\t\t\t\t\t\t", "date": "2018.08.04", "title": "САНДАНСКИ ПОТЪНА В СКРЪБ! Почина детето, премазано от бесен шофьор на пътя"}
{"url": "http://www.bnews.bg/article/246382-turistite_v_turtsiya_sa_poharchili_2_5_miliarda_dolara_za_yadene_i_piene_ot_yanuari_nasam", "text": "\n Туристите, посетили Турция през първите шест месеца на 2018 г., са похарчили 2,5 милиарда долара за ядене и пиене. \r\n\r\n Данните са на статистическия институт в южната ни съседка и бяха цитирани от държавното радио TRT. \r\n\r\n Според официалната статистика, Турция е посетена от 16 милиона чуждестранни туристи в периода януари-юни 2018 година. \r\n\r\n През този период приходите от туризма възлизат на 11,5 милиарда долара, като 9,4 милиарда долара са похарчени от чуждестранните туристи, а 2,1 милиарда долара - от пристигналите от чужбина турски граждани. \r\n\r\n Най-голям дял от личните разходи – 2 милиарда и 491 милиона долара, са за ядене и пиене, 1 милиард 735 милиона долара са похарчени за международен транспорт, а 1 милиард и 413 милиона долара - за нощувки. \r\n \n\t\t\t\t\t\t", "date": "2018.08.04", "title": "Туристите в Турция са похарчили 2,5 милиарда долара за ядене и пиене от януари насам"}
{"url": "http://www.bnews.bg/article/246378-sds_padi_sofiyanski_i_uhazhva_nfsb", "text": "\n Новият председател на СДС Румен Христов дал да се разбере, че не иска партньорство със Съюза на свободните демократи, чийто създател е Стефан Софиянски, започнал да ухажва НФСБ. Не е изключено в бъдеще да има коалиция с тях. \r\n\r\n Преди дни бившият столичен кмет заяви пред медиите, че ако всички застанат заедно зад обща кауза, той би подкрепил дори вариант сегашните партии да се разпуснат и да се влеят отново в една. Структурата е второстепенният въпрос, първият е идеята, подчерта Софиянски. А той самият не е преставал да се чувства седесар. \r\n\r\n ССД формално вече има нов председател - бившия общински съветник Радослав Кацаров, макар че разпознаваемото лице на формацията остава самият Софиянски. Въпреки совалките, които са инициирали оттам след избирането на Румен Христов, от “Раковски” не върнали нито намек, че обединение е възможно. Което е изненадващо, при положение че през 1997 г. новият син лидер беше земеделски министър на служебния премиер Стефан Софиянски. \r\n\r\n В резултат на това преди дни Кацаров избързал да обяви учредяването на движение “Възход” - коалиция с “Движение демократично действие” на Стефан Иванов, някогашен лидер на младежкия СДС, с когото бе по едно и също време столичен общински съветник, и с Единна народна партия на Валентина Василева. Целта е обединение на десни партии, неправителствени организации и отделни граждани - модела, който повече от година разработва платформата на Христо Иванов и Атанас Атанасов “Демократична България”, където отидоха голяма част от реформаторите като например Мартин Димитров. \r\n\r\n   \r\n \n\t\t\t\t\t\t", "date": "2018.08.04", "title": "СДС пъди Софиянски и ухажва НФСБ"}
{"url": "http://www.bnews.bg/article/246384-zhena_ot_burgas_izrigna_da_slozhim_vinetki_na_vhoda_na_grada_stolichani_v_poveche_ni_podludiha", "text": "\n Такса на входа на София за автомобилите от провинцията поискаха през април столични бизнесмени. \r\n\r\n Идеята им бе да се въведе винетка за колите, които не са със софийска регистрация, а мотивите, че така щял да се реши проблемът с трафика в столицата, а парите да се вложат в ремонт на улиците. Когато прочетохме това бяхме много възмутени, но явно в идеята има резон и сега мислим, че  всички коли със софийска регистрация трябва да си купят винетки за морето. Колкото по-скъпи, толкова по-добре. Ако ще се делим на столица и провинция, то нека да е така!\" - пише 45-годишната счетоводителка от Бургас Катя Проданова до Бургас ИНФО. \r\n\r\n \"На мен ми омръзна през лятото да живея в лудница и безкрайни задръствания! Писна ми от нахакани семейства с лъскави коли, втора употреба, добре тунинговани и с нагли шофьори. Столичани се познават навсякъде, няма нужда да гледаш номера на колата. Натискат клаксони навсякъде, правят луди маневри, за да минат една броня напред в задръстването, карат на една боя разстояние, псуват другите пред децата си и се движат из града, сякаш им е бащиния! \r\n\r\n Можеш да ги познаеш и в хипермаркетите. Няма други, които натоварват децата си с кални сандали и маратонки в количките, без да им пука, че после някой ще сложи хляба си в тази количка. Дечицата са 5 - 8 годишни и съвсем спокойно могат да вървят на собствен ход! Няма други, които ровят по щандовете като в гардероба си, за да се сдобият с най-доброто парче шунка или сирене и да оставят след себе си пълен хаос. Няма други, чиито хлапета дърпат кутии със сладки и ги събарят на земята, а родителите им изобщо не се навеждат да вдигнат събореното. \r\n\r\n Ние нямаме навика да се провикваме през целия магазин \"Иванеееееее, луканка взе ли?\", но те имат. И понеже ходят на тумби, по две-три семейства, настъпва пълна олелия. И ние, \"аборигените\" ги чакаме да отминат, за да си купим нещо. Но нахлуват нови и нови. \r\n\r\n Столичаните се познават и по музиката. Радиото им е надуто до дупка и все едно по улиците се движат подвижни дискотеки. Като паркират пред блока, в който или са на квартира, или на главата на далечни роднини се чува шум като при циганска сватба. Маанетата се леят от радиото, а на техния фон се чуват крясъци. Компанията е вилняла някъде до полунощ и дълго и напоително се сбогува поне 15 минути, викайки с цяло гърло. Други пък продължават и в квартирата и надуват музиката, пеейки на балкона. Почиват си хората. Какво им пука, че другите спят? \r\n\r\n И на плажа ще ги познаете. Майките си чатят по телефона, бащите играят карти, рожбите тичат около хавлиите на хората, засипват ги с пясък и сладолед, хвърлят се в морето, пръскат наоколо като \"Бай Ганьо в банята\", а при други семейства ехтят викове - \"Моникааааааааа! Алекс, Ан-Мари! Дейвид, ела веднага тука, че ще ти пукна тиквата от бой\"  . Край тях може да се \"плажува\" само с тапи на ушите, или със солидна доза валериан. \r\n\r\n Ако седнеш да хапнеш в заведение край плажа, те пак са там. През три маси можеш да разбереш, че Кити не я пуснали в отпуск, че чушките на мама вървяли добре, че новата колежка била мацка без вкус и бутала на всеки, че конкуренцията взела сервиза на брадчеда и прочие и прочие. В същото време оставени на самотек деца се гонят из заведението, блъскат се в масите, разливат ти таратора, а някои безцеремонно бъркат в чинията ти с пържени картофи, налапват няколко и продължават да тичат, хвърляйки мазни салфетки по земята. \r\n\r\n Нощем пък плажът е пълен със спринцовки, презервативи и всякакви столични битници, които си карат \"яко на море\". \r\n\r\n Спокойствие няма никъде. Ни денем, ни нощем, ни на плажа, ни в магазините, ни по улиците. \r\n\r\n И ако някой каже, че туристите идват и оставят пари в общинския ни бюджет, жестоко се лъже. Хипермаркетие и МОЛ-овете си носят печалбата в чужбина. На повечето магазини централите са в София. Хотелите в голяма част на политици и софийски бизнесмени. Доста от плажовете също са взети под аренда от тях. Едни пари отиват при едни и същи хора, само че просто минават през нас. \r\n\r\n А едни туристи със самочувствие до небето ни подлудяват месеци наред. \r\n\r\n Затова съм за такса \"море\", която ще остане в общинския бюджет. И ще се използва потрошените улици и пътни знаци след нашествието на софиянци! За изпотъпканите градинки, смачканите цветя, счупените пейки и  изпокъсаните ни нерви. \r\n\r\n Най-добрият град за живеене сме и искаме да останем такъв. \r\n\r\n И молим пришълците да не се държат като селяндури! Да не куфеят и вият на наш гръб. \r\n\r\n Ако и в София са такива, жалко за България! \r\n\r\n Ако само тук се държат така, пак жалко!\" \r\n \n\t\t\t\t\t\t", "date": "2018.08.04", "title": "ЖЕНА ОТ БУРГАС ИЗРИГНА: Да сложим винетки на входа на града! Столичани в повече ни подлудиха!"}
{"url": "http://www.bnews.bg/article/246385-borisov_izvanredno_za_aresta_na_ochite_zvannal_na_turskite_kolegi_i_te_mu_kazali_che", "text": "\n Димитър Желязков – Очите е бил задържан за един час в Истанбул снощи. Лично турски министър се е включил в акцията“. Това  съобщи преди минути премиерът Бойко Борисов.   \r\n\r\n „Митьо Очите все още не е екстрадиран, сега се подготвят документите“, допълни Борисов. Премиерът направи коментара по време на посещението си в Малко Търново.  \r\n\r\n  „Министър Радев, главният прокурор Цацаров, аз каквото можах, още вчера се свързахме с турските колеги и затова ви казвам, че колкото и да не е модерно, отношенията ни с Турция, когато имаме такива прагматични отношения – доведе до резултат. Разговаряхме с техния вътрешен министър и един час след това в Истанбул вашият съгражданин го задържаха. Мисля, че се действа по тези международни заповеди за екстрадиция. (...) Не трябва да сте толкова взискателни, може да избяга някой, но както казах, може малко да забавят, но винаги ги хващат. Арестуван е и сега действат международните заповеди за екстрадиция. На мига лично министърът на Турция на вътрешните работи се задейства, заедно с техния главен прокурор, да го задържат и го задържаха в рамките на час\", каза премиерът Борисов. \r\n\r\n Българските власти ще изпратят още в понеделник в Турция необходимите документи за екстрадирането на Димитър Желязков – Митьо Очите.  Както говорителят на главния прокурор Румяна Арнаудова обяви Желязков бе арестуван снощи в 3 часа, в хотелската му стая в Истанбул. Димитър Желязков е бил задържан от турските власти в изпълнение на международното му издирване, обявено от Специализираната прокуратура и издадената Червена бюлетина за издирването.  Той не е влязъл в Турция от България, а от Гърция. Турските власти са реагирали незабавно. Той ще бъде в следствен арест или в затвор в Турция до екстрадицията му.  \r\n\r\n Информацията беше потвърдена от ръководителя на Специализираната прокуратура Даниела Начева. „Информацията, с която разполагаме в момента е, че в четвъртък Димитър Желязков е преминал границата от Гърция в Турция и благодарение на бързите действия на турските власти, е бил задържан. И в тази връзка искам да изкажа официално благодарностите си към турските власти за бързата и адекватна намеса и действията по задържането му. Процедурата по екстрадицията вече е задвижена“, поясни Начева, цитиран от БНТ.  Ръководителят на Специализираната прокуратура бе попитана и дали Желязков е очаквал ареста си и оказал ли е съпротива при случилото се, но пред Нова телевизия тя отказа да даде отговори само заяви: „Това е информацията с, която разполагаме“.  \r\n  \r\n \n\t\t\t\t\t\t", "date": "2018.08.04", "title": "БОРИСОВ ИЗВЪНРЕДНО ЗА АРЕСТА НА ОЧИТЕ! Звъннал на \"турските колеги\" и те му казали, че...."}
{"url": "http://www.bnews.bg/article/246370-borba_za_nov_zhivot_vizhte_kakvo_e_sastoyanieto_na_krasavitsata_kristin_koyato_postrada_v_tezhka_katastrofa_s_pevitsata_divna", "text": "\n \"Стъпка по стъпка... и всичко ще бъде наред отново\", написа във Facebook Кристин Илиева, която преди няколко месеца пострада в тежка катастрофа. \r\nСлед като лежа на легло и претърпя няколко операции в български и турски болници, красавицата показа с видео, че е много борбена и се чувства все по-добре ходейки, макар и с патерици. \r\nКлипчето, в което Кристин крачи смело и дори прави чупки, е прегледано над 5 хиляди пъти. То е заснето от нейна приятелка, която я окуражава и я разсмива. \r\n  \r\n\"Обичаме те, браво!\", коментира фен на Кристин под видеото. Други нейни последователи също са изразили подкрепата си. \r\n  \r\nПрипомняме, че моделът пострада тежко при катастрофа през март. Тя и Дивна пътували от Варна за София, когато певицата загубва контрол над волана. След инцидента тя се покри и изчезна от общественото пространство. Въпреки случилото се, Кристин е активна в социалните мрежи. \r\n  \r\nЛекарите се радват на напредъка ѝ, но коментират, че ще ѝ трябва още доста време, за да ходи без патерици. \r\n  \r\n \n\t\t\t\t\t\t", "date": "2018.08.04", "title": "БОРБА ЗА НОВ ЖИВОТ! Вижте какво е състоянието на красавицата Кристин, която пострада в тежка катастрофа с певицата Дивна"}
{"url": "http://www.bnews.bg/article/246374-krusharski_po_stapkite_na_paliyski_i_hristolov_fenovete_na_loko_go_gonyat_s_vsichki_sredstva", "text": "\n Тоталният разрив между привържениците на Локомотив (Пловдив) и президента на клуба Христо Крушарски вече е факт. Обединените фенове на \"смърфовете\" се обърнаха към бизнесмена с призив да напусне. В официалния си сайт те публикуваха писмо, в което приканват 61-годишния Крушарски да си отиде с мир и посочват причините за техния гняв. Ето писмото на запалянковците, публикувано без редакторска намеса: \r\n\r\n \"Обединените фенове и организации на Локомотив Пловдив се обръщаме към лицето Христо Крушарски. Г-н Крушарски, за тези няколко години, през които получихте възможността да ръководите този клуб, Вие така и не успяхте да разберете, че сте получили редкия шанс да ръководите един от стълбовете на българския футбол, дал на страната много играчи, прославили отбора, града и България. Нещо повече, Вие даже и не опитахте да разберете това. Продължихте да се държите по начин, който не отговаря на реномето на клуба, и не спирахте да уронвате неговия престиж и да го опростачавате. За вашия престой Локомотив записа едни от най-срамните страници в историята си. Опитите ни да ви посочим правилните стъпки срещнаха ината ви и отказа да се държите адекватно. \r\nПрез вашето 3-годишно управление отбора напуснаха 59 играчи, най-талантливите ни юноши, 10 треньори от школата и сменихме 4 старши треньори на първия отбор. \r\nНие, пловдивчани, не смятаме, че Вие сте достоен да бъдете част от Локомотив Пловдив. На вас са ви чужди професионализма, обноските, възпитанието и необходимите качества, за да ръководите Пловдивския любимец. \r\nФенклуб „Локомотив“ Пловдив, всички групировки, организациии и привърженици на Локомотив Пловдив ви призовават да се оттеглите от отбора! \r\nЗа нас Вие сте затворена страница и ние ще вложим всичките си усилия, с всякакви законни средства, за да не бъдете повече част от Локомотив Пловдив\". \r\n \n\t\t\t\t\t\t", "date": "2018.08.04", "title": "Крушарски по стъпките на Палийски и Христолов! Феновете на Локо го гонят с всички средства"}
{"url": "http://www.bnews.bg/article/246375-koy_razpana_chadar_nad_valeri_simeonov_za_nezakonnite_traseta_nov_skandalen_dokument", "text": "\n Мнозина днес се питат възможно ли е десетки километра незаконни трасета на фирмата \"Скат ТВ- ООД\" от незаконни да се превърнат в законни? \r\n\r\n Отговорът би следвало да е:  В България всичко е възможно! \r\n\r\n BNews публикува пореден официален документ, издаден и подписан от тогавашния началник на РДНСК-Бургас Георги Георгиев. От документа ясно се вижда, че са установени десетки километра незаконна кабелна мрежа, която е изграждана почти по цялото южно черноморие. \r\n\r\n Запознати със ситуацията по родното ни черноморие твърдят, че такова мащабно строителство няма как да бъде извършено без протекции на властта или на ъндърграунда. По това време групировката СКАТ го раздава силно опозиционно на властта, което отправя подозренията за разпънат чадър. \r\n\r\n От документа се вижда , че на територията на община Несебър е кипяло ударно незаконно стрoителство, с което е покрита най-апетитната част от общината, начело със к.к. Слъбчев бряг. \r\n\r\n Публично известен факт за местните хора е, че никой не може да извърши такова строителство, ако не е покровителстван от Очите. Няма как да се развива такава крупна незаконна дейност, която дори според експерти е била по-доходоносна и от наркотрафика. \r\n\r\n По-интересното обаче е с какви пари е изграждано всичко това и защо прокуратурата не е започнала веднага разследване за укриване на данъци и пране на пари срещу групировката СКАТ?  \r\n\r\n Очаквайте продължение. \r\n\r\n ДОКУМЕНТА МОЖЕ ДА ВИДИТЕ  \r\n  \r\n \n\t\t\t\t\t\t", "date": "2018.08.04", "title": "Кой разпъна чадър над Валери Симеонов за незаконните трасета? (НОВ СКАНДАЛЕН ДОКУМЕНТ)"}
{"url": "http://www.bnews.bg/article/246286-totsa_s_meden_mesets_do_septemvri", "text": "\n Поне до септември ще продължи „меденият месец” на Антония Петрова. Тя се омъжи за бизнесмена Ивайло Батинков на 17 юни и оттогава двамата не спират да обикалят света, сливайки едно пътешествие с друго, без да са решили кога ще се върнат в София за постоянно, писа „Уикенд“. \r\n\r\n В момента двойката е в САЩ, но това не е сватбеното пътешествие, а само малка част от него. Младоженката намекна, че с любимия ѝ смятат да правят околосветска обиколка. Най-вероятно в движение ще решават къде, кога и как ще пътуват. „Ню Йорк, Ню Йорк! Още едно красиво място на нашия световен меден месец по целия свят!”, сподели Мис България 2009 преди няколко дни, когато с Ивайло пристигнаха в САЩ. Думите „меден месец” в техния случай са условни, защото се очаква пътуванията им да продължат поне около 3 месеца (от юни до септември) с кратки прекъсвания заради работата им в България.  \r\n\r\n Преди Америка влюбените бяха в Турция. В Истанбул празнуваха първия месец от началото на брака си, наричайки това „юбилей”. Край Босфора пък пристигнаха от Гърция. Разпускаха на същото място, където направиха и сватбата си. То е любимо на младоженеца, който всяка година ходел там, за да се гмурка. Без да са го планирали предварително, престоят им в България между сватбата и гръцката ваканция бе точно толкова дълъг, колкото да се решат проблемите с пороите и наводненията в Халкидики, започнали в средата на юни. Това прави цели три дестинации от средата на юни до момента. Познатите на двойката няма да се изненадат, ако скоро Антония сподели с тях снимки и от други точки на света.  \r\n\r\n Междувременно бившият ѝ съпруг Александър Бередин не мърда от България. Щастието на младоженката потвърждава думите ѝ от интервю пред „Уикенд”, дадено малко след сватбата. Тогава тя сподели, че с Ивайло Батинков има много по-висок стандарт на живот в сравнение с този с Бередин. Руснакът се е пропил от мъка след развода с фаталната Антония. \r\n \n\t\t\t\t\t\t", "date": "2018.08.04", "title": "Тоца с меден месец до септември"}
{"url": "http://www.bnews.bg/article/246364-lyatoto_veche_e_tuk_vizhte_kakvo_vreme_ni_ochakva_prez_uikenda", "text": "\n Днес ще преобладава слънчево време, с временни увеличения на облачността, но валежи са малко вероятни. Ще духа слаб до умерен вятър от изток-североизток. Максималните температури ще са предимно между 29 и 34 градуса, в София - около 29 градуса. По Черноморието ще е предимно слънчево. Ще духа слаб до умерен североизточен вятър. Максималните температури ще са 28-30 градуса. Температурата на морската вода е 26-27 градуса. Вълнението на морето ще бъде 2-3 бала. В планините ще е предимно слънчево, с временни увеличения на облачността. На отделни места слабо ще превали. Ще духа до умерен вятър от изток-североизток. Максималната температура на височина 1200 метра ще е около 22 градуса, на 2000 метра - около 16 градуса. \r\n\r\n В неделя и в началото на следващата седмица ще е почти без валежи. Ще бъде слънчево, след обяд над планинските райони - с временни увеличения на облачността. Температурите още малко ще се повишат и в по-голямата част от страната в понеделник ще надхвърлят 30 градуса, на места в низините ще достигнат 35 градуса. \r\n  \r\n \n\t\t\t\t\t\t", "date": "2018.08.04", "title": "ЛЯТОТО ВЕЧЕ Е ТУК!? Вижте какво време ни очаква през уикенда!"}
{"url": "http://www.bnews.bg/article/246372-zam_ministarat_na_vmro_za_mokri_porachki_pri_tsacheva_koyto_tvardi_che_vseki_mazh_na_ulitsata_e_bludnik_i_pedofil_skandalizira_obshtestvoto_otnovo", "text": "\n   \r\n\r\n Припомняме, че заместникът на Цачева  нашумя покрай бягството на затворника от вътрешен строителен обект в Ловеч, след като държеше медиите да не отразяват случая като \"бягство\", а като \"отклоняване\". Toгава той дори отправи молба към журналистите - да не представят случая твърде драматично. След като те му припомниха, че все пак става въпрос за рецидивист, осъждан за блудства, Проданов скандализира като в прав текст заяви: \r\n\r\n \r\n\r\n \r\n\r\n \"За мен това си беше пиар акция (записа с конвоирането на Иванчева - бел. ред.). Що се отнася до твърденията, че това представлява някакво изтезание, мисля, че те са напълно безотговорни. Това е част от обективните мерки за сигурност и охрана, които сме принудени да предприемем. Лично аз не намирам никакви основания за промяна на този документ. Бихме могли да мислим да се промени формата на документа - да се включи друга материя или да се мисли за уеднаквяване на инструкциите на затворите, дирекция \"Охрана\" и конвойната дейност на МВР, но по същество смятам, че е разумно да остане така заради рисковете\", коментира  Проданов.  \r\n\r\n \r\n\r\n   \r\n\r\n   \r\n\r\n   \r\n\r\n \r\n  \r\n \n\t\t\t\t\t\t", "date": "2018.08.04", "title": "Зам.-министърът на ВМРО за мокри поръчки при Цачева, който твърди, че всеки мъж на улицата е блудник и педофил, скандализира обществото отново"}
{"url": "http://www.bnews.bg/article/246380-poredna_katastrofa_dnes_na_am_trakiya_ima_raneni_dvizhenieto_se_osashtestvyava_prez_avariynata_lenta", "text": "\n Верижна катастрофа между три автомобила е станала на автомагистрала „Тракия“ при км 328 в посока Бургас, полицията пропуска движението през аварийната лента. Това каза дежурният от Областно пътно управление.  Движението в района е ограничено в скоростната и активната ленти, уточнява Фокус.  Един от пътниците е отведен в болницата, но няма информация за състоянието му.  Ускорителната и активна лента са блокирани от автомобилите в посока Бургас. Полицията пропуска преминаването на автомобили през аварийната пътна лента. Получило се е струпване на автомобили.   \r\n. \r\n  \r\n \n\t\t\t\t\t\t", "date": "2018.08.04", "title": "ПОРЕДНА КАТАСТРОФА ДНЕС НА АМ \"ТРАКИЯ\"! Има ранени, движението се осъществява през аварийната лента"}
{"url": "http://www.bnews.bg/article/246368-darzhavata_pak_posegna_na_nay_bezpomoshtnite_telk_at_nevazmozhen_novi_usloviya_oryazvat_parite_na_hilyadi", "text": "\n Решения за ТЕЛК вече ще се издават по нова скала, като всяка диагноза ще дава точно определен процент. Те ще се сумират, но са заложени условия, които ще орежат парите на 1/5 от българите с увреждания. \r\nТова следва от промените в Наредбата за медицинска експертиза, обнародвани вчера в “Държавен вестник”, пише \"24 часа\". \r\nПроцентите за различните видове заболявания се заковават, за да се ограничи субективизмът на лекарите. При инфаркт на миокарда се запазват 80%. Завишени са процентите при някои злокачествени заболявания, като при карцином на щитовидната жлеза например се дават с 20% отгоре след 5-ата година. \r\nПри няколко заболявания процентите се сумират и водещо е това, което дава най-голям процент инвалидност. \r\nНовото условие обаче е човекът да има над 80% увреждане вследствие на водещото заболяване, а второто и третото да дават над 51%. \r\nТова значи орязване на сегашните помощи на поне 100 хил. души, пресметнаха от организациите на хората с увреждания. \r\nТака при стенокардия вместо от 30 до 50% вече ще се дават фиксирани 40%, когато сърцето не може да поема достатъчно количество кръв, и 50%, ако не изпомпва. При сърдечна недостатъчност вместо досегашния диапазон от 0 до 10% се фиксира на 10 на сто. \r\nНационалната експертна лекарска комисия вече ще има право да вика на повторен преглед инвалиди, в чиито телкове се е усъмнила. При разглеждане на жалби НЕЛК ще работи по документи, но при съмнения ще вика, включително за прегледи. Телковете вече ще се издават от ротационни комисии, а не от постоянни. \r\n  \r\n \n\t\t\t\t\t\t", "date": "2018.08.04", "title": "ДЪРЖАВАТА ПАК ПОСЕГНА НА НАЙ-БЕЗПОМОЩНИТЕ! ТЕЛК-ът - невъзможен, нови условия орязват парите на хиляди\r\n\r\n"}
{"url": "http://www.bnews.bg/article/246365-prostitutkite_po_rodnoto_chernomorie_zarabotvat_zdravo_tarifite_im_skochiha_na_sedmitsa_izkarvat_po", "text": "\n До 3000 евро на седмица изкарват елитните проститутки в големите курорти по морето. Техните по-скромни колежки, които пресрещат туристите по крайбрежните алеи – към 300-400 евро. Толкова са стигнали печалбите за юли, а за август се очакват и по-големи, пише „Труд”. \r\n\r\n За младите англичани и германци страната ни вече се ползва с име на секс дестинация. Тук повечето момичета са хубави, а цените са по-ниски от Испания, Италия и дори от Гърция. \r\n\r\n Над 20 000 българки упражняват най-древния женски занаят, като от половината до две трети от тях „работят” в чужбина – предимно в Западна Европа, но е голям и броят на гурбетчийките в Гърция и Кипър. Печалбите там са в пъти по-големи – могат да стигнат до 40 000 евро на месец, но имат и по-големи разходи. Това сочат от Центъра за изследване на демокрацията (ЦИД) в свое изследване за трафика на хора с цел сексуална експлоатация от юни тази година. \r\n\r\n Експертите от ЦИД разделят пазара на секс услуги на три. На най-долното ниво са проститутките, които обслужват на открито – на ТИР паркинги, гранични пунктове и мотели край магистралите, на известни сборища в големите градове, край жп гари и автогари, обходни пътища и др. Според изследването те могат да имат от 7 до 20 клиенти на ден, а тарифите им са от 7 до 15 евро в зависимост от вида на услугата. На Запад плащането е от 30 до 50 евро (виж таблицата). \r\n\r\n На второто ниво са проститутките, работещи на закрито. Сред тях са тези, които се продават в публични домове и клубове за масажи, наемат апартаменти или стаи в евтини хотели и хостели, работят в еротични клубове „с консумация”. В същата категория попадат и момичетата „на повикване” на адреси. Смята се, че те обслужват от двама да шестима клиенти на ден. Цените при тях започват от 30 до 50 евро на сеанс и стигат до 200 евро, ако бъдат наети за цяла нощ. \r\n\r\n Тарифите им са по-близки до тези на колежките им в Западна Европа. На най-високото трето ниво са елитните проститутки. Според изследването на ЦИД там попадат модни и рекламни агенции, импресарски компании и други структури от развлекателния бизнес. При тях сумите са по договоряне и понякога могат да стигнат до 500 евро нa сеанс, а на Запад – и до 3000 евро. От ЦИД сочат, че пазарът на проституцията, който допреди години бе контролиран изключително от организираната престъпност, в момента е значително по-фрагментиран и децентрализиран. Под контрола на мафията са останали предимно курортите, като и по-голямата част от трафика към чужбина. \r\n  \r\n \n\t\t\t\t\t\t", "date": "2018.08.04", "title": "ПРОСТИТУТКИТЕ ПО РОДНОТО ЧЕРНОМОРИЕ ЗАРАБОТВАТ ЗДРАВО! Тарифите им скочиха, на седмица изкарват по...."}
{"url": "http://www.bnews.bg/article/246395-prokuraturata_s_goreshti_razkritiya_za_ochite_i_grupata_mu_trupali_pachki_ot_trupove_i", "text": "\n Несебърският наркобос Димитър Желязков - Митьо Очите е сложил монопол над погребалния бизнес по цялото Южно Черноморие. Наред с парите от трупове Очите е припечелвал от рекет над търговците, които държат кафе автоматите и вендинг машините в курортите, пише \"Телеграф\". \r\n\r\n Такса спокойствие са му плащали и таксиметровите шофьори. Това стана ясно от брифинг на прокуратурата вчера, след като бяха представени подробности за мащабната спецакция от четвъртък по морето.  \r\n\r\n Бандата имала наказателна бригада, която се саморазправяла с нежелаещите да плащат рекет. Пукане на гуми, умишлени палежи и други \"случайни\" инциденти били само част от методите на силоваците. Когато те не помагали в рекетьорския арсенал се включвало зверско насилие и заплахи към семействата на мишените.  \r\n\r\n  \"Целта на групата е била да създаде регионален монопол на търговията с кафе автомати, погребални и таксиметрови услуги\", каза още зам.-шефът на ГДБОП Стефан Джолев.  \r\n  \r\n \n\t\t\t\t\t\t", "date": "2018.08.04", "title": "ПРОКУРАТУРАТА С ГОРЕЩИ РАЗКРИТИЯ ЗА ОЧИТЕ  И ГРУПАТА МУ! Трупали пачки от трупове и.... "}
{"url": "http://www.bnews.bg/article/246393-tragediya_v_rumaniya_samoleti_se_udariha_chelno_edin_v_drug_i", "text": "\n Два лекомоторни самолета се сблъскаха днес в окръг Сучава, Северна Румъния, предаде информационният сайт „Зиаре”. Инцидентът е станал по време на тренировъчен полет. \r\n\r\n Един от пилотите е загинал, съобщи Инспекторатът за извънредни ситуации в Сучава. Вторият пилот е изваден от самолета и е стабилизиран, пише Блиц. \r\n\r\n Летците участвали в тренировъчни полети преди началото на авиошоу с международно участие на летище \"Щефан Велики\" в Сучава. \r\n\r\n Представители на окръжната администрация водят разследване около обстоятелствата на инцидента, а авиошоуто бе отменено. \r\n \n\t\t\t\t\t\t", "date": "2018.08.04", "title": "ТРАГЕДИЯ В РУМЪНИЯ! Самолети се удариха челно един в друг и..."}
{"url": "http://www.bnews.bg/article/246212-top_10_na_nay_skapite_toaleti_na_keyt_midaltan_snimki", "text": "\n Кейт Мидълтън е известна със своя безупречен вкус и стил. Нейните дрехи винаги са внимателно подбрани, за да подхождат на мястото и събитието, на което присъства, предава \"Дарик\". \r\n\r\n През последната година херцогинята на Кеймбридж не е изневерила на добрия си усет за хубави дрехи, независимо дали става въпрос за спортни и ежедневни облекла или за по-скъпи дизайнерски и елегантни тоалети. Истината е, че тайната ѝ не е в скъпите дрехи и бижута, а в умението да съчетава тоалетите си, така че да използва максимално гардероба си. \r\nВсе пак ви представяме най-скъпите тоалети, които херцогинята на Кеймбридж облече през 2017 година: \r\n10. Червената рокля на Alexander McQueen, комбинирана със сандали Prada Scalloped - 3 774 долара \r\n\r\n \r\nНа градинско парти в Берлин, по случай рождения ден на кралицата, Кейт събра погледите с червена рокля Alexander McQueen, сандали Prada Scalloped и обеци Simone Rocha Red PVC. \r\n\r\n 9. Палто Dolce & Gabbana и клъч Emmy London - 4 081 долара \r\n\r\n \r\n\r\n \r\nПо време на церемония от честването на Remembrance Sunday през ноември 2017 година Кейт се появи с палто Dolce & Gabbana и клъч Emmy London. \r\n\r\n 8. Рокля на Alexander McQueen и клъч Loeffler Randal - 4 358 долара \r\n\r\n \r\nНа конно състезание през юни 2017 година от програмата на Royal Ascot Кейт се появи с рокля Alexander McQueen, клъч Loeffler Randal. \r\n\r\n Още по темата и снимки вижте  \r\n \n\t\t\t\t\t\t", "date": "2018.08.04", "title": "ТОП 10 на най-скъпите тоалети на Кейт Мидълтън (Снимки)"}
{"url": "http://www.bnews.bg/article/246225-marta_vachkova_se_zakani_shte_se_peka_gola_samo_v_italiya", "text": "\n Марта Вачкова вече няма се разкарва без дрехи по родните плажове, а само в чужбина, предимно в Италия, където посещава специализиран курорт. Актрисата от години изповядва убеждението, че лятно време на морето трябва да остава съвсем без дрехи и да се отдава на галещите лъчи на слънцето, които са особено полезни за ме обаче на женския организъм, писа „Телеграф“. \r\n\r\n В последно време Марта намирала все по-малко уединени места, издават нейни приятелки нудистки. От време на време ходи по планините и там се съблича заедно с приятелки и някои колеги. Но нещо напоследък я било страх да не срещне мечки, особено когато е гола из Родопите. Иначе по родното Черноморие тя, както и други нудистки жалели, че легендарният български гларус сваляч, който имал склонност да уважава всякакви форми на нудизъм, бил на практика изчезнал. \r\n\r\n Напоследък се хвалела, че посещава специализиран плаж за нудисти в Италия, като се предполага, че той е на остров Капри, където Марта всяка година ходи на гости на Дарина Павлова. \r\n\r\n Тази есен пак била поканена, като този път ще отиде с Владо Пенев. Откакто двамата подновиха връзката си, Марта успя да го уреди дори и в сериала „Откраднат живот“, в който тя е в централна роля а сега и той ще е шеф на болницата. \r\n \n\t\t\t\t\t\t", "date": "2018.08.04", "title": "Марта Вачкова се закани: Ще се пека гола само в Италия"}
{"url": "http://www.bnews.bg/article/246369-proizvoditeli_skochiha_na_upravlyavashtite_pitat_kade_sa_evroparite_i_otsyakoha_pisna_ni_veche_ot_shemadzhiystvo_v_zemedelieto", "text": "\n Асоциацията на производителите на оранжерийна продукция изпрати протестно писмо, с което иска спешна среща с ръководството на земеделското министерство и промяна в бюджета, определен за подпомагане на сектора. \r\nПроизводителите предупреждават, че ако исканията им не бъдат изпълнени, са готови на протестни действия, предаде БНР. \r\nСхемата за обвързано подпомагане за оранжерийни зеленчуци е обсъждана в работна група, ръководена от заместник-министър Вергиния Кръстева. \r\n\"Тя ме уверяваше в тази работна група, че промени в бюджета за оранжерийното производство няма да има\", казва Атанас Кунчев от Асоциацията. Когато виждат какво предложение България е изпратила до Европейската комисия, идва неприятната изненада, защото бюджетът бил орязан с милион и 200 хиляди. \r\nСпоред производителите някой в Министерството по традиция не си е свършил добре работата. \"Или небрежност, или умишлена манипулация\", твърдят те. \r\nАко отрязаните милион и 200 хиляди лева не бъдат изплатени под друга форма, това ще доведе до свиване на българското производство: \r\n\"80% от плодовете и зеленчуците в България, които консумират българите, са внос. Какво може да стане? Ще станат 85%. Идеално. Парите, които дава Европа, не са в българско производство, а някъде другаде. Писна ни вече от схемаджийство в земеделието\", казва изпълнителният директор на Асоциацията на оранжерийните производители Атанас Кунчев. \r\n  \r\n \n\t\t\t\t\t\t", "date": "2018.08.04", "title": "ПРОИЗВОДИТЕЛИ СКОЧИХА НА УПРАВЛЯВАЩИТЕ! Питат къде са европарите и отсякоха: Писна ни вече от схемаджийство в земеделието!"}
{"url": "http://www.bnews.bg/article/246371-zverska_katastrofa_obrazuva_se_tapa_na_am_trakiya_stotitsi_koli_popadnaha_v_zadrastvane", "text": "\n Катастрофа затруднява движението по АМ \"Тракия\" към Бургас. Заради инцидента трафикът в участъка Карнобат-Бургас се извършва в едната лента.  \r\n\r\n Очаква се интензвивно движение през почивните дни към морето. От полицията призовават водачите да проявят повече търпение и да не предприемат рискови маневри.  \r\n  \r\n \n\t\t\t\t\t\t", "date": "2018.08.04", "title": "ЗВЕРСКА КАТАСТРОФА! Образува се тапа на АМ \"Тракия\", стотици коли попаднаха в задръстване"}
