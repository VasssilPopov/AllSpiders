{"url": "http://www.bnews.bg/article/235443-udalzhavat_gripnata_vakantsiya_v_pernik", "text": "С още два дни се удължава грипната ваканция за учениците в област Перник. След трите неучебни дни от началото на седмицата, за такива днес Регионалното управление по образованието обяви и 18 и 19 януари - четвъртък и петък. В област Перник бе обявена грипна епидемия миналия петък - 12 януари. Неучебните дни продължават с цел ограничаване на епидемичния процес и превенция на усложненията от страна на долните дихателни пътища (бронхити и пневмонии). Грипната епидемия е заради достигане на епидемични стойности на заболяемост от грип и остри респираторни заболявания през втората седмица на месец януари 2018 г., наличието на серологични данни за циркулация на грипни вируси тип А и тип Б и на основание на чл.63, ал.2 от Закон за здравето.", "date": "2018.01.17", "title": "Удължават грипната ваканция в Перник"}
{"url": "http://www.bnews.bg/article/235441-deloto_za_atentata_v_sarafovo_startira_svideteli_razkazaha_za_uzhasyavashti", "text": "След серия неуспешни опити делото за атентата на летище „Сарафово“ започна по същество в Специализирания наказателен съд. За пръв път в съдебната зала прозвучаха свидетелски разкази за взрива, който избухна през юли 2012 г., съобщи БТВ. Бяха разпитани няколко очевидци, които са били на терминала в момента на терористичната атака – таксиметрови шофьори, случайни пътници, хора, раздавали флаери на туристите. Всички те очертаха картина на истински ужас. В началото повечето не са разбрали какво се случва. Чул се е тътен, огромен взрив и автобусът пламнал като факла. Подсъдими по делото са двамата помагачи на атентатора – Мелиад Фарах и Хасан ел Хадж Хасан. Те продължават да са в неизвестност и се издирват с червена бюлетина на Интерпол, затова процесът срещу тях се води задочно. \"Процесът никак няма да е лек, виждате за какви човешки трагедии става въпрос“, коментира прокурорът по делото Красимир Тренчев.", "date": "2018.01.17", "title": "Делото за атентата в „Сарафово“ стартира! Свидетели разказаха за ужасяващи… "}
{"url": "http://www.bnews.bg/article/235440-doktorite_v_shok_ot_prestrukturiraneto_na_obshtinskite_bolnitsi", "text": "Преструктурирането на общинските болници ще доведе до унищожаването им. Това казаха от Сдружението на общинските лечебни заведения след среща със здравния министър Кирил Ананиев. Срещата се проведе два дни след масовия протест на общинските болници. В понеделник те поискаха актуализиране на клиничните пътеки и отпускане на целева субсидия от 30 млн. лева, с която да укрепят лечебните заведения. Следващата седмица ще има втора среща, на която да се обсъдят и по-конкретни мерки за справяне с кризата в общинските болници.", "date": "2018.01.17", "title": "Докторите в ШОК от преструктурирането на Общинските болници"}
{"url": "http://www.bnews.bg/article/235428-katrin_svali_godezhniya_si_prasten", "text": "И кралските особи не са застраховани от неудобствата, съпътстващи всяка бременност. Отеклите пръсти са една от тях и тя не е подминала Катрин. Херцогинята на Кембридж бе забелязана, че е свалила годежния пръстен, който преди това е принадлежал на принцеса Даяна. \r\nСпоред британски медии най-очевидната причина за това е отекли пръсти в следствие на напредналата бременност. \r\nДнес тя се появи на поредния си обществен ангажимент, като този път облече червено палто на марката Boden, която е много популярна сред майките от средната класа. \r\nПод палтото тя носеше прасковена специално ушита прасковена рокля, с която сме я виждали и по време на бременността ѝ с принц Джордж. Тя бе избрала и кадифени обувки на висок ток в черно, съчетани с клъч в същия цвят. \r\nКейт поговори с малките пациенти и техните родители на Great Ormond Street Hospital, за да е в течение с грижите, които се полагат за тях.", "date": "2018.01.17", "title": "Катрин свали годежния си пръстен"}
{"url": "http://www.bnews.bg/article/235437-obedineni_patrioti_ili_obedineni_idioti", "text": "Политическото лицемерие и жаждата за власт трудно могат да бъдат измерени при мекеретата патриотари. След като вдигнаха врява до небето за Истанбулската конвенция, обикаляйки всички медии, днес същите заявиха, че вече са склонни да приема ратифицирането на същата! Притеснявало ги само понятието \"социален пол\"? \r\nТова, че България може да бъде напълнена с бежанци именно по силата на въпросната конвенция вече не ги притеснява? И защо да ги притеснява, като военните имоти в Странджа планина са подготвени да приемат тези пълчища! Нещо повече, самите патриотари вече се хвалели, че приближени до тях фирми ще извършат ремонтните дейности на изоставените военни поделения. Въобще бежанците се оказват много печеливша дейност за патриотарите! То не беше ограда за 200 милиона лева, то не бяха канали за трафик на бежанци, а сега и строеж на бежански лагери и всичко това в името на майка България! Да се чуди човек - Обединени патриоти или обединени идиоти?", "date": "2018.01.17", "title": "Обединени патриоти или обединени идиоти?"}
{"url": "http://www.bnews.bg/article/235432-mrasen_vazduh_ostavyash_si_kolata_po_sredata_na_bul_balgariya_i_hayde_na_tramvaycheto", "text": "Колите да могат да паркират на булеварди - входни артерии на София, по които минава градски транспорт, в дните с мръсен въздух. Така водачите ще могат да оставят автомобилите си на временните буферни паркинги и да продължат с автобус, трамваи, тролеи или метро. Това предложение на зам.-кмета по транспорт на Столична община Евгени Крусев одобри транспортната комисия към СОС. Като пример Крусев посочи трилентовия в посока бул. \"България\" и възможността колите бъдат оставени в дясната лента, преди водачи и пътници в нея да се възползват от трамвай № 7.  Комисията обаче не прие предложението в центъра на София да се редуват автомобили с четни и нечетни номера, тъй като засега не е решен проблемът с контрола.  Зеленият билет - еднодневна карта за цялата градска мрежа на цена от лев, ще влезе незабавно в сила, след като мерките бъдат одобрени от СОС на заседанието му на 25 януари. За отпечатването на талоните ЦГМ ще бъде компенсиран от Столична община, заяви председателят на транспортната комисия Екатерина Йорданова.  Всички коли на Столична община да бъдат подменени с електромобили, за да се даде пример в битката за по-чист въздух, предложи председателят на групата съветници от БСП в СОС Калоян Паргов. Той подчерта, че е необходим екофонд, набраните средства в който да се харчат целево само за подобряване въздуха в столицата.", "date": "2018.01.17", "title": "Мръсен въздух: Оставяш си колата по средата на бул. „България“ и хайде... на трамвайчето! "}
{"url": "http://www.bnews.bg/article/235422-malkoto_kote_na_valeri_bozhinov_stana_fitnes_instruktor", "text": "Бояна Генова, позната като Малкото коте на футболиста Валери Божинов, стана фитнес инструкторка и реши да преподава уроците си в нета. Апетитната блондинка пусна видео клип в социалната мрежа „Инстаграм“, в който описва дневните си упражнения, писа „Телеграф“. След като Бояна даде няколко съвета по-специално за кардио тренировките, почитателите й я обсипаха с похвали и показаха истински интерес към режима, който тя спазва.  ", "date": "2018.01.17", "title": "Малкото коте на Валери Божинов стана фитнес инструктор"}
{"url": "http://www.bnews.bg/article/235429-karl_lagerfeld_podgotvya_kolektsiya_s_dashteryata_na_sinki_krauford", "text": "Само няколко месеца след грандиозния си дебют на модния подиум, Кая Гербер влиза в ролята на дизайнер. 16-годишната дъщеря на Синди Крауфорд подготвя колекция съвместно с Карл Лагерфелд. Линията ще се състои от ready-to-wear дрехи и аксесоари, включително обувки, слънчеви очила и бижута. Тя ще съчетава парижкия шик, с който е известен Лагерфелд и младежкия кежуъл стил на моделката. Колекцията \"Karl Lagerfeld x Kaia\" ще бъде представена през септември и ще се продава в магазините на дизайнера, както и онлайн на karl.com. \r\n\"Когато Карл ни сподели идеята си за колаборация с Кая, ние се развълнувахме от невероятния потенциал, който има обединяването на тези два свята\", казва главният изпълнителен директор на марката Пиер Паоло Риги. \r\n\"През последните няколко месеца интензивно работим с нея в Ел Ей и в студиото ни в Париж. Възхитен съм от страстта и енергията, която тя влага и смятам, че колекцията ще бъде вдъхновение за много млади жени\", добавя Риги, цитиран от \"Ева.бг\".", "date": "2018.01.17", "title": "Карл Лагерфелд подготвя колекция с дъщерята на Синки Крауфорд "}
{"url": "http://www.bnews.bg/article/235417-bivshiyat_na_veneta_raykova_snove_iz_godech_shtyal_da_otkriva", "text": "Бившият вече мъж на Венета Райкова – Тихомир Герогиев, от цяла сутрин снове из Годеч, излови го „Актуален глас”. Пресният ерген се разкарваше в компанията на непознат мъж в централната градска част, като двамата направиха няколко тегела на площада. Не след дълго Тишо, захапал цигара, и френдът му впериха поглед в голям бял лист, наподобяващ скица на имот или географска карта, който разнасяха със себе си. Тихомир и аверът му детайлно оглеждаха района и концентрирано коментираха помежду си. Източници на „Актуален глас” довериха, че най-вероятно двамата имат общи апетити в градчето, където искат да развиват бизнес. По непотвърдена информация те имали намерение да отворят игрална зала, тип казино. Мераците им обаче може да ударят на камък, защото според закона главният вход на казината и игралните зали трябва да бъде най-малко на 300 метра от най-близкия вход на оградата на училищата, а както знаете, СУ „Проф. д-р Асен Златаров“ се намира в непосредствена близост до центъра на града.", "date": "2018.01.17", "title": "Бившият на Венета Райкова снове из Годеч, щял да открива... "}
{"url": "http://www.bnews.bg/article/235444-ti_da_vidish_vizhte_kakvo_mozhe_da_se_sluchi_s_buzludzha", "text": "Монументът на Бузлуджа може да получи европейско финансиране за съхранение, след като влезе в програмата за седемте най-застрашени паметници в Европа. Областният управител на Стара Загора Гергана Микова съобщи, че съвсем скоро ще бъде назначена охрана на Бузлуджа. Целта е да се спре с почти ежедневното нахлуване и вандалстване в паметника, информира Нова ТВ. „Макар да има забрана за проникване във вътрешността на паметника, десетки групи нелегално влизаха. Около 50 евро на човек горе-долу е сумата, която са им взимали гидовете”, коментира тя. Микова припомни, че допреди няколко години паметникът е бил охраняван, но по някакви причини преди години охраната е била снета. „Сега тя отново ще бъде възстановена”, съобщи губернаторът на Стара Загора. \r\n ", "date": "2018.01.17", "title": "Ти да видиш! Вижте какво може да се случи с Бузлуджа…"}
{"url": "http://www.bnews.bg/article/235434-6_godini_ot_smartta_na_19_godishnata_deyana_a_mayka_y_vse_oshte_chaka", "text": "„За мен лично справедливостта е една ефективна присъда. Една условна присъда или отнемане на лекарски права, това не може да бъде присъда за един отнет човешки живот. Просто се надявам на една ефективна присъда“. Това каза Людмила Велинова, майка на починалата преди около 6 години 19-годишна родилка Деяна Георгиева. В Софийски градски съд днес се проведе разпоредително заседание по делото срещу лекарите Явор Лозанов, Елена Василева, Антоний Филипов, Александър Червеняков, Владислав Христов, Христо Цеков, обвинени за смъртта на родилката. Адвокатите поискаха прекратяване на делото и връщането му на прокуратурата, но съдът не уважи това и насрочи заседание за средата на месец февруари. В средата на миналата година Софийска градска прокуратура (СГП) внесе обвинителен акт срещу шестимата лекари от две болнични заведения, които при професионална непредпазливост причинили смъртта на родилката. Това са д-р Лозанов и д-р Байданова-Василева от \"Шейново\" и д-р Филипов, д-р Червеняков, д-р Христов, и д-р Цеков от \"Пирогов\", пише БГНЕС. На всеки един от тях е повдигнато обвинение за това, че при независимо съизвършителство причинили смъртта на пациентка, настъпила на 24.10.2011 г. в София, вследствие на развил се сепсис. Според съобщеното от прокуратурата, видно от изготвената по делото експертиза, е, че в случая са налице два основни пропуска. Първият е оставянето на плацентарни части в матката при извършване на цезарово сечение, което е причина за развитието на сепсиса. Вторият пропуск е забавянето на третата коремна операция със 17 дни след лапароскопията. Тази последна операция е била извършена вече при настъпили тежки многооргани патоголгични процеси в организма на 19-годишната жена и шансът да се промени неблагоприятния изход е бил нищожен. \"Аз не съм институция, която мога да преценявам дали са виновни, затова сме в съда, но според доказателствата, които са събрани до момента - да, имат вина за смъртта на Деяна\", така майката отговори на въпроса дали е убедена, че шестимата в залата са виновни. Жената е категорична и че никога няма да прости. \r\n ", "date": "2018.01.17", "title": "6 години от смъртта на 19-годишната Деяна, а майка й все още чака… "}
{"url": "http://www.bnews.bg/article/235425-rezil_chuyte_kakva_pishman_pevitsa_e_suzanita_video", "text": "\r\nОказа се, че Сузанита освен клатещо голо дупе няма какво друго да предложи на феновете си. Дъщерята на Орхан Мурад изобщо не е наследила певческия му талант. Малката чалгарка реши да зарадва феновете като пусна лайв видео в мрежата, докато е на купон. Вместо да се забавлява заедно с компанията около масата, като типична псевдо звезда малката блондинка е предпочела да се прави на интересна в мрежата. Сузи припява на актуален чалга хит в началото на видеото, а гаджето й търчи около нея, играе кючек и се стреми и той да е в кадър. После идва ред на хитовата песен „Шушана“, след което двойката започва да се дере с цели гърла, видяха от kliukini.com Сузанита демонстрира тотална липса на талант и гласови данни, макар двамата с баща й да говореха друго в интервютата си. До този момент нямаше как да се прецени дали щерката на Орахан Мурад може да пее, тъй като във всичките музикални проекти, в които тя е участвала, гласът й е бил доооста обработен. \r\n   ", "date": "2018.01.17", "title": "РЕЗИЛ! Чуйте каква пишман певица е Сузанита (ВИДЕО)"}
{"url": "http://www.bnews.bg/article/235442-pazarat_poludya_vizhte_kakvo_se_sluchva_s_bitkoyna", "text": "Черна сряда за инвеститорите в биткойни. Криптовалутата се срина и загуби една четвърт от стойността си в рамките на последните 24 часа. Виртуалните пари слязоха под границата от 11 000 долара - до 10 412 долара, което е най-ниската стойност от началото на декември. Само преди 3 седмици биткойните се търгуваха на цена от около 18 000 долара. Според данните coinmarketcap.com сривът е застигнал всички водещи криптовалути като според анализаторите това се дължи на индикациите за затягане на регулацията им в Южна Корея и Китай. Специалистът Ракеш Упадхуау посочва, че понижението идва от масирани разпродажби и не очаква промяна в посоката на търговия в близките дни. Прогнозата му дори е биткойните да паднат до 8000 за брой съвсем скоро. Проблемите за криптовалутата идват до голяма степен от Китай и Южна Корея. Правителството в Сеул обяви миналата седмица, че обмисля забрана на платформите за търговия, а именно там са базирани някои от най-големите такива. Все повече се засилват и слуховете, че Китай подготвя пълна забрана за копаене на биткойни – дейност, която е най-силно развита именно там.", "date": "2018.01.17", "title": "Пазарът полудя: Вижте какво се случва с биткойна! "}
{"url": "http://www.bnews.bg/article/235445-smrazyavashti_fakti_za_uzhasa_s_zhenite_v_svishtov", "text": "Районната прокуратура в Свищов е постановила разследване във връзка с изнесена информация за изолирани в дома си лица, съобщиха от пресцентъра на прокуратурата. \r\nПроверката в дома на 66-годишна жена, която живее с двете си дъщери - на 43 и на 44 години, е извършена от служители на РУ на МВР - Свищов и служители от Дирекция \"Социално подпомагане\". На мястото е присъствал и екип от ЦСМП - Свищов. Проверката е направена след сигнал от съседи до полицията в Свищов, че майката държи дъщерите си заключени. \r\nПред проверяващите жените са отказали да бъдат прегледани от лекар и са отрекли, че са държани против тяхната воля на съответния адрес. \r\n  \r\nПо тях не са били констатирани видими белези от физическо насилие. Нямат личен лекар, а социалната анкета е констатирала, че са \"лица в риск\", се посочва в съобщението от прокуратурата. \r\n  \r\nВ общината не са постъпвали сигнали, че семейството се нуждае от помощ, коментира метът на Свищов Генчо Генчев. Той е посетил дома на жените и е установил, че на този етап те се нуждаят от съдействие за актуализиране на адресната си регистрация и от помощ за подобряване на битовите им условия. \r\nОбщината ще съдейства жените да бъдат включени в услугите, които предлага Общинския център за хора с увреждания и да им бъде отпусната парична помощ. Под ръководството на прокуратурата по случая е образувано досъдебно производство по чл. 181 от НК, проверката продължава.", "date": "2018.01.17", "title": "Смразяващи ФАКТИ за ужаса с жените в Свищов"}
{"url": "http://www.bnews.bg/article/235439-ofitsialno_opredeliha_glavnata_opasnost_ot_prekalenata_konsumatsiya_na_sol", "text": "Американски учени установиха, че редовната консумация на прекомерно количество сол с храната предизвиква промени в имунната система в червата, а това води до деградация на когнитивните функции у хората, съобщи Лента. \r\nСпециалистите заключили, че злоупотребата със сол в продължение на три седмици води до ендотелна дисфункция, намаляване на кръвотока в мозъка и когнитивни смущения, но не променя артериалното налягане. \r\nХранителният режим с голямо количество сол увеличил количеството на т.нар. клетки Т-хелпери 17 (Т-помощници 17) в червата и произведените от въпросните клетки молекули интерлевкин 17. \r\nБило констатирано, че увеличеното съдържание на интерлевкин 17 в кръвотока е обусловено от негативното влияние на хранителния режим върху кръвообращението в мозъка. \r\nДо тези изводи учените стигнали в рамките на изследвания с мишки. Получените резултати обаче са в сила и за хората. \r\nСветовната здравна организация препоръчва да консумираме не повече от 5 грама сол в денонощието.", "date": "2018.01.17", "title": "Официално: Определиха главната опасност от прекалената консумация на сол! "}
{"url": "http://www.bnews.bg/article/235399-irina_sarachinova_se_fuka_s_nov_dzhip", "text": "Бизнесдамата и половинка в живота на продуцента Иван Христов – Ирина Сарачинова бе заснета да обикаля из София с нов джип. Бившата тв водеща върти умело сделки по телефона докато шофира. \r\nНа сигурно, в мощния си джип, Ирина не се притеснява да нарушава закона, разговаряйки и пишейки по телефона си, пише \"България днес\". Красавицата се бе прикрила умело зад черни одежди, капела и очила, като набързо притича да копира куп документи в близък офис, след което отново хукна по задачи.", "date": "2018.01.17", "title": "Ирина Сарачинова се фука с нов джип "}
{"url": "http://www.bnews.bg/article/235401-v_gashtite_na_dimitar_rachkov_nyama_nikoy", "text": "Втръсналият на зрителите пред телевизионния екран Димитър Рачков май крие доста скромно мъжко достойнство в гащите си. Това става ясно от негово участие в шоуто „Като две капки вода“. Рачков и Зуека се разхождат по бельо на сцената, а първото нещо, което се набива на очи са скромните дадености на Рачков, пише BGLife. club По-наблюдателните зрители веднага забелязаха, че в гащите на Рачков няма никой. \r\nДали пък това не е причината Мария Игнатова да го зареже и да потърси по-надарен жребец от актьора, бъзикат се зевзеци.", "date": "2018.01.17", "title": " В гащите на Димитър Рачков няма никой!"}
{"url": "http://www.bnews.bg/article/235435-amatyorski_klubove_zastavat_zad_lyubo_penev_v_bitkata_za_bfs", "text": "Няколко аматьорски клуба ще издигнат следващата седмица кандидатурата на Любослав Пенев за президент на БФС, съобщиха за БТА от футболен клуб Черногорец (Ноевци). \"Вярваме, че той е човекът, който ще направи желаната промяна в българския футбол\", коментира капитанът на тима от брезнишкото село Станислав Стойнев. Черногорец играе в \"А\" Областна група 2 в зона Перник, където заема първо място в класирането. Селото е най-голямото в община Брезник, има около 700 жители. В 18:30 часа в петък Любослав Пенев и Николай Илиев ще представят своята програма за развитие на БФС пред футболните клубове и деятели от Пернишка област. Срещата е в зала \"Панорама\" в сградата на община Перник.", "date": "2018.01.17", "title": "Аматьорски клубове застават зад Любо Пенев в битката за БФС "}
{"url": "http://www.bnews.bg/article/235419-kilar_na_naglite_ne_se_e_popravil_ostava_zad_reshetkite", "text": "Софийският градски съд отказа да пусне от затвора предсрочно Любомир Димитров-Гребеца, който е с присъда като член от групата за отвличания \"Наглите\". До момента Димитров е излежал близо девет години от присъдата си и му остава по-малко от година да лежи зад решетките. \r\nАдминистрацията на затвора обаче смята, че Димитров не се е поправил и има риск  да извърши друго престъпление. Освен това той е подсъдим и за двойно убийство-дело, което още не е приключило. На това становище е и прокуратурата.  , които също бяха сочени за членове на групата, но ликвидирани преди “Наглите” да бъдат заловени \r\nДимитров не се съгласи с казаното и поиска са бъде пуснат предсрочно от затвора. \r\nПо-рано днес градският съд пусна предсрочно на свобода Васил Маникатов. Той е сочен за една от жертвите на групата за отвличания \"Наглите\", сочен и занимаващ се с наркотици. \r\nРешенията на градските магистрати подлежат на обжалване и протест пред Софийския апелативен съд.", "date": "2018.01.17", "title": "Килър на Наглите не се е поправил, остава зад решетките"}
{"url": "http://www.bnews.bg/article/235418-shok_trite_zheni_ot_kashtata_na_uzhasite_v_svishtov_ne_iskat_da", "text": "Трите жени от къщата на ужасите в Свищов отказват да излязат. 65-годишната Пенка и дъщерите й Анжела и Стефка на 43 и 44 години не желаели да разговарят с психолози и социални работници, съобщава \"Труд\". Продължават проверките и разследването по потресаващия случай, при който се разбра, че двете сестри са били с години под ключ в дома си. Зловещата история гръмна във вторник, след сигнал на съседи. Комшии твърдят, че Анжела и Стефка не са напускали дома си 20 години. После пък се заговори, че сестрите са с психични отклонения и доброволно превърнали родния си дом в затвор. Двете били високо образовани и едната дори работела в Народния театър в София. Каква е причината за семейната трагедия обаче все още не е ясно. Преди два дни полицията влезе в дома и задържа майката за разпит. Дъщерите са били открити в една от стаите на къщата, неадекватни и в тежко психическо и физическо състояние, потънали в неописуема мизерия, в собствените си изпражнения и смрад. Едната имала вид на 80-годишна старица. Сигналът в полицията подал Владимир Петров. Мъжът казва, че се усъмнил, че в тази къща от години са заключени дъщерите на Пенка. Впечатление на комшиите правело, че тя пазарува хранителни стоки в големи количества, а твърди, че дъщерите и са в София. „Преди четири месеца, видях жената и я попитах къде са дъщерите и, а тя каза че са в София. След няколко дена пък ми заяви, че са си идвали за малко, но са тръгнали и взех да се усъмнявам!“, споделя Петров. Съседи на семейството разказват, че не са виждалите двете сестри в продължение на години, като по думите им видими психически отклонения, особено едната от тях. Според Янка Манчева, те се държали доста особено. „Не мога да си обясня нейното поведение предвид това положение, в което се намират дъщерите и. Трябвало е да потърси помощ”, е категорична Манчева. Друга съседка описва майката като много скромна и тиха. А според Цветана Вълкова, която живее на същата улица и познава семейството, момичетата били много умни и добри като малки. „Не съм виждала двете момичета от много години. Майка им казва, че са по София. Никога не ни е давала телефон, въпреки че сме искали. Моите деца искаха да се свържат с тях, понеже заедно са отраснали!“. Това сподели Цветана Вълкова, съседка на жената, която държала заключени двете си дъщери в къщата на ул. „Георги Тишев“ в Свищов. Вълкова разказа още, че помни дъщерите, които днес са на 43 и 44 г. като добри деца. „Много умни бяха и двете. Едната, Стефка, пишеше стихове и рисуваше. Анжела пък с пълно отличие завърши. Изобщо много умни и добри деца!“, реди Цветанка Вълкова. С майката на Анжела и Стефка обаче Вълкова се виждала често в квартала. „С нея се срещаме, ако не всеки ден, поне два пъти в седмицата….Питала съм я за децата, моите деца когато са ми гостували, са я питали за тях, но тя е казваше, че са в София“, сподели още Вълкова. По случая от работи и Районната прокуратура в Свищов. Според наблюдаващия прокурор Блага Георгиева, тепърва ще се назначават медицински експертизи, които да уточняват психичното състояние на трите жени, както и това дали двете са с атрофирали мускули или двигателно активни. Ще бъдат разпитвани и други съседи, и близки на трите жени. Комшии обаче твърдят, че често са чували виене и плач от зловещото жилище. Проверката на полицията показала, че срещу двете жени не е упражнявано насилие и те не са изведени от социалните. След разпитите майка им е освободена. Наблюдаващият прокурор Блага Георгиева от Районната прокуратура в Свищов заяви, че по случая все още има много неизяснени и дори странни обстоятелства. „Разследването продължава. До края на работния ден в сряда трябва да приключи полицейската проверка и материалите да бъдат предадени в прокуратурата. Едва тогава държавното обвинение ще реши дали да образува досъдебно производство”, обяснили пред „Труд” разследващи. Кметът на Свищов Генчо Генчев пък заяви , че ще отиде лично в дома на трите жени и ще разговаря с майката. \r\n ", "date": "2018.01.17", "title": "ШОК: Трите жени от Къщата на ужасите в Свищов не искат да… "}
{"url": "http://www.bnews.bg/article/235423-mlada_zhena_skochi_ot_9_ya_etazh_i", "text": "30-годишна жена е паднала от 9-ия етаж на блок „Балатон“ 3 в кърджалийския квартал „Веселчане“, потвърдиха от полицията в Кърджали. \r\nОт там уточниха, че става дума за нещастен случай, а не за самоубийство. Сигналът за инцидента е подаден в 10.57 ч. Криминални полицаи правят оглед на мястото на инцидента. \r\nТялото на младата жена е транспортирано до спешното отделение на болница „Д-р Атанас Дафовски“ в областния център. \r\nЖената е починала, потвърдиха от болничното заведение.", "date": "2018.01.17", "title": "Млада жена скочи от 9-я етаж и…"}
{"url": "http://www.bnews.bg/article/235426-dzhena_se_razprikazva_za_payner_vizhte_kakav_zmiyarnik_e_v_mekata_na_chalgata", "text": "Джена, която неотдавна стана майка и рядко дава интервюта, сензационно проговори за нравите в лекия жанр, научи HotArena. „Някои хора сигурно мислят, че с колегите сме много близки и едва ли не живеем заедно, но това не е така“, отсече Джена. Певицата е сред малцината, които признават, че нямат близки в гилдията, в която отношенията между изпълнителите са изтъкани от фалш. Преди два месеца Джена направи неочакван дует с Преслава, а добричлийката дори не бе поканена на сватбата й. Въпреки професионалното си сътрудничество двете не успели да изградят приятелски отношения, писа „Галерия“. Според Джена това не било възможно, защото конкуренцията и завистта владеели душите на поп фолк певиците. „Едно време всички бяха много сплотени, на концерти се забавлявахме заедно. Нещата се промениха за лошо“, анализира Джена. Тя разкрива, че интригантството завладяло и мъжката част от фирмата. Самата Джена вече не си говорела с Галин, с когото направиха успешен дует преди три години.", "date": "2018.01.17", "title": "Джена се разприказва за \"Пайнер\"! Вижте какъв змиярник е в меката на чалгата"}
{"url": "http://www.bnews.bg/article/235430-ostro_ot_borisov_za_lifta_i_keremidite", "text": "Бойко Борисов разясни ситуацията с Пирин на заседанието в ЕП. „Аз самият съм зелен човек. Опазването на българската природа е в огромна степен защитено от нашето правителство. Аз изпитвам голямо уважение към природозащитните ни организации и само преди десетина дни се срещах с тях”, заяви Борисов в началото на изявлението си. „Имате моята гаранция, че освен втори лифт, една керемида повече няма да се сложи“, добави премиерът.", "date": "2018.01.17", "title": "Остро от Борисов: За лифта и керемидите! "}
{"url": "http://www.bnews.bg/article/235414-aktrisa_obvini_stivan_segal_v_sekstormoz_v_balgariya", "text": "Британската актриса Рейчъл Грант, изпълнила ролята на красива азиатка с още по-красивото име Мирните фонтани на желанието във филма за Джеймс Бонд Не умирай днес (2002), разказа през камерата на Би Би Си как е била нападната сексуално от Стивън Сегал в София през 2002 г. Актрисата споделя, че Сегал я блъснал така че, тя седнала на леглото, смъкнал ѝ блузата и ѝ казал: „Сигурно искаш да видиш интимните ми части“. „Той започна да си сваля ципа на панталоните, а аз избухнах в сълзи и той спря“, разказва Рейчъл Грант. Според британската актриса това се е случило в София през 2002 г., където по това време Сегал снима филма Out For A Kill (излязъл през 2003 г. директно на видео). Тя е имала роля във филма, но след инциденста е била уволнена. Рейчъл Грант признава, че е се срамувала, но сега е решила да разкаже за случая, насърчена от жените, които споделят своите истории за сексуален тормоз като част от кампанията #MeToo. Адвокатите на Сегал заявяват, че той категорично отхвърля обвиненията на Рейчъл Грант – с  малко странен избор на думи: „Нашият клиент отрича да е имал такъв контакт, още повече отрича всяко предполагаемо нападение, особено нападение, което се е случило в София през 2002 г.“ Тоест,  нещо като „Не съм бил аз, нито пък беше в София“. Това е поредното обвинение срещу холивудския актьор, който през последните години прекарва все повече време в Източна Европа, а през 2016-а получи лично от президента Путин руски паспорт. От подобен тип поведение на Стивън Сегал са се оплаквали още поне няколко жени, сред които Порша де Роси, Джени Маккарти и Джулиана Маргулис. Междувременно от полицията в Лос Анджелис съобщиха, че във връзка с многократните обвинения в сексуален тормоз, са започнали разследване срещу Стивън Сегал.", "date": "2018.01.17", "title": "Актриса обвини Стивън Сегал в секстормоз в България"}
{"url": "http://www.bnews.bg/article/235438-pravilno_akusherkite_s_iskane_za", "text": "Акушерките настояват началното им възнаграждение да е най-малко три минимални заплати. Специалистите настояват още за нормативни промени, чрез които законово да се регламентират пренатални, постнатални и патронажни грижи в извънболничната помощ за подрастващи, за бременни, за млади майки и новородени деца. Друго искане, около което се обединяват акушерките, е изработването на стандарт с точни и ясни права, задължения и компетенции на акушерките, въвеждане на законодателна възможност за самостоятелна акушерска практика в извънболничната помощ, както и гарантирано продължаващо обучение. \r\n  \r\nТе се оплакаха от неравнопоставеност заради различния статут на собственост на лечебните заведения, в които работят, работа на повече от едно място, вменяване на несвойствени задължения, нарушен баланс на труд и почивка, емоционално изтощение, липса на кадрова политика, невъзможност за допълнително обучение за усъвършенстване заради ангажираност, липса на законов регламент по професионалното направление, неуважение на професията и недостатъчна политическа ангажираност. По думите на Антоанета Димитрова, която е зам.-председател на Българската асоциация на професионалистите по здравни грижи, всичко това води до негативни последици за системата и за здравето на обществото. Исканията на акушерките ще бъдат изпратени до президента, до председателя на парламентарната комисия по здравеопазване, до министъра на здравеопазването, до омбудсмана и до синдикатите.", "date": "2018.01.17", "title": "Правилно: Акушерките с ИСКАНЕ за… "}
{"url": "http://www.bnews.bg/article/235424-nyama_da_povyarvate_kakvo_se_sluchva_okolo_fatalnata_kashta_v_novi_iskar_i_koy_brodi_v_rayona", "text": "Изминаха близо 3 седмици от кървавото убийство с шест трупа, потресло дори и най-заклетите любители на трилъри. Какво се случва в Нови Искър 18 дни след нечуваното зверство? Около Къщата на ужасите тегне зловещо спокойствие, обхванало и съседните улици. Не се чува ни вопъл, ни стон, пише Блиц. На портата са окачени некролозите на три от жертвите на Росен Ангелов - Неделчо, Георги и Нанси. В къщата видимо не е влизано, тъй като няма стъпки по снега, портата и вратите са здраво залостени. \r\nОт некролога на Нанси обаче се разплете една мистерия и въпрос, който масово вълнуваше всички, а именно - кой всъщност е баща й? Много хора се чудеха дали това не е Росен, други пък смятаха, че може и да е Неделчо. В крайна сметка обаче, от некролога става ясно, че баща й се казва Нацко Иванов. Но никой до момента няма информация за него. \r\nСтранно и изненадващо, че единствените хора, които срещнахме в района, се оказаха ... туристи, дошли да видят зловещата сграда. \"Ние не сме от тук, но дойдохме просто така от любопитство. Искаме да видим Къщата, в която е станало убийството. Толкова изчетохме и изгледахме в медиите и проявихме интерес\", разкриха ни двамата мъже. \r\nКолкото и странно да звучи, нищо чудно окървавената от масовия убиец Росен Ангелов къща, да се превърне в мрачна туристическа дестинация, като Замъка на Дракула, например. Припомняме, че 56-годишният Росен Ангелов бе обявен за издирване, след като стана ясно, че той е основният заподозрян за зверството в новогодишната нощ в Нови Искър. При касапницата загинаха 6 души. Жертвите са Кети Кюхова, мъжът ѝ Неделчо Юруков, неговият син Георги (20 г.), доведената му дъщеря Нанси (16 г.), приятелят на тийнейджърката (18 г.) и нейната баба по майчина линия (72 г.). Мъртвото тяло на изверга бе открито в гората край Нови Искър. Според полицията Ангелов се е самоубил с куршум в главата в една изоставена вила, близо до първоначалната му бърлога.", "date": "2018.01.17", "title": "Няма да ПОВЯРВАТЕ! Какво се случва около фаталната къща в Нови Искър и кой броди в района… "}
{"url": "http://www.bnews.bg/article/235436-misteriya_i_interpol_izdirva_uchastnik_ot_big_bradar_4_otishal_v_kuveyt_da_tarsi", "text": "Първият изгонен участник от Биг Брадър 4 – Даниел Делчев е издирван от Интерпол, след като безследно е изчезнал от 8 ноември миналата година. Това разкри журналистката Патриция Кирилова, която издирва Дидо от месеци, пише „Телеграф“. Към момента единствената сигурна информация е, че 34-годишният мъж е заминал в Дубай, за да търси биологичния си баща. Даниел Анков Делчев доби популярност след участието си в риалити формата Биг Брадър през 2008 г. Самият той разкри, че е израснал в дом за изоставени деца в Чирпан, където системно бил изнасилван. „Мечтата ми е да намеря баща ми и ще го намеря“, закани се Дидо още във формата и допълни, че татко му най-вероятно е влиятелен човек в Дубай. Девет години по-късно брадърът предприел нужното , за да реализира плановете си. Според близките му голяма вина за необмислената крачка има неговата приятелка – Вилияна – българка, която 18 години живяла в Арабските емирства. Тя била наясно с болната тема на Дидо, първоначално започнала да му показва снимки на Емира и да открива общи черти, след това му извадила нова лична карта и накрая го убедила да закупи самолетни билети.  Дидо заминал за Дубай с нея и свой приятел от Велико Търново, това издават близки до него. В момента и тримата са в неизвестност. Вилияна е спряла да поддържа контакт с близките си в България след Нова Година, тогава те потърсили съдействие от Интерпол. За съжаление единствените сигурни данни са, че мъжът и придружаващите го не са напускали Дубай. „ Дидо не познава баща си. Той е кръстен на майка си, Всъщност на него това му е емоционална слабост. Появиха се хора, които подклаждаха това внушение. Стигна се дотам, че той изпрати кръвни проби в Дубай след няколко дни му се обадиха да кажат, че той наистина има родствена връзка. Намесихме се, първия път се отказа да пътува, след две седмици каза - „искам да замина“. Беше категоричен“, казва Силвия, близка на Дидо. Версията за богат татко шейх е повече от несъстоятелна, според повечето запознати с историята на Делчев. За това мнозина от тях повдигат друга тема, която би била причина той да замине, за да търси заможното си семейство. Хората дискутиращи темата в социалната мрежа предполагат, че Даниел е страдал от психично разстройство, тъй като е нелогично да повярва на абсурдната история, скълъпена от Вилияна, а именно, че прилича на Емира и като нищо са една кръв.", "date": "2018.01.17", "title": "МИСТЕРИЯ! И Интерпол издирва участник от „Биг Брадър 4”, отишъл в Кувейт да търси... "}
{"url": "http://www.bnews.bg/article/235421-neveroyatna_drama_grigor_vse_pak_uspya_da_prechupi_186_ya_v_sveta", "text": "Най-добрият ни тенисист Григор Димитров победи с 3:2 (4:6, 6:2, 6:4, 0:6, 8:6) сета американския квалификант Макензи Макдоналд в мач от втория кръг на Australian Open. Заемащият място номер 186 в световната ранглиста МакДоналд няма финал на ниво ATP в кариерата си до момента. Световният №3 и американецът не са играли досега помежду си. Това е първа победа за българина в първия му мач срещу 22-годишния американец, който по нищо не отстъпваше на Димитров и се превърна в първия тенисист след Диего Шварцман от финала в Истанбул през 2016 г., който успява да вземе сет на 0 на световния номер 3. Двамата тенисисти взеха по един гейм, а в третия Макдоналд изненада всички, постигайки пробив след 40:0. Мачът продължи с напрегнат гейм, който също отиде в сметката на американеца. До края на частта българинът така и не успя да разгадае мощния сервис на непознатия с противник, а пробиви липсваха. Макензи поведе след 6:4.  Световният номер 3 изпитваше трудности срещу съперника си и в началото на втората част. Димитров взимаше своите сервис геймове, а американецът нямаше особени проблеми, когато е на линията за начален удар. Първият пробив в сета дойде за 4:2 и в полза на Григор. Българинът затвърди превъзходството си, а след това постигна и втори пробив за 6:2. При 2:2 в третия сет Макдоналд постигна пробив. Григор се мобилизира и не допусна съперникът му да дръпне напред в резултата, връщайки веднага пробива. Обратът в резултата дойде, след като българинът успя да вземе подаването на съперника си в последния гейм на частта за 6:4. Четвъртата част започна кошмарно за Димитров. В първите си два сервис гейма той допусна два пробива. Това обаче не мотивира българина, който изглеждаше безпомощен. Третият пробив на Макдоналд беше красноречив.  За първи път от 2016 г. в Истанбул, Димитров загуби гейм на 0! И двамата тенисисти започнаха предпазливо последния сет на мача. Ентусиазмът на Макдоналд не му позволяваше да забави темпото, докато в играта на Димитров не липсваха грешки. Резултатът стана 6:6. Григор взе своя гейм и след това триумфира след над 3 часа и половина. Следващият противник на българина ще бъде руснакът Андрей Рубльов, който победи кипърският ветеран Маркос Багдатис с 4:6, 7:6 (5), 4:6, 2:6. Димитров и 32-ия в света Рубльов са играли само веднъж един срещу друг - през 2017 г. на Откритото първенство на САЩ, когато руснакът спечели.", "date": "2018.01.17", "title": "Невероятна ДРАМА! Григор все пак успя да пречупи 186-я в света!"}
{"url": "http://www.bnews.bg/article/235413-opitomenite_patrioti_shte_preglatnat_tretiya_pol", "text": "Току-що Бойко Борисов заяви в Европейския парламент, че лично той и неговите депутати ще прокарат Истанбулската конвенция в Народното събрание. Патриотаринът Джамбазки гледаше като препикано мушкато и не отрони ни вопъл, ни стон. И как ще промълви и дума тоз герой от телевизионните студия, като начаса ще му изстине евродепутатското място, коментира в профила си във Фейсбук бившият депутат Велизар Енчев. И допълва: Сега ще гледаме чудно театро, ще гледаме как Опитомени патриоти /ОП/ сладко преглъщат третия пол, как Сидеров, Каракачанов и Симеонов радостно пърхат около господаря си Борисов и тихо ридаят за обладаната от гейове клета Майка България. Да живей България на три морета и три мюрета!", "date": "2018.01.17", "title": "Опитомените патриоти ще преглътнат третия пол"}
{"url": "http://www.bnews.bg/article/235411-viktoriya_petrova_e_bremenna_krasen_kralev_li_e_bashtata_snimki", "text": "Виктория Петрова е бременна, шушукат нейни колеги от Би Ти Ви. Това забелязаха и зрителите на снощната емисия новини, където водещата едва бе закопчала сакото си заради наедрялото коремче. А когато се изправи, за да прочете поредната новина съвсем ясно се видя, че Виктория освен корем е засукала и яко дупе, пише  BGLife. Club От кого е детето остава мистерия. Петрова има връзка със спортния министър Красен Кралев, но жълтите издания в последно време ги разделят през ден. Дали са заедно и дали наистина очакват бебе, предстои да разберем.", "date": "2018.01.17", "title": "Виктория Петрова е бременна?! Красен Кралев ли е бащата? (Снимки)"}
{"url": "http://www.bnews.bg/article/235405-geri_nikol_se_fratska_s_banski_za_3_bona_na_seyshelite", "text": "Поп певицата Гери-Никол плаща повече пари за стайлинга си, отколкото за екзотичните си почивки по света“. Изпълнителката на „Готина и луда“ се изръси над 2000 лева само за бански костюми по време на ваканцията си на Сейшелските острови. Тийн идолката всеки ден разводняваше мрежата със снимки от райското кътче. За да не се повтаря визията й, за всяко фото Гери позираше с различен бански. Запознати разкриват, че младата певица специално си наела дизайнер, който да я консултира на какви дрехи да залага. Месец преди да замине за Сейшелите, Гери-Никол обиколила всички луксозни магазини и накупила 10 различни бански костюма – по един за всеки ден, по съвет на консултанта си. Цената само на единия била над 300 лева. В родните ВИП среди се считало за проява на изключително лош вкус и дори – о, ужас - немотия, ако се снимаш с един и същ бански в няколко различни дни, твърдят пиар спецове.", "date": "2018.01.17", "title": "Гери-Никол се фръцка с бански за 3 бона на Сейшелите"}
{"url": "http://www.bnews.bg/article/235404-aleks_raeva_pokaza_novoto_si_gadzhe_snimka", "text": "Поп певицата и тв водеща Александра Раева най-сетне се престраши да покаже новото си гадже. Красавицата бе на романтична почивка в Испания – Галисия, където заедно с половинката си се отдадоха на отдих край красивите пясъчни плажове и разбира се, на любимото на Алекс – гмуркане, пише „Галерия“. Водещата на X Factor отказва да разкрие самоличността на новото си гадже по негова молба, но повдигна малко завесата с негово фото. И макар да е сниман в гръб, нежната половина от читателите ни ще оценят по достойнство гледката. Оказва се, че и този път Алекс не е изневерила на вкуса си към мъжете и си е хванала истински мачо. За него се знае само, че е малко по-голям от нея и се познават отдавна. Едва преди година обаче се преоткрили. „Той е човек, който ми е интересен; човек, към когото имам респект; човек, който ми е учител, а не аз на него”, споделя Алекс.", "date": "2018.01.17", "title": "Алекс Раева показа новото си гадже (Снимка)"}
{"url": "http://www.bnews.bg/article/235412-cheshkoto_pravitelstvo_padna_sled_vot_na_nedoverie", "text": "Чешкото правителство на премиера Андрей Бабиш подаде оставка, след като вчера не успя да получи вот на доверие от парламента, съобщава БТА като се позовава на  ТАСС. \r\nПравителството ще изпълнява задълженията си до назначаването от президента на нов кабинет. Правителството на Бабиш беше подкрепено при гласуването вчера в Камарата на депутатите само от 78-те депутати от неговото популистко движение \"Действие на недоволните граждани\" АНО. 117 техни колеги в долната камара на чешкия парламент гласуваха против, а петима се въздържаха. На парламентарните избори през октомври партията на  Бабиш получи най-много гласове, но не спечели мнозинство и не може да намери коалиционен партньор, припомня ДПА. Позицията на чешкия премиер е подкопана допълнително от повдигнатите му обвинения в злоупотреба с пари от европейски фондове. ", "date": "2018.01.17", "title": "Чешкото правителство падна след вот на недоверие"}
{"url": "http://www.bnews.bg/article/235415-leden_dazhd_obhvashta_dunavskata_ravnina", "text": "Предупреждение за леден дъжд ! \r\nПрогноза за периода 17-18.01.2018 През следващите 72 часа, температурите на Балканите чувствително ще се повишат., съобщават на фейсбук страницата си Meteo Balkans  През следващите часове във височина ще продължава преносът на по-топла в.маса.. \r\nТемпературите ще се повишат, но над Дунавската равнина в ниските слоеве ще останат под нулата. \r\nЗапочналите валежи от СЗ ще обхванат постепенно Дунавската равнина, при тази ситуация риска от леден дъжд е голям. На картата сме показали къде очакваме и този рядък за нашата страна \"феномен \" Предупреждение за леден дъжд и условя за поледица издаваме за СЗ България Предупреждение за значителни валежи : Над останалата част от полуострова ще започнат валежи, на места значителни типът валежи ще е от дъжд , а до полунощ ще преминат и в сняг ! Степен 3 Издаваме за значителни валежи от дъжд ,очаквано количество за период от 24 часа ще са между 40-60 л/кв.м. Степен 2 Издаваме за значителни и продължителни валежи , очакваните валежи за същия период ще са между 20 -40 л/кв.м Предупреждение за значителни валежи от сняг : Степен 2 Издаваме за очаквани 20 - 30 см снежна покривка .", "date": "2018.01.17", "title": "Леден дъжд обхваща Дунавската равнина"}
{"url": "http://www.bnews.bg/article/235410-karakachanov_se_prevrashta_v_grobokopach_po_otnoshenie_na_sigurnostta_ni", "text": "\r\nКриминалните хроники от началото на годината смразяват кръвта на всеки български гражданин.Всеки ден се отчита не просто поредния смъртен случай а поредното убийство. \r\nСтранно е мълчанието на политическите сили, които сякаш не разбират, че се превръщаме в държава от третия свят.А може би сме точно такава държава, след като престъпниците се разхождат необезпокоявани, демонстрирайки всички екстри на недосегаемост. Нещо повече, хората вече изпитват чувството, че бандюгите сякаш се подиграват на властта. След като усилено съсипва армията и приземи самолетите СУ-25 вероятно завинаги вицепремиерът Каракачанов се превръща и в гробокопач по отношение на сигурността ни. Липсата на каквито и да е адекватни действия от страна на силовите министерства е повече от показателна. \r\nНа нас обикновените граждани не ни остава нищо друго освен да се молим да не сме поредната жертва на патриотарското безхаберие.Съветваме същото да правят и еврочиновниците, на които предстои посещение на България. \r\n ", "date": "2018.01.17", "title": "Каракачанов се превръща в гробокопач по отношение на сигурността ни! "}
{"url": "http://www.bnews.bg/article/235388-mayli_sayras_i_liam_hemsuart_intimnichat_sred_valnite_paparashki_snimki", "text": "Майли Сайръс и Лиъм Хемсуърт се насладиха на страхотна ваканция в Австралия, като не пропуснаха да съберат слънчеви лъчи на плажа в залива Байрън  Папараците бяха неотлъчно до двойката и успяха да ги щракнат на семейни обеди, както и сред вълните. \r\nМайли показа завидна форма, която бе подчертана от бял бански в две части, а от кадрите е видно, че двойката е прекарала часове в закачки във водата. Като истински кавалер Лиъм дори носи „на конче“ своята любима. В останалото време пък показва завидни умения показвайки забавната си страна – със салта, плуване под вода и изправяйки се пред вълните с Майли на гръб. \r\nМестните медии отбелязват, че Сайръс е полагала голяма грижа за кожата си, мажейки се със слънцезащитни лосиони с висок фактор, пише Тялото.бг. \r\nЗа неудовлетворение на феновете на двойката обаче темата за сватбата им бе подмината и този път. Носеха се слухове, че ваканцията им в родината на Лиъм е подготовка за предстояща венчавка. Снимки вижте", "date": "2018.01.17", "title": "Майли Сайръс и Лиъм Хемсуърт интимничат сред вълните (ПАПАРАШКИ СНИМКИ)"}
{"url": "http://www.bnews.bg/article/235398-ekskluzivno_barekov_obyavi_pred_borisov_v_strasburg_che_ochakva_da_vidi_bivshite_mu_ministri_prokopiev_i_donev_zad_reshetkite", "text": "Сега или никога, г-н Борисов, винаги съм бил откровен с Вас. Все още нямаме вкаран в затвора за корупция политик или олигарх. Бандити като Иво Прокопиев, Огнян Донев, заедно с някои бивши ваши министри, чакат присъди от съда за стотици милиони обществени кражби. Кога ще ги видим в затвора? Такъв въпрос отправи евровдепутатът от Групата на ЕКР Николай Бареков към премиера Бойко Борисов по време на пленарната сесия в Страсбург, на която бяха представени приоритетите на Българското председателство на Съвета на Европейския съюз. Бареков вижда опасност за България в това, че шепа олигарси, ноторно известни у нас и в чужбина, обогатени от европейските фондове и приватизация са станали от името на ЕС морални ментори на нашето общество. В изказването си пред членовете на Европейския парламент Бареков засегна и проблема с опасната симбиоза у нас между корупцията и бедността. “В България тази симбиоза е смъртоносна за обществото. Нека като еворпейските бюрократи на г-н Юнкер не си заравяме главите в пясъка като щрауси”, призова той като се обърна към Борисов с думите: “Действайте с перспектива, от Вас очакваме и възмездие, г-н премиер.” Според Бареков перспективата, за която говори Борисов, не се вижда от мнозинството от българските граждани. “Те са губещи в Европейския съюз, за сметка на шепа хора”, категоричен е той. Въпреки това евродепутатът пожела на премиера да я постигне, за да не си остане само приказка. Веднага след края на изказването  си в пленарната сесия Бареков направи коментар в личния си профил във Фейсбук. \"Заедно с речта на \"Зелените\" аз бях единствения евродепутат от България, който повдигна горещите въпроси за корупцията и бедността. Оставам коментара на вас, а аз съм със спокойна съвест, че не съм се продал на мафията, олигархията и статуквото.\", подчерта той.", "date": "2018.01.17", "title": "ЕКСКЛУЗИВНО! Бареков обяви пред Борисов в Страсбург, че очаква да види бившите му министри, Прокопиев и Донев зад решетките"}
{"url": "http://www.bnews.bg/article/235406-pochina_izvesten_balgarski_aktyor", "text": "Почина актьорът и дългогодишен председател на Съюза на артистите в България (САБ) – Стефан Илиев. Новината бе съобщена на сайта на организацията. Стефан Илиев е роден през 1935 г. в Истанбул. Завършва актьорско майсторство във ВИТИЗ \"Кръстьо Сарафов\" през 1958 г. Дебютира в ролята на Дженаро в \"Лукреция Борджия\" от Виктор Юго в Драматичен театър – Габрово. Работил е в Драматичен театър – Плевен, Драматичен театър – Перник, Народен театър за младежта, Театър на поезията и естрадата, Театър \"София\", МГТ \"Зад канала\". Сред по-големите му роли в театъра са: Авакум Захов в \"Спящата красавица\" – А. Гуляшки, Херцогът в \"Скъперникът рицар\" – А. С. Пушкин, Поручикът в \"Поручикът и Марютка\" – Б. А. Лавреньов, Браун в \"Опера за три гроша\" – Б. Брехт, Гьоринг в \"Червено и кафяво\" – Ив. Радоев, Вершинин в \"Три сестри\" – А. П. Чехов, Сър Оливер в \"Училище за сплетни\" – Р. Шеридан, Г-н Смит в \"Плешивата певица\" – Й. Йонеско и др. Зрителите го помнят от филмите: \"Пленено ято\", \"Между релсите\", \"Конникът\", \"Свобода или смърт\", \"Един миг свобода\", \"Снимки за спомен\", \"Куче в чекмедже\" и много други. Стефан Илиев бе председател на Съюза на артистите в България между 1990 и 2005 г. Носител е на наградата на САБ, ИКАР 2015 за Чест и достойнство.", "date": "2018.01.17", "title": "Почина известен български актьор"}
{"url": "http://www.bnews.bg/article/235390-svetlana_vasileva_se_pohvali_s_ultra_skap_podarak_ot_gushterov", "text": "Плеймейтката Светлана Василева се похвали с нов подарък от любимия си Християн Гущеров. Моделката сподели на страницата си във фейсбук кадър, на който се вижда чисто нов скъпарски джим „Мерцедес“, паркиран в двора на имението на Християн Гущеров, опакован в червена панделка със сърца на капака, пише BGLife. Светлана позира щастливо усмихната до новата си играчка, а под снимката написа: „През последните 2 години преминах през много трудни моменти, но както казват мъдрите хора – всяко зло за добро. А после животът ни срещна, мен и теб! Наложи се да преодолеем много препятствия, но въпреки тях днес сме заедно, един до друг. Благодаря ти за всичко, което правиш за мен! Благодаря за безбройните изненади и с цялото си искрено сърце днес искам да ти кажа: Благодаря, че те имам!!!", "date": "2018.01.17", "title": "Светлана Василева се похвали с ултра скъп подарък  от Гущеров\r\n"}
{"url": "http://www.bnews.bg/article/235427-samo_za_zheni_ginekologichnite_pregledi_stavat_po_ponosimi_s", "text": "Ако парадната разходка без бельо в гинекологичния кабинет не е сред любимите ви усещания - далеч не сте сами. Ако обаче и самият преглед за вас е синоним на средновековно мъчение - може би имате известно право. Тъй като неприятните усещания по време на интервенцията са посочени като основна причина защо много жени пропускат годишната си профилактика. Всъщност, медицината може и да напредва, но добрият стар преглед почти не се е променил, а още повече - един от основните играчи в него - спекулумът. Той е измислен през 40 години на 19 век от Джеймс Марион Симс, известен още като бащата на съвременната гинекология, пише Вести. Противоречията около него са свързани с това, че той е правил експерименти с робини, някои от които причинявали смърт, за да успее да достигне до откритията си. Прототипът на спекулумът е бил подобен на лъжица, докато бъде разработен в сегашния му вариант, известен кат \"спекулумът на Симс\". И така, повече от век и половина, този уред не е бил съществено променян. Самата му възраст не е проблем - а факта, че той всъщност причинява дискомфорт на повечето пациентки. Това  от няколко години е обект на сериозна дискусия в медицинските университети в Щатите.  И въпреки че опитните лекари са подходили скептично към промяна на класическия спекулум студенти по медицина и дизайн, подпомогнати от феминистки организации в момента разработват нов вид уред. Идеята носи името \"Проектът Йона\" и на външен вид е много подобен до своя първоизточник, но има няколко съществени разлики.  Той е разработен от специален силикон и се разтваря плавно и постепенно триизмерно, а не, както е досега. Това значително намалява неприятното усещане при жените, отишли на  преглед.  Проектът е възложен на Хейли Стюарт, която е правила разработки за Епъл, както и на Сахани Кумар.  ", "date": "2018.01.17", "title": "Само за жени: Гинекологичните прегледи стават по-поносими с…"}
{"url": "http://www.bnews.bg/article/235397-kotseto_izliza_s_lindareva_prodalzhava_li_trapkata_im_sled_big_bradar", "text": "Фолкпевецът Константин и Зорница Линдарева купонясват заедно и демонстрират фриволно поведение \r\nЗа по-малко от месец двамата са забелязвани да купонясват в една и съща компания, като не крият симпатиите си един към друг. \r\nЛиндарева обожава да стои около певеца, а той често си позволява да я прегръща пред хората. За нещо повече няма категорични сведения и всичко остава в сферата на въображението. \r\nИскри между Коцето и Зорница пламнаха по време на участието им в Биг Брадър, Линдарева призна пред другите жени, че е харесала изпълнителя, но той не й обръщаше никакво внимание. \r\nВъпреки това след края на шоуто двамата купонясваха в дискотеката на Коцето. След това са били на рождения ден на плеймейтката Светлана Василева. Зорница дори изоставила мястото си на масата на рожденичката и се преместила при Коцето, за да са по-близо един до друг. \r\nРазвръзката на отношенията между двамата тепърва предстои, категорични са запознати с историята им, пише „България днес“. \r\n ", "date": "2018.01.17", "title": "Коцето излиза с Линдарева! Продължава ли тръпката им след Биг Брадър?"}
{"url": "http://www.bnews.bg/article/235403-notariatat_shte_pazi_starite_hora_ot_izmamnitsi", "text": "България ще реагира адекватно на Резолюция на ЕП от 1.юни 2017г. ,съдържаща препоръки към ЕК относно правната защита на уязвимите пълнолетни лица„ В момента тече реализиране на проект за „Национален регистър на пълномощните” по изпълнение на стратегия за развитие на електронното управление. Нотариалната камара предложи като съставна част от този регистър да бъде и регистър на тъй наречените „пълномощни за подкрепа”. Това съобщи председателят на Съвета на нотариусите на Нотариалната камара на РБ Димитър Танев. „В тези пълномощни се включват пълномощни за предоставяне на попечителско разпореждане и пациентски пълномощни. Идеята е пълнолетни, дееспособни лица (обикновенно възрастни хора) който са пред прага на дееспособността, да обявяват публично лицата на които имат доверие за извършване на определени правни действия. Известни са десетки случаи когато недобросъвестни лица се възползват от немощта на възрастните хора и ги въвеждат в заблуждение. С този регистър се осветляват доверените пълномощници на тези да ги наречем уязвими лица, дава се възможност за обгрижването им. Пълномощни за подкрепа съществуват в дванайсет европейски държави като Германия, Франция, Испания, Австрия, Холандия, Белгия и други“, обясни той. През миналата година   Европейският парламент (1 юни 2017 г.) прие Резолюция съдържаща препоръки към Европейската комисия, относно правната защита на уязвимите пълнолетни лица. Според тази Резолюция уязвимо пълнолетно лице е „лице, което е навършило 18 години и което, поради нарушени или недостатъчни лични способности, не е в състояние да защитава собствените си интереси, както и тези на своето имущество, било временно или окончателно”. „Мисля, че точно сега е момента да се окаже съпорт на възрастните хора, една необходимост, която дълги години се коментира в средствата за масова информация“, каза още председателят на Нотариалната камара.  ", "date": "2018.01.17", "title": "Нотариатът ще пази старите хора от измамници"}
{"url": "http://www.bnews.bg/article/235402-neveroyatno_vdovitsa_i_detsata_y_otselyaha_sled_pozhar", "text": "Пожар изпепели дома на самотна майка с две деца в бургаското село Брястовец. Огънят пламнал на 8 януари и бързо пламъците обхванали цялата сграда. Според огнеборците, късо съединение е причината за пожара. Ваня Николова отглежда сама двамата си сина - Диан и Павел. Съпругът й умира преди години от мозъчен кръвоизлив. Изкарва прехраната на семейството си като санитарка в Инфекциозното отделение на УМБАЛ-Бургас. В нощта на пожара тримата се спасяват по чудо. Успяват да изскочат от къщата по бельо. \r\n\"Чух пукане и после замириса на бакелит. Събудих мама и после пламна всичко\", разказва Павел Михалев. Той е клас в ОУ \"Св. св. Кирил и Методий\", съобщава bTV. По-големият му брат - 18-годишният Диян учи специалност \"Готвач\" в Професионалната гимназия по туризъм \"Проф. д-р Асен Златаров\" в Бургас.  Цялото село се събира да помогне на Ваня и децата й, но не успели да спасят къщата. Към момента жената и двете момчета живеят в една стая под наем, без кухня и баня. Съседи им дават дрехи.  \r\nДецата Диан и Павел ходят редовно на училище. От Общината обещават да намерят общинско жилище за семейството.  \r\nКойто желае да помогне на пострадалата Ваня и децата й, може да се обърне към кмета на Брястовец Евгения Ботушанска в кметството или на тел. 05518/2244. ", "date": "2018.01.17", "title": "Невероятно: Вдовица и децата й оцеляха след пожар"}
{"url": "http://www.bnews.bg/article/235400-poredno_pokushenie_gramnaha_tarnovski_bandit_v_bedroto", "text": "48-годишен мъж е бил прострелян снощи в жилище във Велико Търново, съобщиха от Областната дирекция на МВР \r\nСигналът за стрелбата е подаден в 23.09 часа.  \r\nПострадалият е настанен е за лечение във великотърновската болница, без опасност за живота. По случая е започнато досъдебно производство. \r\nСпоред местни медии простреляният 48-годишният Юлиан Мирчев-Видрата, добре известен в ъндърграунда на старата столица. Мъжът е прострелян в бедрото. \r\nПрипомняме, че самопреди седмица в София бе убит друг търновец - 49-годишният бизнесмен Петър Христов. Убийството все още не е разкрито.", "date": "2018.01.17", "title": "Поредно покушение - гръмнаха търновски бандит в бедрото"}
{"url": "http://www.bnews.bg/article/235395-antimafiot_s_uslovna_prisada_za_chadar_nad_bandit", "text": "\r\nСливенският окръжен съд осъди бившия шеф на сектора за борба с организираната престъпност в Стара Загора Ивайло Димов на 1 г. затвор с 3-годишен изпитателен срок \r\nДимов бе подсъдим за престъпление по служба, извършено в качеството му на длъжностно лице, заемащо отговорно служебно положение и за престъпление против правосъдието - склоняване на прокурор да наруши свое служебно положение във връзка с правораздаването. Освен това той се опитал да забави разследване срещу наркодилър, както и да осигури \"по-специално отношение\" към него.  \r\nДосъдебното производство бе образувано на 1 август 2016 г. от Окръжната прокуратура в Стара Загора. С постановление на главния прокурор Сотир Цацаров бе разпоредено разследването да се проведе от Специализираното звено „Антикорупция“.  \r\nПрез октомври 2015 година в Съдебната палата на Стара Загора Ивайло Димов отишъл при окръжния прокурор, при заместника му и при председателя на Окръжния съд, като поискал да се забави разследване срещу мъж, който бил задържан при продажба на наркотици, както и да има \"по-специално отношение\" към него.  \r\nШефът на старозагорските антимафиоти поискал още и образуваното по случая дело да бъде решено със споразумение при благоприятни за наркодилъра условия. Магистратите заявили на Димов, че това, което иска е \"нередно\" и че не могат да въздействат на наблюдаващия прокурор под каквато и да е форма как да реши делото си.  \r\nНезависимо от това в периода октомври-ноември 2015 г. в Стара Загора, Ивайло Димов е склонявал прокурора по делото срещу дилъра да наруши служебните си задължения във връзка с правораздаването - да изготви споразумение и то да приключи \"благоприятно\" за обвиняемия.  \r\nПрез периода март-април 2016 г. антимафиотът отново се срещнал с председателя на съда в Стара Загора, както и с окръжния прокурор и отново поискал да бъде сключено споразумение със задържаното за продажба на наркотични вещества лице. Настоял и да се определи на обвиняемия по-леко наказание, тъй като досъдебното производство вече било внесено в съда.  \r\nСигналът за действията на Ивайло Димов е подаден от прокурорските и съдийски органи, подложени на натиск. Извършена е и проверка от агенти на ДАНС. Показания срещу шефа на антимафиотите са дали свидетели. Не са прилагани специални разузнавателни средства. \r\nМеждувременно наркодилърът бил осъден на 5 години затвор, които в момента изтърпява в старозагорския затвор. \r\nОкръжният съд в Сливен призна за невинен Ивайло Димов за престъпление по служба, но го осъди за престъпление срещу правосъдието.  \r\nСофийската градска прокуратура ще обжалва присъдата в оправдателната й част.  \r\n ", "date": "2018.01.17", "title": "Антимафиот с условна присъда за чадър над бандит"}
{"url": "http://www.bnews.bg/article/235381-vtoriyat_sezon_za_gartsite_zapochna_stachkite_sa_na", "text": "Задръстванията по границата ни с Гърция явно ще започнат в края на януари, след като местни медии съобщиха, че от 22 до 29 януари фермерите в Гърция започват традиционните си за зимата стачки. В тази връзка се очакват се блокади по основните транспортни трасета. Засега обаче не е ясно кога ще бъде блокирана границата с България. До дни стачният комитет ще представи график на протестите. Исканията на фермерите сега сада бъдат премахнати приети наскоро данъчни закони, но и гарантиране на цените за земеделската продукция, безплатно здравеопазване, достойни пенсии, премахване на единния имотен данък и създаване на държавен фонд, който да поема на 100% обезщетенията им за щетите, нанесени от природните бедствия.", "date": "2018.01.17", "title": "Вторият сезон за гърците започна - стачките са на..."}
{"url": "http://www.bnews.bg/article/235389-plenarna_sesiya_v_strasburg_prioritetite_na_balgarskoto_predsedatelstvo_na_saveta_na_es_v_ep_gladayte_na_zhivo", "text": "Премиерът Бойко Борисов представя днес в Европейския парламент в Страсбург приоритетите на българското председателство на Съвета на ЕС. Приоритетите на българското председателство са бъдещето на Европа и младите хора; европейската перспектива и свързаност за Западните Балкани; сигурност и стабилност в силна и единна Европа; цифровата икономика и уменията на бъдещето. Предвижда се след представянето евродепутатите и Европейската комисия да изкажат мнения. По време на първото заседание на Европейския парламент за българското председателство евродепутатът от Групата на европейските консерватори и реформисти Николай Бареков ще направи изказване в Страсбург по темата за корупцията в България.  Четири са нашите основни приоритета – бъдещето на младите хора в Европа, Западните Балкани и свързаността в региона, сигурна и стабилна Европа и дигиталните умения. Това заяви министър-председателят Бойко Борисов в Европейския парламент, където представи приоритетите на българското председателство на Съвета на Европейския съюз. Приоритетите на българското председателство са: бъдещето на Европа и младите хора; европейска перспектива и свързаност на Западните Балкани; сигурност и стабилност в силна и единна Европа; цифровата икономика и уменията на бъдещето.  България успя в рамките на година да направи така, че миграционният натиск да е 0. Tова заяви в Страсбург премиерът Бойко Борисов, който представи приоритетите на Българското председателство на Съвета на ЕС. С много работа и европейска помощ, благодарение на споразумението в с Турция, то трябва да продължи да работи \"Когато е необходимо по Западните Балкани и миграционната политика, България ще даде своята експертиза и ще сподели своя опит\", допълни Борисов. \"Така трябва да си охраняваме, че влизането в Европа да става само през КПП. В същото време да се погрижим за хората, които бягат от войната, до нейното приключване. Икономическите мигранти да бъдат допускани дотам, докъдето има нужда от тях\", добави Бойко Борисов. \"Трябва да стане ясно какви са шансовете на страните от Западните Балкани за влизане в ЕС. Вчера един изстрел в Косово например разбуни Балканите. България и Македония дадоха пример, че с такт и добронамереност могат да решават проблеми\", поясни Борисов Няма по-добро от това, да вървим всички заедно, кохезионната политика трябва да подължи. Борисов засегна и общата европейска отбрана - в тези геопредизвикателства малко се вглеждаме в заплахите, обикновено реагираме след това, каза той. Обикновено оставяме големите президенти на САЩ, Русия, Иран, да вземат решения по теми, които всъщност ние след това се сблъскваме със старша сила в Европа. От тези войни идва миграционния поток. Когато беше банковата криза, дойде кризата в Европа. Европа вече има растеж и съм убеден, че няма по-добри от нас, допълни още премиерът. Гледайте на живо   ", "date": "2018.01.17", "title": "ПЛЕНАРНА СЕСИЯ В СТРАСБУРГ! Приоритетите на българското председателство на Съвета на ЕС в ЕП! (ГЛАДАЙТЕ НА ЖИВО) "}
{"url": "http://www.bnews.bg/article/235384-8_oblasti_sa_zastrasheni_ot_gripa", "text": "    Осем области с голяма заболеваемост от грип - Перник, където е обявена епидемия,  София, Пловдив, Пазарджик, Силистра, Стара Загора, Ямбол ,Благоевград Много е вероятно да има нови райони в страната, в които да се обяви грипна епидемия. До края на седмицата е възможно това да се случи в Пазарджик. Това каза държавният здравен инспектор д-р Ангел Кунчев пред bTV.  \"Показателни са отсъствията от училище, потърсената лекарска помощ и търсенето на повече препарати в аптеките. Хората обичат да търсят медицинска помощ в сряда и четвъртък с оглед да си увеличат почивните дни. Най-точни са данните на седмична база. В последните години се наблюдава тенденция хората да ходят на работа, дори да са болни\", поясни д-р Кунчев. Вижте още новини от България  Той добави, че е било изненада, че доминиращ е вируса Ямагата, който в момента циркулира. \"Очаквахме паралелна циркулация между грипните щамове\", заяви държавният здравен инспектор. Д-р Кунчев предупреди отново, че е абсолютно грешна практиката да се пие антибиотик при вирусна инфекция. \"Това дори е вредно. Ограничете максимално контактите, добра лична хигиена, особено при децата, правилно хранене, проветряване на помещенията\", призова той. \"Пикът на грипа започва. Променливото време има значение за разпространението на вирусите, но е малко при започнала грипна епидемия\", каза още Ангел Кунчев.", "date": "2018.01.17", "title": "8 области са застрашени от грипа"}
{"url": "http://www.bnews.bg/article/235394-gerb_i_dps_prieha_zakon_na_peevski_sreshtu_vtorichnoto_razgrabvane_na_ktb", "text": "С 96 гласа на депутатите от ГЕРБ и ДПС Народното събрание прие на първо четене промени в Закона за банковата несъстоятелност. Вносители са депутатите от движението Делян Пеевски, Йордан Цонев и Хамид Хамид, а мотивът за промените - \"спиране на вторичното разграбване на КТБ\".  От БСП гласуваха \"против\" и \"въздържал се\". Партньорите на ГЕРБ във властта - \"Обединени патриоти\", изобщо не участваха - дадоха едва 3 гласа и те бяха \"въздържал се\". От \"Воля\" се отчетоха с 4 гласа - също \"въздържал се\".  Проектът предвижда създаване на нов Член 31а в Закона за банковата несъстоятелност, според който \"временният синдик и синдикът нямат право до момента на започване осребряване имуществото на банката, да заличават учредени от длъжници обезпечения, с изключения на случаите, при които вземането на банката е погасено изцяло чрез парично плащане\", обясниха още при внасянето на промените от ДПС. Пеевски, Цонев и Хамид предлагат още създаването на нов член за \"Несъстоятелност на сделки извършени от трети лица\". Законопроектът предвижда също обявяване за нищожни на обезпечения, учредени от длъжници или от трети лица в полза на банката от момента на поставянето на банката под особен надзор до момента на започване осребряване на имуществото. Законът на Пеевски цели да обяви за недействително всяко прехвърляне на акции и дялове от търговски дружества, извършено от длъжник на банката след датата на обявяване под особен надзор, твърдят вносителите.", "date": "2018.01.17", "title": "ГЕРБ и ДПС приеха закон на Пеевски срещу вторичното разграбване на КТБ"}
{"url": "http://www.bnews.bg/article/235378-enrike_vdigna_zavesata_i_pokaza_snimka_s", "text": "Енрике Иглесиас и Анна Курникова успяха да запазят в тайна бременността й, но певецът направи нещо неочаквано и сподели първата снимка на една от близнаците си. \"Моето слънце\", той подчертава той под снимката с новороденото си дете. Един час по-късно бившата тенис звезда и майка на децата сподели друга снимка с другото близначе, заедно със същия надпис \"Моето слънце\". През декември двойката станаха родители за първи път на близнаци, момче и момиче. Според TMZ близнаците се наричат Никълъс и Луси. ", "date": "2018.01.17", "title": "Енрике вдигна завесата и показа снимка  с..."}
{"url": "http://www.bnews.bg/article/235382-kim_kardashiyan_chaka_treto_dete", "text": "Американската риалити звезда Ким Кардашиян и съпругът ѝ Кание Уест ще станат родители за трети път след около 6 месеца. Сурогатната майка, която двамата са избрали за бебе номер 3 е бременна в 3 месец, съобщава US Weekly. Жената, която двамата старателно са проучили и са избрали измежду много други кандидатки, е от Сан Диего и е на възраст между 20 и 30 години. Третото отроче на звездната двойка се очаква да се появи на бял свят през януари 2018 г. 36-годишната риалити звезда неведнъж е казвала, че иска да има голямо семейство, но след като лекарите ѝ забраниха да забременее пак, тя и половинката ѝ са се насочили към сурогатна майка. По време на втората бременност на Кардашиян, която вече е майка на 4-годишната Норт и 1-годишният Сейнт, се появиха усложнения, при които плацентата е захваната твърде дълбоко в маточната стена, и лекарите я предупредиха, че следваща бременност би била изключително рискована и опасна. Според американските медии семейство Кардашиян-Уест е наело сурогатната майка срещу 113 000 долара. Родителите на 4-годишната Норт и 19-месечният Сейнт са се съгласили да платят 45 000 долара за 10 месеца или по 4 500 долара на месец, според сайта за светски новини TMZ. Ако се окаже, че жената, която носи детето им, всъщност е бременна с близнаци, звездната двойка ще вдигне сумата на месечните вноски на 5 000 долара за второто дете. Освен тези пари, Ким и Кание са платили на агенцията, намерила сурогатната майка предварителен депозит от 68 850 долара.", "date": "2018.01.17", "title": "Ким Кардашиян чака трето дете\r\n"}
{"url": "http://www.bnews.bg/article/235379-razsledvat_li_sluzhbite_delyan_dobrev", "text": "Елена Йончева отговари на въпросите, които Делян Добрев й зададе вчера.  \"Ако Делян Добрев има съмнения за нови корупционни схеми, бих искала да ги конкретизира и да каже. Срещала съм се с много бизнесмени като кандидат-депутат. Ако има нещо нередно в община Хасково, нека бъде оповестено. Той се опитва да отвлече вниманието и не отговаря на фактите, които изнесохме публично. Данните ни са дадени на прокуратурата. Ако г-н Добрев смята, че работя за служба, то нека излезе и го заяви ясно и категорично. А разследват ли българските служби г-н Добрев. , заяви депутатът от БСП в студиото на БТВ.  \"Аз не мисля, че човек от друга структура може да бъде поканен да работи в президентството. Аз няма да отговарям на всички глупости на Антон Тодоров. Попитайте президента, аз напуснах доброволно. По време на кампанията на Цветан Василев аз бях в хотел в Хасково. Никога не съм била в сградите, където твърдят, че съм била. Била съм в избата, която Добрев посочва, но в компанията на архитекти през 7-8 години. Дайте да видим схемата \"Хасково\". Никога не съм спала в имотите на Цветан Василев. Да, познавам го. Запознахме се по време на Банкер на годината. Предполагам г-н Добрев също го познава. Не съм имала по-сериозен контакт от запознанството ни\", допълни Йончева. \"Колкото до пътуването по време на предизборната кампания. Винаги съм се придвижвала само и единствено със собствения си автомобил\", категорична е тя. Делян Добрев се включи по телефона в студиото и заяви, че не е доволен от отговорите й, защото не е отговорила на нищо. \"Фирмите за които говори са спечелили много повече по време на тройната коалиция, отколкото сега. Загубили за поръчки в Хасково. На вас уверен ли ви прозвуча отговорът за Цветан Василев. Аз никога не съм виждал на живо Цветан Василев. Атаката срещу мен свързана ли е с нарушени интереси в енергетиката\", попита Добрев.  \"Ние излагаме факти. К Тази фирма, от която излиза г-н Добрев притежава 49% от офшорна компания. Ние не казваме, че може да тегли средства от офшорна компания, но искаме да знаем от къде идват тези фирми и тези пари. Изтеглени са 250 хиляди евро. Имаме документи и ще ги покажем. Как български гражданин без никаква собственост може да изтегли 2 милиона лева по време на управлението на г-н Добре\", пита Йончева.  \"Теглил съм много кредити, г-жо Йончева\", заяви Добрев, но бе прекъснат от Елена Йончева, а Хекимян побърза да му върне думата. . Теглил съм заем през цялото време, когато съм се занимавал с бизнес, а не с политика. Защото за разлика от Елена Йончева, на мен никой не ми дава 700 хиляди, за да представлявам телевизия. Едни теглят заеми, а на другите им ги дават. Защо не дойдоха тия фирми да ми дадат тия пари? Нямаше да тегля заеми\", каза още Добрев.  \"Аз не съм била журналист заради връзката си със Станишев. Правя филми много преди Станишев да е станал премиер. Г-н Добрев говори съвсем друго. Той говори как се финансира един филм, а той се финансира като всяка телевизионна продукция. Аз нямам право на реклама, нито на държавни пари. \"Лукойл\" е частна компания и имат право да финансират филмите ми. Ако г-н Добрев смята, че съм нарушила закони, нека внесе сигнал до прокуратурата\", подкани го Йончева, а той пък в отговор заяви, че ще внесе.  \r\n ", "date": "2018.01.17", "title": "Разследват ли службите Делян Добрев?"}
{"url": "http://www.bnews.bg/article/235407-piyaniyat_lekar_grubiyan_vleze_v_papkite_na_prokuraturata", "text": "Софийска районна прокуратура образува досъдебно производство за хулиганство срещу пияния лекар в 18-то ДКЦ в столицата, съобщиха от СРП. Ангел Асенов се явил в нетрезво състояние по време на дежурство в понеделник (15.01.2018 г.). По този повод бил подаден сигнал на тел 112 от присъстващи в 18-то ДКЦ пациенти. На място незабавно пристигнали служители на 05 РУ СДВР, към които Асенов започнал да отправя на висок глас обидни и нецензурни реплики и заплахи. Лекарят бил задържан, като при отвеждането му той продължил да обижда както полицейските служители, така и присъстващите на място свидетели. Преписката е докладвана днес на наблюдаващия прокурор в СРП, като след преценка на събраните материали е направен изводът, че са налице достатъчно данни за извършено престъпление от общ характер и по случая е образувано производство за хулиганство. Разследването е възложено на 05 РУ СДВР, като предстои приключването му в максимално кратък срок.", "date": "2018.01.17", "title": "Пияният лекар-грубиян влезе в папките на прокуратурата"}
{"url": "http://www.bnews.bg/article/235431-velikobritaniya_si_ima_ministar_na_samotata", "text": "Министър-председателят на Великобритания Тереза Мей създаде нов пост в кабинета – „министър за самотата”, и назначи на него зам.-министъра по въпросите на спорта и гражданското общество Трейси Крауч. „За твърде много хора самотата е тъжна реалност на съвременния живот. Искам да се боря с този проблем в името на нашето общество и на всички нас, да помагам за преодоляване на самотата на възрастните хора, възпитателите, тези, които са загубили близки, тези хора, които няма с кого да поговорят, няма с кого да споделят мислите и опита си”, се казва в изявление на Мей. По данни на британския „Червен кръст” повече от 9 млн. британци (при население от 65,6 млн. души) често или постоянно страдат от самота. Организацията нарича това явление „скрита епидемия”. Мей създаде поста „министър за самотата” към министерството на здравеопазването по препоръка на парламентарната комисия за борба със самотата.", "date": "2018.01.17", "title": "Великобритания си има \"Министър на самотата\""}
{"url": "http://www.bnews.bg/article/235386-karakachanov_satvori_porednoto_bezumie_ostavya_vvs_bez_su_25", "text": "\r\nБългарските Военно въздушни сили станаха поредна жертва на Каракачанов и патриотарската му свита.След като се провали договорът за ремонт на миговете сега ВВС остава и без щурмоваците СУ-25. Причината - изчерпване на междуремонтния ресурс. Последният им полет за историята е бил на 14 декември 2017 г. \r\nМашините са спрени от полети, защото в края на декември миналата година е изтекло поредното удължаване на неговия междуремонтен ресурс. През първата половина на 2014 г. през процедура по удължаване на междуремонтния ресурс по години преминаха шест щурмови самолета Су-25. 2017 г. изтече, без да се взимат други мерки за запазване на летателната годност на щурмовия самолет и така българските ВВС в момента не разполагат с единствения си специализиран \r\nударен самолет, пише специализираното издание AERO. \r\nЗа пореден път обещания на военния министър Каракачанов увиснаха във въздуха! Пари за  ремонти не са предвидени. Ако се направят такива, трябва да има обществена поръчка за няклко десетки милиона. Обещанията, че \"Авионамс\" ще ремонтира самолети, кънтят на кухо. И като нищо 14 декември може да се окаже датата, на която Су-25 са казали \"Сбогом!!!\" на българското небе.  \r\n ", "date": "2018.01.17", "title": "Каракачанов сътвори поредното безумие! Оставя ВВС без СУ-25!"}
{"url": "http://www.bnews.bg/article/235393-ima_zaplaha_za_natsionalnata_sigurnost_ot_pravitelstvenite_organi_na_stranata_spored_3_sekretni_dokumenta", "text": "\"Когато говорим за корупция, говорим за такава за разходване на парите. Не е имало до сега момент, в който да говорим за корупция в приходите. Когато се запознаете с мотивите, ще срещнете и това\". Така обясни лидерът на БСП Корнелия Нинова мотивите за внасянето на вот на недоверие. \"На 9 януари в секретно деловодство дойдоха три документа - доклад на Държавна агенция \"Национална сигурност\", доклад на прокуратурата и доклад на Влади Горанов. Законът ми забранява да си служа с имена на хора, фирми и числа, но мога да предоставя информации.  , разкри Нинова. \"Тези указания от прокурора стоят на бюрото на г-н Борисов от лятото на 2016 година. Сега сме 17 януари 2018 година и нищо не е направено. Проблемът е същия. За жалост, не мога да ви го разкажа, защото е строго секретно. Искаме истината да стане достояние и да се покаже защо министър-председателят не е предприел нищо. Искаме или да се разсекретят документите или да направим закрито заседание? Вярвам, че народните представители ще си направят верните изводи. Разбира се, мнозинството ще подкрепят правителството във вота на недоверие, но се надявам това да ви накара да се замислите за мерките за сигурност, които да вземете. Замислете се за националната сигурност. Предлагаме как народното представителство да се справи с проблема - тук на закрито заседание или да представим документите пред българския народ, като ги разсекретим и да покажем всичко наяве. Благодаря\", допълни лидерът на БСП. \r\n ", "date": "2018.01.17", "title": "Има заплаха за националната сигурност от правителствените органи на страната според 3 секретни документа!"}
{"url": "http://www.bnews.bg/article/235377-antonovden_e_predpazvame_se_ot_bolesti", "text": "Православната църква отбелязва деня на Свети Антоний Велики - Антоновден. Светецът се счита за основател на монашеството. Във всички епархии на Българската православна църква се отслужва празнична Света Литургия. Според народния календар на Антоновден се празнува за предпазване от болести. На този ден жените не предат, не плетат, не варят боб и леща, за да не разсърдят чумата, шарката и \"синята пъпка\". Специално омесени за празника содени питки, намазани с петмез, се раздават на близки и съседи за здраве, а една се оставя на тавана \"за белята, за лелята\", както е била наричана чумата. Затова Антоновден е известен още и като Лелинден. Спред една легенда имало двама братя близнаци Антон и Атанас, които изобретили ковашките клещи. Затова именните им дни се честват един след друг и на тези дни празнуват всички ковачи, железари и ножари. Празнуват: Антон, Андон, Антоан, Антония, Антонина, Антоанета, Тончо, Тоня, Дончо, Донко, Донка.", "date": "2018.01.17", "title": "Антоновден е! Предпазваме се от болести"}
{"url": "http://www.bnews.bg/article/235380-atentatat_v_sarafovo_shte_ima_li_nakazani", "text": "Очаква се днес в Специализирания наказателен съд най-накрая да започне разглеждане по същество на делото за атентата на летище “Сарафово“ в Бургас от преди повече от пет години. \r\nПроцесът трябва да започне с разпит на свидетели на атентата. Делото бе внесено в съда през 2016 г., но бе отлагано 8 пъти по различни процесуални причини.  \r\nПрипомняме, че на 18 юли 2012 г. атентатор се взриви до автобус с израелски туристи на паркинга на летището в бургаския кв. \"Сарафово\".  \r\nНа място загинаха петима израелци - Ицик Коленги на 28 години, Амир Менаше на 28 години, Елиор Прайс на 26 години, Маор Харош на 25 години и 42-годишната Кошава Шрики, която бе бременна, както и шофьорът на автобуса 36-годишният Мустафа Кьосов от село Юруково, община Якоруда. \r\n35 души бяха ранени. \r\nЗадочно подсъдими са Мелиад Фара и Хасан Ел Хадж Хасан, граждани на Австралия и Канада, които все още се издирват с червена бюлетина на \"Интерпол\". Според прокуратурата те са помогнали на атентатора Мохамед Хасанел Хюсейни, който също загина при атентата.  \r\nТвърди се, че единият от подсъдимите - Мелиад Фара е свързан с терористи с военното крило на \"Хизбула\".  \r\n ", "date": "2018.01.17", "title": "Атентатът в Сарафово - ще има ли наказани?"}
{"url": "http://www.bnews.bg/article/235387-bezsanie_trese_wc_ministara_proveryavat_firmite_stroili_velikata_ograda", "text": "\r\nСлед като в края на миналата година главният прокурор обяви, че оградата на българо-турската граница е строена на завишени цени, Агенцията за държавен финансов контрол е започнала проверка на фирмите, строили защитното съоръжение. Източници, приближени до патриотите информират, че WC министъра бил много притеснен, което се отразявало и на съня му. Според тях вече имало информация, че проверяващите се натъкнали на безобразия, които неминуемо ще стигнат до обвинителни актове срещу високопоставени лица. Според проверяващите вече били цъфнали и партийни връзки с фирмите, които драстично са завишавали цената на оградата.Източници от патриотите коментират, че нарушенията били толкова безобразни, не се знаело дали оградата няма да се разпадне до няколко месеца, с което да се прослави като \r\n\"Великата паднала ограда\"! \r\n ", "date": "2018.01.17", "title": "Безсъние тресе WC министъра! Проверяват фирмите строили великата ограда!"}
{"url": "http://www.bnews.bg/article/235376-dazhd_snyag_i_poleditsi_v_tsyalata_strana", "text": "Днес преди обяд, над по-голямата част от страната, ще има разкъсана облачност до слънчево. Над Горнотракийската низина ще е мъгливо. От северозапад облачността ще се увеличава и след обяд ще започнат валежи предимно от дъжд, които до вечерта ще обхванат цялата страна, а в Предбалкана и високите полета на Западна България ще преминат в сняг. В Дунавската равнина остават условията за поледици. Ще духа до умерен юг-югозападен вятър, който вечерта ще се ориентира от запад-северозапад и ще се усили. Максималните температури ще са в широки граници: от 0-2° в северозападните райони до 12-14° на места в Предбалкана и Югоизточна България, съобщава НИМХ към БАН. Атмосферното налягане ще е значително по-ниско от средното за януари - ще се понижи, а вечерта ще започне да се повишава. В планините ще духа умерен, по билата - силен запад-югозападен вятър, който след обяд ще се усили още. Облачността ще се увеличава и след обяд ще започнат валежи от сняг, в ниските части – от дъжд. Максималната температура на височина 1200 метра ще е около 7°, на 2000 метра – около 0°. Над Черноморието преди обяд ще има разкъсана облачност, която след пладне ще се вплътнява и вечерта ще завали дъжд. Ще духа до умерен югозападен вятър. Максимални температури на въздуха: 8°-14°. Температурата на морската вода е 8°. Вълнението на морето ще е 2 бала. \r\n ", "date": "2018.01.17", "title": "Дъжд, сняг и поледици в цялата страна"}
{"url": "http://www.bnews.bg/article/235385-maymun_kleptoman_posegna_na_preslava", "text": "Вече цяла седмица Преслава е в Тайланд и с гаджето си Павел Лазаров продължават да се забавляват с представителите на местната фауна. Приключението им започна от близо 3 м височина - от гърба на азиатски слон, който разходи фолк дивата и любимия й около 45-метровата стуя Bolshgo Buddha (Big Buddha), построена на върха на планината Nakked на остров Пукет. Влюбените посетиха и местната зоологическа градина, където Преслава нахрани с биберон малко тигърче. \r\nПак там симпатична маймуна се впусна във флирт със звездата. Животинчето се впечатли от слънчевите очила на Преслава и посегна да си ги присвои, но тя успя да спаси скъпарския си аксесоар.", "date": "2018.01.17", "title": "Маймун клептоман посегна на Преслава \r\n"}
