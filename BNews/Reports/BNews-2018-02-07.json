{"url": "http://www.bnews.bg/article/236625-ostavka_na_pravitelstvoto_poiska_uchastnik_v_byaganeto_za_zashtita_na_pirin", "text": "Участник в националния маратон по бягане в защита на Национален парк \"Пирин\" поиска оставка на правителството, съобщи БНР. Това стана ясно при предаване на щафетата този следобед на площад \"България\" в Благоевград. Щафетата и посланията, събрани от градовете, през които премина протестната инициатива, бяха предадени на следващите участници. Това послание предаде Стоян Мавродиев, който доскоро беше областен директор на Българската агенция по безопасност на храните. Той е изминал разстоянието от Разлог до Благоевград сам. И предаде своето лично послание на момчето и момичето, които поемат щафетата до Дупница. По думите на Мавродиев, решението, с което се позволява промяна на плана на природен парк Пирин, е на цялото правителство. Оставката само на министъра на околната среда Нено Димов не е достатъчна. Така, че искаме оставка на правителството, мотивира се Мавродиев. Моето послание е: \"Не се страхувайте, няма от какво да се плашим, държавата е наша\". Трябва да знаете, че институциите не са ни виновни, ние сме виновни, защото не искаме да упражняваме контрол върху тях, заяви участникът в маратона в подкрепа на запазване статута на парк Пирин. Националният пробег е в защита на Пирин и срещу приетата от правителството промяна в плана за управление на националния парк. Владимир Милушев от фондация \"Биоразнообразие\", клон Беласица, връчи посланието от Благоевград: Пирин на народа, не на олигарсите. Силна държава се прави от силни хора. Всеки град предава послания. Думите от Бургас през Свиленград, Пловдив, Пазарджик и всички други градове дотук ще бъдат прочетени на националния протест в София в четвъртък.", "date": "2018.02.07", "title": "Оставка на правителството поиска участник в бягането за защита на Пирин"}
{"url": "http://www.bnews.bg/article/236622-otchetoha_izlishak_v_darzhavnata_hazna", "text": "Правителството отчете излишък в държавната хазна в края на 2017 г. Според данните на финансовото министерство приходите са превишили разходите с 845 млн. лева. Това е с повече от 2 млрд. лева от предварително заложеното в бюджета. Правителството обяснява препълнената хазна с повечето данъчни и осигурителни приходи. В края на миналата година фискалният резерв е бил над 10 млрд. лева, което двойно превишава заложения в закона за бюджета минимум.", "date": "2018.02.07", "title": "Отчетоха излишък в държавната хазна"}
{"url": "http://www.bnews.bg/article/236623-i_ozi_ozbarn_spira_s_turnetata", "text": "Легендарният британски рокаджия Ози Озбърн ще преустанови концертните си обиколки след едно последно световно турне, което ще продължи две години. Новината идва след като преди дни Пол Саймън обяви, че предстоящото му турне ще е последното, а през януари и Елтън Джон оповести, че ще тръгне на последно 3-годишно турне. Финалната концертна обиколка No More Tours 2 на 69-годишния Ози Озбърн ще започне в края на април с фестивални участия в САЩ. След това рокаджията ще изнесе концерти в Централна и Южна Америка и Европа, преди през август да се завърне в САЩ. „Бях благословен с две успешни музикални кариери. Надявам се, че това последно турне ще бъде мащабно празненство за феновете и всички, които са се радвали на музиката ми през последните пет десетилетия”, споделя Ози Озбърн, който след годините си с „Блек сабат” има и десетилетна солова кариера.", "date": "2018.02.07", "title": "И Ози Озбърн спира с турнетата"}
{"url": "http://www.bnews.bg/article/236624-veche_20_chasa_nay_moshtnata_raketa_leti_kam_mars_video", "text": "Революционна стъпка в Космоса. Вече 19 часа към Марс лети най-мощната ракета \"Фалкон Хеви\" на компанията \"Спейс Екс\", която беше изстреляна успешно от Космическия център във Флорида. На борда й се намира само червеният автомобил \"Тесла\" на създателя на компанията Илон Мъск. Плановете са ракетата да се използва за мисии в далечния космос. Кейп канаверал, Флорида. Миг от историята, съпроводен с аплодисменти. Стартовата площадка беше същата като използваната при мисиите до Луната, съобщава БНТ.  Илън Мъск, основател на компанията \"Спейс Екс\": Все още се опитвам да осъзная какво се случи, изглеждаше ми сюрреалистично. Гигант като \"Фалкон Хеви\" не се е изправял досега на космодрума във Флорида. Дълга 70, широка 12 метра, с два странични ускорителя - използваните и досега ракети \"Фалкон 9\" и общо с 27 двигателя \"Мерлин\". Може да изведе в орбита товар, равен на 18 самолета Боинг 747 с пълни резервоари, натоварени с пътници и багаж. Това е два пъти повече отколкото използваните в момента ракети това при три пъти по - ниски разходи. Рискът нещо да се обърка при тестовия полет беше огромен, както стана ясно и от думите на Илън Мъск след успеха.  Илън Мъск, основател на компанията \"Спейс Екс\": В главата ми беше само видението на експлозия на стартовата площадка. Слава Богу, това не се случи! След двуминутен полет двете странични ракети се отделиха от централната ракета и след още осем минути се приземиха синхронно на около десетина метра една от друга във Флорида. Централната ракета се насочи към Земята, но не успя да се приземи на плавателен съд в океана и се разби при удара във водата със скорост 500 км в час. Последната степен на ракетата обаче продължи своя полет към Марс с червената кора на Илън Мъск и манекен зад волана.  ", "date": "2018.02.07", "title": "Вече 20 часа най-мощната ракета лети към Марс (ВИДЕО)"}
{"url": "http://www.bnews.bg/article/236621-fbr_saobshteniya_za_rolyata_na_obama_v_razsledvaneto_sreshtu_klintan_sa_skandalni", "text": "Президентът на САЩ Доналд Тръмп определи като скандални новоразкрити текстови съобщения на служител на ФБР, от които става ясно, че бившият държавен глава Барак Обама е искал да бъде в постоянно течение относно разследването срещу бившия държавен секретар Хилари Клинтън за имейлите. \"Новите ФБР съобщения са скандални\", написа Тръмп в социалната мрежа. По-рано днес американски медии съобщиха, че Питър Строк и Лиса Пейдж са разменили съобщения, които показват, че Обама е поискал да \"знае всичко\" за разследването срещу Клинтън. През януари правосъдното министерство на САЩ се е сдобило със съобщенията. Строк е отстранен от воденото от специалния прокурор Робърт Мълър разследване за намеса на Русия на изборите заради вероятни текстови съобщения срещу Тръмп. Клинтън беше разследвана от ФБР, тъй като е използвала частен сървър по време на мандата си на държавен секретар.", "date": "2018.02.07", "title": "ФБР съобщения за ролята на Обама в разследването срещу Клинтън са скандални"}
{"url": "http://www.bnews.bg/article/236613-krisko_pravi_furor_s_makedonsko_devoyche_v_sasht", "text": "Всички българи в САЩ, фенове на рапър Криско, могат да го видят и чуят как пее на живо черни рими, а и \"Македонско девойче\". С класичесия фолклорен хит габровецът прави фурор зад океана, издават наши емигранти. Кристо започна турнето си на 27 януари в Чикаго, като за първия му концерт билетите от по 35 долара бяха изкупени като топъл хляб. Това накара организаторите да насрочат втора дата - 10 февруари. Последното участие на изпълнителя на \"Лош или добър\" ще бъде на 11 февруари в Маями. \r\nЛайвовете на Криско продължават около два часа, като той редовно завършва с акапела на \"Македонско девойче\", пише ПИК.", "date": "2018.02.07", "title": "Криско прави фурор с \"Македонско девойче\"  в САЩ "}
{"url": "http://www.bnews.bg/article/236618-elektronnite_grivni_za_arestanti_vlizat_v_deystvie", "text": "250 гривни за проследяване на арестанти ще бъдат налични след подписването на договора за обществена поръчка. Това стана ясно от изслушването на правосъдния министър Цецка Цачева в ресорната правна комисия, предава news.bg. Въпросът за осигуряването на въпросните устройства за проследяване бе зададен от герберът Димитър Лазаров, който констатира, че за осигуряването им се работи от 2015 г. досега. Така договорът за изпълнението на въпросната обществена поръчка ще бъде подписан на 8-ми февруари. Лицата, които са с наложена мярка за неотклонение \"домашен арест\", \"пробация\", с условна присъда или са настанени в места за изтърпяване на наказанията с отворен режим ще бъдат проследявани с така наречените гривни. \"От лятото на миналата година ускорихме изпълнението на проекта\", увери министър Цачева. Тя изтъкна, че процедурата е проведена. Въпреки, че е била обжалвана пред Комисията за защита на конкуренцията, жалбата е отхвърлена. \"Утре ще бъде подписан договора за 250 гривни\", изясни Цачева. Договорът е проект на ГД \"Изпълнение на наказанията\", който се финансира по програма \"Добро управление\".  ", "date": "2018.02.07", "title": "Електронните гривни за арестанти влизат в действие"}
{"url": "http://www.bnews.bg/article/236619-erdogan_protyaga_ratse_kam_makedoniya", "text": " Турския президен Реджеп Ердоган протегна ръце към Македоня.Повод за това му дадоха протестите в Атина относно името на нашата съседка.Наричайки македонците \"напите братя\",Ердоган заявява:\" За нас Анкара и Скопие нямат различия и ние никога няма да оставим нашите братя сами, винаги ще бъдем с тях\" пише Neos Kosmos. Македонски медии отбелязват, че Ердоган е направил коментара по време на конференция с имигранти от балкански държави, които живеят в Турция. Ердоган отиде по-далеч, отбелязвайки, че Атина греши в спора с БЮРМ за името.  Той добави, че е \"несправедливо\" да се заявява, че Скопие може да се присъедини към НАТО след разрешаването на казуса. В същото време българското патриотарско правителство продължава със своята нефелна политика.", "date": "2018.02.07", "title": "Ердоган протяга ръце към Македония"}
{"url": "http://www.bnews.bg/article/236610-shotlandets_i_aktrisa_ot_yamayka_shte_izigrayat_prints_hari_i_megan_markal", "text": "Телевизионен филм, проследяващ любовната история на принц Хари и актрисата от САЩ Меган Маркъл, ще бъде излъчен през пролетта - навреме за сватбата им през май, пише в. \"Дейли експрес\". \r\nВ образа на принц Хари зрителите на американската телевизия \"Лайфтайм\" ще видят шотландския актьор Мъри Фрейзър. Ролята на Меган Маркъл е поверена на родената в Ямайка актриса Париса Фиц-Хенли.  Филмът, озаглавен \"Хари и Меган: Кралски романс\", ще бъде режисиран от Менхай Худа. Очаква се снимките за продукцията да започна тази седмица в Лос Анджелис и Ванкувър. \r\nТелевизионният филм ще проследи историята на принц Хари и Меган Маркъл от момента на запознанството им чрез общи приятели и времето, когато те все още могат необезпокоявани да се наслаждават на любовта си, до глобалното медийно внимание, последвало след афиширането на връзката им.", "date": "2018.02.07", "title": "Шотландец и актриса от Ямайка ще изиграят принц Хари и Меган Маркъл"}
{"url": "http://www.bnews.bg/article/236620-nov_trus_s_magnitud_5_7_v_tayvan", "text": "Трус с магнитуд 5,7 беше регистриран на източното крайбрежие на остров Тайван, съобщи правителството, цитирано от Ройтерс. Земетресението е станало близо до град Хуалиен – същия район, който беше поразен от силен трус вчера и където спасителните работи продължават. Според Геофизичния институт на САЩ епицентърът на новото земетресение е бил на 21 км североизточно от града, а огнището – на дълбочина от 11 км. Седем души загинаха при вчерашното земетресение, а 67 все още са в неизвестност.", "date": "2018.02.07", "title": "Нов трус с магнитуд 5,7 в Тайван"}
{"url": "http://www.bnews.bg/article/236612-real_madrid_predlozhil_di_stefano_na_man_yunayted_sled_tragediyata", "text": "Британският вестник Daily Telegraph прави любопитно разкритие за събитията след трагедията със самолета на Манчестър Юнайтед през 1958 година. Преди 60 години 23-ма души загиват след авиокатастрофа, осмина от които играчи на “червените дяволи”. Английският футбол е в траур, а тогавашният властелин на Европа Реал Мадрид опитва да помогне по впечатляващ начин.  \r\nПрезидентът на “лос бланкос” по онова време Сантиаго Бернабеу предлага да отдаде под наем до края на сезона голямата звезда Алфредо ди Стефано. Офертата е аржентинецът да доиграе сезона в Англия, като манчестърци ще се ангажират с половината част от заплатата му. Според Daily Telegraph подобна сделка е равносилна в наши дни на преотстъпване на Лионел Меси. \r\n“Ди Стефано беше готов да дойде в Манчестър. В онзи момент имаше много политически търкания между Реал Мадрид и Барселона. Всичко се пазеше в тайна, тъй като Испания се тресеше от политически скандали”, разказва за английския вестник Джон Лъдън, автор на книгата “Приказка за два града: Манчестър и Мадрид 1957/68”.  \r\nВ крайна сметка трансферът не се осъществява, тъй като Юнайтед не се сдобива със съгласието на Футболната лига. Генералният секретар на Лигата по онова време Алан Хардакър заявил: “Защо от Испания? Защо не момчета от Манчестър или от “черната страна” (б.р. регион в западната част на Мидлендс)”.", "date": "2018.02.07", "title": " Реал Мадрид предложил Ди Стефано на Ман Юнайтед след трагедията"}
{"url": "http://www.bnews.bg/article/236606-tarantino_intsidentat_s_uma_tarman_srina_doverieto_v_men", "text": "Известният кинорежисьор Куентин Тарантино проговори за инцидента с Ума Търман по време на снимките на неговия филм от 2004 година \"Убий Бил 2\", предаде Франс прес. \r\nВ интервю пред сп. \"Дедлайн\" Тарантино отрече нарочно да е поставил в опасна ситуация своята муза Ума Търман. Актрисата твърдеше, че режисьорът е застрашил живота й, като я е накарал да шофира автомобил в лошо състояние по опасен път, отказвайки и каскадьорка. Последвал инцидент, в който Търман сериозно наранила краката и врата си при сблъсък с дърво. \r\n\"Тя трябваше само да шофира, никой от нас не си е мислил, че става дума за каскада!\", защити се Тарантино. Той си призна, че навремето може би е трябвало да вземе предпазни мерки, но просто не се бил сетил за тях, съобщава БТА. Самият Тарантино направил пробен преход с въпросното возило върху опасния път, по който трябвало да премине Търман със скорост 50-70 километра в час. \"Участъкът беше прав, нямаше спускане или скрити завои!\", твърди режисьорът. Но в последния момент Тарантино променил решението си и снимал сцената, като колата се движела в обратната посока заради по-добрата светлина. \"Това беше една от най-големите ми грешки\", признава Куентин, тъй като не направили нова тренировка. Автомобилът попаднал в завой и станал неуправляем заради камерата, инсталирана на багажника. \r\n\"Това беше най-тежкият случай в живота ми, тъй като срина доверието в мен!\", признава Тарантино.", "date": "2018.02.07", "title": "Тарантино: Инцидентът с Ума Търман срина доверието в мен "}
{"url": "http://www.bnews.bg/article/236614-stotitsi_miliardi_virusi_se_razprostranyavat_po_atmosferata", "text": "Учените откриха, че милиарди вируси „пътуват” около земната атмосфера, съобщава „Скай Нюз”. Вирусите се пренасят чрез органични частици във въздуха и газовете. След това те падат на земята с дъждовете. Това откритие обяснява защо генетично идентични вируси могат да се намерят в различни части на света, на огромни разстояния. Учени от университети в Канада, Испания и САЩ за първи път успяха и да отчетат броя на вирусите, които отиват в атмосферата. Бройката е огромна, като учените твърдят, че става въпрос за милиарди вируси на квадратен метър. Бактериите и вирусите не стигат до височините на стратосферата, но въпреки това се издигат над зоната, в която се развиват повечето климатични условия. Учените твърдят, че в тропосферата вирусите могат да пропътуват хиляди километри, преди отново да попаднат на земната повърхност. От всеки квадратен метър се пренасят по 800 милиона вируса към най-ниската част на атмосферата, твърди вирусологът от Университета в Британска Колумбия Къртис Сътъл.", "date": "2018.02.07", "title": "Стотици милиарди вируси се разпространяват по атмосферата"}
{"url": "http://www.bnews.bg/article/236605-4_to_rpu_s_novo_upravlenie", "text": "Цялото ръководство на столичното Четвърто РУП е сменено, съобщава БНР. Началникът Теменужка Капчина е преназначена на нова длъжност в Главна дирекция \"Национална полиция\". На мястото на нейниуя заместник Теодор Тасев сяда Делян Гешев, който до момента е бил началник на Криминална полиция в полицейското управление. Сменен е и началникът на разследващото звено в Районното Аделина Малакова. Засега не е ясно кой ще бъде новият началник на Районното управление на полицията. Не са обявени и причините за масовата рокада.", "date": "2018.02.07", "title": "4-то РПУ с ново управление "}
{"url": "http://www.bnews.bg/article/236609-spens_stana_bashta_za_treti_pat", "text": "Един от най-популярните ни рапъри – Спенс, стана баща за трети път. 42-годишният изпълнител сам се похвали с щастливата новина в социалните мрежи и покани приятелите си да празнуват заедно тази вечер в Студентски град. Малкият носи името Максим, а баща му пусна и първата му снимка. Спенс и неговата половинка имат още две деца – син и дъщеря. Семейството живее в къща в полите на Витоша в софийско село и въобще не им липса лудницата на града. „Да бъдеш баща е най-страхотното чувство на света. Стремя се да съм строг, справедлив, демократичен и модерен. Наистина не искам да има забранени теми, с които да не мога да си говоря с моите деца“, коментира рапърът. Преди време Спенс създаде училище за рапъри в планинска хижа, където след време се установи за постоянно. Зимата обаче се преживявала тежко в планината и той я смени с кокетна къщичка в село. \r\n ", "date": "2018.02.07", "title": "Спенс стана баща за трети път."}
{"url": "http://www.bnews.bg/article/236615-kontrabanda_zadarzhaha_43_556_kutii_tsigari_bez_banderol", "text": "Задържани са 43 556 кутии (871 120 къса) цигари от различни марки без валиден български акцизен бандерол.  \r\nТова е станало при спецоперация на пловдивски митничари под ръководството на Окръжна прокуратура, съобщиха от агенция \"Митници\". Акцията е за противодействие на разпространението на нелегални тютюневи изделия. Материалите са докладвани на Районна прокуратура - Пловдив. Образувано е досъдебно производство по описа на Митница Пловдив.", "date": "2018.02.07", "title": "КОНТРАБАНДА: Задържаха 43 556 кутии цигари без бандерол"}
{"url": "http://www.bnews.bg/article/236604-tsvetelina_stoyanova_stava_konkurentsiya_na_iliana_raeva", "text": "Илиана Раева е настръхнала от решението на Цветелина Стоянова да се завърне в художествената гимнастика като треньор. Шефката на федерацията била притеснена от слуховете, че шампионката от предишния ансамбъл ще създаде нов клуб, който ще е в пряка конкуренция с нейния. През последните години недоволните от октопода, който направи Раева в гимнастиката, пращат децата си в „Левски“ при Нешка Робева. Сега те ще имат още една опция в лицето на Цвети Стоянова, писа „Галерия“. Красавицата обяви, че няма да подготвя момичетата за националния отбор, а ще работи само с подрастващи. Пред приятелки споделила, че идеята й е да запознае децата с реалностите в този спорт. Още от малки да са наясно с трудностите, които ги очакват по пътя към върха, за да не повтарят нейните грешки. Най-важната задача, която си поставила, е да формира у тях силен характер, за да не са лабилни психически като нея. Стоянова се завръща в спорта 19 месеца след опита си за самоубийство.", "date": "2018.02.07", "title": "Цветелина Стоянова става конкуренция на Илиана Раева"}
{"url": "http://www.bnews.bg/article/236595-tom_ford_predstavi_parvata_si_kolektsiya_mazhko_belyo_v_nyu_york", "text": "Том Форд представи първата си колекция мъжко бельо на Нюйоркската седмица на модата, в която преобладават металически цветове и животински щампи. \r\nЗа дизайнер като Том Форд съществуват много малко непрекрачени граници в модата, каквато беше създаването на мъжко бельо. \r\n\"Не исках просто да произвеждам купища бельо с моето име върху него. Исках да направя нещо готино, което не съществува, и се зачудих защо да не може мъжете да носят сребристо бельо?\", каза той след ревюто си снощи, което завърши с дефиле на полуголи модели, облечени в произведени в Италия боксерки. \r\n\"Всичко много напомня на стила на Уорхол\", добави дизайнерът, цитиран от БТА. \r\nФорд каза, че обикновено ходи без бельо през деня и не бил носил такова от години, докато не се родил вече 5-годишният му син и бавачката не станала неразделна част от живота им. \r\n\"Бельото е още един допълнителен слой дрехи и аз искам да бъде меко. Малките деца се будят посред нощ и трябва да изтичаш до стаята им. Помага, ако си облечен\", каза Том Форд с усмивка. \r\nТой добави, че е избрал металическите цветове и щампи на зебра, за да си подхождат с колекцията якета в ярки цветове. Колкото до боксерките в седем телесни цвята, Форд обясни: \r\n\"Помислих си колко ще е яко, ако мъжете могат да си ги избират така, че да пасват на цвета на кожата им. Събличаш дрехите си и изглеждаш гол\". \r\nДизайнерът допълни, че е отказвал да работи върху колекции с бельо години наред, защото не е искал да губи контрола върху качеството на продукцията си, но \"това е една от последните продуктови категории, които нямам и не съм правил\". \r\nКолекцията ще бъде на пазара през юни. Тоалетите от дефилето на Том Форд включваха вечерни мъжки якета с брокат в металически цветове и животински принтове, както и тесни панталони, пухкави палта и яркорозово поло, подаващо се под кафява връхна дреха. \r\n ", "date": "2018.02.07", "title": "Том Форд представи първата си колекция мъжко бельо в Ню Йорк"}
{"url": "http://www.bnews.bg/article/236616-masovo_natravyane_v_zavod_kray_plovdiv", "text": "Масово натравяне в завод край Пловдив. Работниците са пили вода от чешмите, която обаче била смесена със застояла от противопожарните кранове. В рамките на две седмици близо 100 служители са потърсили лекарска помощ заради стомашно неразположение. Един човек е приет в Инфекциозната клиника в Пловдив. Здравните власти извършват проверка на място, а заводът спря работа заради големия брой заболели служители. От компанията заявиха, че в резултат на техническа неизправност се е стигнало до бактериално замърсяване на прясната вода и изразиха съжаление за случилото се.", "date": "2018.02.07", "title": "Масово натравяне в завод край Пловдив"}
{"url": "http://www.bnews.bg/article/236617-dupnishkoto_selo_e_meka_na_pensionerite_bogatashi_snimki", "text": "Дупнишкото село Тополница с 800 души по времето на соца се стопи на 100. Последното дете, родено в селото, е през 2008 година – 9-годишната Никол. Майка й, 39-годишната Величка Цветкова, е най-младият жител на селото. Повечето й съселяни са пенсионери от мината в Бобов дол, получават максималната пенсия от 910 лв. и живеят охолно. Величка Цветкова работи като магазинер в хранителния магазин в селото.  \r\nЕто какво разказа тя за живота на хората в Тополница: „В селото живеят само пенсионери от мината в Бобов дол, добре са финансово. Обичат да се глезят. Ежедневно магазинът се зарежда с банани, портокали, мандарини… всичко се изкупува. Сутрин всички минават през магазина да си купят пресен хляб, след това засядат на кафе. Някои след първото си кафе сутринта минават на уиски с чай, та чак до обяд. След което се прибират по домовете. На ден продавам по 30-ина бутилки уиски от 200 мл. Пенсионерите в селото не броят стотинките в портмонето си. На голяма част децата им са се устроили в София и идват само през уикендите, а някои само през лятото. Аз сама направих детска площадка в центъра на селото. Тогава работех по временната заетост към кметството. От община Дупница дадоха металното съоръжение за детска катерушка, а аз ръчно изкопах дупките, сама излях бетона и ги циментирах. Моето дете е единственото в селото, но рядко играе на катерушката”, разказа Величка Цветкова. \r\nИзвестно време тя е живяла в социалните жилища в Дупница заедно с детето си, но високият наем и месечните сметки за ток и вода са били непосилни за нея и се върнала в село Тополница, в полите на Рила планина. Пътят за селото се отклонява от гл. път Е-79 от Дяково и продължава навътре в планината, която през зимата при по-голям сняг е непроходима. Кметът на село Тополница Анани Ангарев, който с прекъсване управлява 3-ти мандат, разказа за времето, когато в селото са живели 800 души и е кипял живот: „По времето на соца в с. Тополница живееха 800 души, в някогашното ТКЗС се отглеждаха 10 000 овце, имаше и мандра. В местното училище учеха по 150 деца, то беше продадено по времето, когато кмет на Дупница бе Атанас Янев. Имаше желание от шивашки бос да открие цех в селото, но не направи нищо. Средната възраст на хората в селото е 70 години, те не могат да обработват земите си са ги отдали под аренда на Йордан Костов-Джоко, който сее жито и им дава рента в пари и продукти, наел е около 3500 дка. Кметството в с. Тополница е с най-голямата сграда от всички села в община Дупница. Някога в нея се помещавал Клуб на сержанта и офицера, тъй като край селото имаше военно поделение, имаше и зала за събрания и концерти. В залата за сержанти и офицери все още виси поовехтял портрет на Ботев. Тя сега се използва от по-млади пенсионери като клуб, там играят карти. Музикална уредба от миналия век все още работи. Има наредени стелажи с книги, но личи, че не са четени отдавна, прашасали са. В тази зала се оставят и сметките за ток и вода и пенсионерите си ги вземат от там”.   Селото има и вилна зона, която основно е застроена преди 1989 година. Един от живеещите във вилната зона е 75-годишният Ангел Димитров, който 17 години е работил в отдел „Тежки криминални престъпления” в МВР в София.   Ето какво разказа той: „Аз съм пенсионер „заточеник“ в с. Тополница. Оттук е съпругата ми и от 15 години живеем тук. Голяма скука е, няма с кого да си поговориш. Наслаждавам се на природата. Работих като криминален полицай в отдел „Тежки престъпления” в София. Разследвал съм тежки случаи. Сещам се за един взривен асансьор и един самолет, който се запали на летището в София през 1975 година. Много убийства, тежки катастрофи с деца и възрастни са минали през погледа ми в трудовия ми живот”, разказа А. Димитров. Двете му деца и внуците живеят в София, идват на гости в Тополница. \r\n ", "date": "2018.02.07", "title": "Дупнишкото село е Мека на пенсионерите-богаташи!(СНИМКИ)"}
{"url": "http://www.bnews.bg/article/236598-tsska_predlozhi_despodov_na_spartak_moskva", "text": "Футболист №1 на България - Ивелин Попов, е препоръчал голямата звезда на ЦСКА-София - Кирил Десподов на актуалния руски първенец - Спартак (Москва). Това призна самият Ивелин, който даде интервю за тамошна медия. Попето дори е запознал крилото на \"червените\" с помощник-треньора на московчани - Атило Малфати. Припомняме, че интерес към Десподов има и от страна на украинския гранд - Динамо (Киев). \"Препоръчах на Спартак сънародника си Кирил Десподов. Той игра отдясно за ЦСКА от София в неотдавнашния приятелски мач със Спартак. Запознах го с Атило Малфати. Кирил е желан от много клубове. Той е бързо и технично момче\", заяви Попов пред руските медии.", "date": "2018.02.07", "title": "ЦСКА предложи Десподов на Спартак (Москва)"}
{"url": "http://www.bnews.bg/article/236596-milen_tsvetkov_svalya_silikonkata_viktoriya_petrova", "text": "15 от най-тунингованите красавици влизат в битка за „Мис Силикон на десетилетието . Десетото издание на скандалния конкурс „Мис Силикон“ ще избере най-популярната и обичана мацка, за която феновете вече гласуват на фейсбук. Скандална, разкрепостена и секси, 22-годишната Виктория Петрова е една от претендентките за титлата „Мис Силикон на десетилетието”. Снощи тя бе гост в „Часът на Милен Цветков“. Водещият се впечатли от разголените форми на красавицата и й предложи да я наметне със сакото си. Тя пък му каза, че винаги й е горещо в неговата компания. Лекия флирт бе прекратен, след като Вики заяви, че има сериозен приятел от няколко години. Моделката сподели, че конкурсът „Мис Силикон 2017“ й е донесъл внезапна популярност, която й помага в бизнеса със студиото за грим, в което се изсипват куп популярни мацки. Виктория е категорична, че не се надява да стане първа в надпреварата за короната „Мис Силикон на десетилетието”. „Има доста момичета, които са по-популярни от мен през годините. И не го казвам от скромност, а защото съм наясно с нещата. Но в крайна сметка хората които гласуват във фейсбук страницата на „Мис Силикон“ ще определят коя е най-достойната за короната“, каза Вики.", "date": "2018.02.07", "title": "Милен Цветков сваля силиконката Виктория Петрова"}
{"url": "http://www.bnews.bg/article/236607-napadenie_nad_politsay_arestuvaha_dvama_mazhe_i_edna_zhena", "text": "Двама мъже и една жена са в ареста за нападение над полицаи. Драмата се разиграла в Ихтиман във вторник привечер.  Около 17.25 часа на 6 февруари автопатрул от Ихтиман се опитал да спре кола, която криволичила по пътното платно на улица в града. Водачът демонстративно увеличил скоростта и продължил в посока кв. „Изток“.  Започнала гонка. Когато полицаите го настигнали, той не просто не спрял, но и блъснал с колата си патрулката.  След включването на допълнителни екипи на полицията, колата била открита пред частен адрес в града. \"В опит да ги възпрепятстват да изпълнят служебните си задължения, жители на квартала обградили полицаите, нанесли повърхностни наранявания по лицата и повредили униформите на двама от тях, което дало възможност на 23-годишния водач да избяга и да се укрие. За срок до 24 часа са задържани двама мъже и жена\", съобщиха от МВР. ", "date": "2018.02.07", "title": "НАПАДЕНИЕ НАД ПОЛИЦАЙ! Арестуваха Двама мъже и една жена"}
{"url": "http://www.bnews.bg/article/236601-belomazhev_stana_evropeyski_shampion_v_dalgata_distantsiya", "text": "Станимир Беломъжев спечели титлата в дългата дистанция на Европейското първенство по ски ориентиране във Велинград. Беломъжев преодоля 19,8-километровото трасе за 1:34:39 минути. Той излезе в класирането около средата на дистанцията и запази аванса си до края. Българинът заслужи второ отличие от континенталния шампионат след бронза в средната дистанция преди два дни. Сребърното отличие днес заслужи Ойвинд Ватервалд (Норвегия), който финишира на 8 секунди след Беломъжев. Трети на 21 секунди завърши Едуард Хренников от Русия.  От другите двама българи - Николай Димитров се нареди 36-и, а Боян Софин остана 45-и от 47 завършили. В дългата дистанция при жените шампионка стана рускинята Мария Качкина, пред шведката Магдалена Олсон и друга рускиня Анастасия Кравченко. Стефания Беломъжева-Димитрова се класира 24-а, а Илиана Илиева завърши веднага след нея от 27 финиширали. В надпреварата при юношите българинът Мартин Пенчев остана четвърти на 58 секунди от място на подиума. Шампион е Йорген Баклид от Норвегия.", "date": "2018.02.07", "title": "Беломъжев стана европейски шампион в дългата дистанция"}
{"url": "http://www.bnews.bg/article/236599-ukrayna_vidya_rakata_na_rusiya_v_reshenie_na_harvatiya_da_varne_mig_21", "text": "В украинската държавна компания \"Укрспецекспорт\" смятат, че информациите относно връщането на Украйна от страна на Хърватия на четири отремонтирани изтребители МиГ-21 заради неизправности са проява на \"нелоялна конкуренция\" от страна на Русия. Това обявиха от пресслужбата на компанията, цитирани от украински медии. По-рано хърватският вестник \"Ютарни лист\" съобщи, позовавайки се на източник от хърватското военно министерство, че Хърватия възнамерява да върне изтребителите, които са реновирани от украински предприятия и в които са били констатирани теч на гориво и неизправности в навигационното оборудване. \"Към днешна дата няма официално подадена жалба или претенция от страна на Министерството на отбраната на Хърватия в \"Укрспецекспорт\". Трябва да констатираме обстоятелството, че появата на невярна информация е свързано само с нелоялна конкуренция от страна на Русия\", се изтъква в изявлението на украинската компания. От \"Укрспецекспорт\" също така отбелязват, че Министерството на отбраната на Хърватия е предпочело да подпише договори за ремонт с руска компания за ремонт на хеликоптери, въпреки санкциите на Европейския съюз и на факта, че украинската компания има \"\"много повече опит\" в тази област.", "date": "2018.02.07", "title": "Украйна видя ръката на Русия в решение на Хърватия да върне МиГ-21"}
{"url": "http://www.bnews.bg/article/236602-es_s_plan_za_nakazvane_na_london_ako_narushava_pravilata_po_vreme_na_prehodniya_period", "text": "ЕС разкри план за ограничаване на достъпа на Великобритания до единния пазар, ако страната наруши правилата по време на преходния период след Брекзит, съобщава \"Франс прес\". В проектоспоразумението за преходния период също се казва, че Лондон трябва да избягва действия, които могат да бъдат вредни за интересите на ЕС по време на 2-годишния преходен период, който започва от март 2019 г. Тази седмица Обединеното кралство и ЕС започнаха разговори за преходния период, по време на който Лондон трябва да спазва всички закони на съюза. Но в проекта - документ от пет страници, се говори за възможност за налагане на наказание на Великобритания в случай, че наруши правилата по време на преходния период. Санкциите могат да включват връщане на митата и митническите проверки.  Британски законодатели, поддръжници на Брекзит, разкритикуваха плана. Великобритания все още не е казала дали ще приеме предложението на Брюксел. Също така не е ясно дали Лондон има резервен план, ако Обединеното кралство загуби достъпа си до единния пазар по време на преходния период. \r\n ", "date": "2018.02.07", "title": "ЕС с план за наказване на Лондон, ако нарушава правилата по време на преходния период\r\n"}
{"url": "http://www.bnews.bg/article/236591-izdignaha_balgarskoto_zname_v_pyongchang", "text": "Българското знаме бе издигнато в олимпийското село в ПьонгЧанг, където утре (8 февруари) започват зимните олимпийски игри. \r\nНа официална церемония, точно в 16:10 ч. местно време родните представители бяха приветствани от кмета на селото - Ю Син Мин, олимпийски шампион по тенис на маса от игрите в Атина 2004. \r\nЗнамето беше издигнато на фона на българския химн. \r\nБългария ще изпрати на олимпийските игри 21 състезатели в 6 спорта. \r\n ", "date": "2018.02.07", "title": "Издигнаха българското знаме в Пьонгчанг"}
{"url": "http://www.bnews.bg/article/236608-piyan_tiradzhiya_se_blasna_v_benzinostantsiya_i", "text": "Камион самокатастрофира в ямболското село Окоп, след което удари последователно 26-годишен служител на бензиностанция и бензиноколонка, съобщиха от пресцентъра на МВР. Инцидентът е станал вчера около 17:50 ч. Изпратеният на място полицейски екип установил самоличността на шофьора – 54-годишен чужд гражданин, управлявал товарен автомобил „Мерцедес – Актрос“ с прикачено към него полуремарке. Последвала проба с дрегер, която показала, че водачът е седнал зад кормилото след употреба на алкохол. Той е задържан с полицейска заповед за срок до 24 часа. Пострадалият е прегледан в болница и освободен. Продължава провеждането на процесуално-следствени действия по случая в рамките на образуваното досъдебно производство.", "date": "2018.02.07", "title": "Пиян тираджия се блъсна в бензиностанция и......"}
{"url": "http://www.bnews.bg/article/236603-atanas_paskalev_nacho_obra_ovatsiite_v_koreysko_rialiti", "text": "Българинът Атанас Паскалев-Начо, който повечето зрители помнят от множество риалити формати у нас впечатли жури и публика по време на участието си в музикалното предаване в Южна Корея I Can See Your Voice. „Точно,преди година, имах удоволствието да пея и изпитам една голяма емоция в \"Пееш Или Лъжеш\". Нещо което, ме тласна напред и ми бе трамплин да продължа, да се занимавам с музика. Година по-късно, получих покана, на която нямаше как да откажа. Чест бе за мен да бъда избран и оценен от създателите на този интересен формат, да представя не само себе си, а и България в далечна Южна Корея! Страна, която ме посрещна с много любов и уважение. За щастие и там успях да изпитам и предам тази голяма емоция на хората“, горд е Паскалев, пише \"Монитор\". По замисъл I Can See Your Voice е еквивалентно предаване с „Пееш или лъжеш“, а певческите си данни българинът доказа с кавър на Despacito. “Щастлив съм, че оцениха моя талант и много Благодарен на екипа на Global Vision (Нова Тв), Влади Априлов и на целия екип от I Can See Your Voice, M NET tv, Minyoung Park и Flower Han! И разбира се, зад всеки изпълнител стои един добър треньор и ментор. Катя Тенева ,моята мила учителка – благодаря”, написа певецът с афинитет към латино ритмите в социалните мрежи. \r\n ", "date": "2018.02.07", "title": "Атанас Паскалев-Начо обра овациите в корейско риалити"}
{"url": "http://www.bnews.bg/article/236611-evropa_e_prioritet_na_kabineta_merkel_4", "text": "Ангела Меркел възнамерява да постави четвъртия си мандат начело на германското правителство под знака на Европа. Ето какви са основните точки в правителствената програма на нейната консервативна парти и социалдемократите, обобщени от Франс прес и БТА. Преоценка в средата на мандата За разлика от предишните две правителства, в които канцлерката Ангела Меркел договори подкрепата на Социалдемократическата партия (СДП), сегашната програма предвижда \"преоценка в средата на законодателния мандат\", тоест след две години. Социалдемократите настояха за това, за да си осигурят възможност да напуснат коалицията, в която влизат неохотно, и вероятно, за да предизвикат съмнения за предсрочни избори. СДП изтъргуваха на добра цена участието си в съюза: те получават няколко ключови министерства, включително финансовото. България – в опит да преодолее последната пречка по пътя към Шенген​ Двете партньорски партии искат да превърнат Европа в приоритет след месеци почти пълно мълчание по този въпрос от страна на Берлин. \"Дойче банк\" на червено с парите заради Тръмп Илюстрация за това е разделът, озаглавен \"нов подем за Европа\", с който започва коалиционното споразумение. В него се приема да се увеличи вноската на Германия в бюджета на ЕС. \"Искаме да подсилим финансово ЕС, за да може той по-добре да изпълнява задачите си\", се казва в текста. Документът предвижда трайно укрепване и реформиране на еврозоната заедно с Франция, за да стане тя по-устойчива на кризи. Той подкрепя предпазливо една от най-спорните идеи на Еманюел Макрон - създаване на инвестиционен бюджет на еврозоната, за да се помогне за стабилизирането й и да се подкрепят структурните реформи. Берлин иска също да се създаде Европейски валутен фонд. Не се споменава и дума обаче за друга френска идея - създаване на пост финансов министър на еврозоната.", "date": "2018.02.07", "title": "Европа е приоритет на кабинета \"Меркел - 4\""}
{"url": "http://www.bnews.bg/article/236593-hitrite_shemi_na_don_zhuan_aleksiev_sled_teatara_s_lyubovnitsata_ide_red_i_na_zhenata", "text": "Съпругата му Надя, която първоначално била на крачка да се раздели с мъжа си, стигнала до философското решение да запази семейството и дори вече се отегчавала от клюките по адрес на на мъжа си. Напук на злословията, Алексиев заведе миналата седмица младата си любовница на театър в НДК и демонстративно й кавалерстваше пред смаяните погледи на останалите зрители, писа „Галерия“. В същото време, за да докаже, че е в перфектни отношения със съпругата си, актьорът решил да й посвети за Деня на влюбените – 14 февруари, спектакъла „Някъде в този живот“, който се играе на камерната сцена в Народния театър. Приятелите му твърдят, че Стоян и Надя, които са заедно повече от 30 години, никога няма да се разделят официално. \r\n ", "date": "2018.02.07", "title": "Хитрите схеми на Дон Жуан Алексиев! След театъра с любовницата иде ред и на жената"}
{"url": "http://www.bnews.bg/article/236590-geri_doncheva_shokira_s_profisnali_formi_foto", "text": "Тв водещата Гери Дончева стресна мъжката аудитория с увиснали форми под оскъдния си бански костюм.Красавицата, чиито бюст взриви държавата, очевидно вече не може да се похвали със същото внушително деколте.Гери Дончева сама показа свои снимки от екзотичен Тайланд, където позира по ефирен черен бански. „И аз да си направя такава снимка, нали е много модерно да си секси“, написа тв водещата с голяма доза самочувствие. Не на това мнение обаче се оказаха последователите й в мрежата. Мъжката част я упрекна заради увисналите й гърди, които се подават от банския. Други пък я защитиха: „Е, поне няма силикон“.  Припомняме, че Гери Дончева стана популярна с рекламата на сирене, което извади от пищния си бюст. Огромното й естествено деколте бе тема №1 в СЕМ, а в последствие клипът бе спрян. Снимката вижте", "date": "2018.02.07", "title": "Гери Дончева шокира с профиснали форми (ФОТО)"}
{"url": "http://www.bnews.bg/article/236597-poreden_sluchay_na_nasilie_momche_v_bolnitsa_sled_sbivane_v_uchilishte", "text": "След сбиване в двора на варненско училище, 18-годишно момче е настанено в болница \"Света Анна\" в града с фрактура на челюстта. Няма опасност за живота му, съобщиха от МВР.  Сбиването станало във вторник. Униформените са установили, че тийнейджърът е удрян от непълнолетно момче от Варна, което е било задържано за 24 часа в полицейския арест. По случая е образувано досъдебно производство. ", "date": "2018.02.07", "title": "ПОРЕДЕН СЛУЧАЙ НА НАСИЛИЕ! Момче в болница след сбиване в училище "}
{"url": "http://www.bnews.bg/article/236592-varnensko_selo_se_gotvi_za_protest_zaradi_neopraveni_ulitsi", "text": "Варненско село се готви за протест заради лоша инфраструктура – Константиново пострада тежко при наводнение преди две години. Улиците обаче не са възстановени и до днес. Проливен дъжд и преливащо дере заляха Константиново през 2016 г. Две години по-късно улиците не са асфалтирани и зависи само от местните хора да насипват чакъл. Жителите плащат данъци като в големия град, защото селото е към община Варна. Пред ежедневни изпитания са изправени майките с малки деца, които трудно се придвижват по разбитите улици. Линейките също не стигат до адресите. От община Варна на два пъти поискали от междуведомствената комисия по бедствия и аварии около 4,5 млн. лв. за пътна настилка и за дерето, но отговор не получили. Селото няма канализация, отпадните води се заустват в дерето, което се излива във Варненското езеро и оттам – в морето.", "date": "2018.02.07", "title": "Варненско село се готви за протест заради неоправени улици"}
{"url": "http://www.bnews.bg/article/236588-sgodena_li_e_poli_genova", "text": "Певицата Поли Генова хвърли в смут почитателите си, след като в социалната мрежа публикува многозначителна снимка, на която носи прекрасен пръстен с малък диамант. Годежен пръстен ли е това и ще се омъжва ли скоро блондинката? Засега Поли мълчи по въпроса, така, както го прави и с личния си живот. Единственото, което певицата е разкривала до момента, е, че от известно време е официално обвързана и че гаджето й е чужденец. Момчето живее в чужбина и именно поради тази причина на Поли й се налага често да лети. Макар че една от любимите й дестинации за пътуване е Италия, тя отрече в тв интервю половинката й да е италианец. В следващите месеци обаче срещите на блондинката и любимото й момче май няма да са толкова чести, тъй като стартира новият сезон на „Гласът на България“, където тя е един от треньорите. Генова е твърдо решена тази година короната на победителя да бъде поставена на нейната глава и изпълнител от нейния отбор да стане номер 1.", "date": "2018.02.07", "title": "Сгодена ли е Поли Генова?"}
{"url": "http://www.bnews.bg/article/236586-darzhavata_otpuska_nad_30_miliona_na_bdzh_za", "text": "Правителството одобри допълнителни плащания от централния бюджет към Министерството на транспорта, информационните технологии и съобщенията в размер на 30 946 000 лв. Сумата ще бъде предоставена на „Холдинг БДЖ“ ЕАД като възмездна финансова помощ, която следва да бъде възстановена до 28 декември 2020 г. Средствата се предоставят на холдинга за погасяване на задължения по Втория облигационен заем, сключен през 2007 г.", "date": "2018.02.07", "title": "Държавата отпуска над 30 милиона на БДЖ за… "}
{"url": "http://www.bnews.bg/article/236600-gushterov_namali_ohranata_na_svetlana_vasileva_paparashka_snimka", "text": "Моделката Светлана Василева се движи с по-малко охрана, видяха папараците на \"България Днес\". Зад половинката на Християн Гущеров вече неотлъчно стои само един бодигард, а не както в началото - двама. Блондинката се оправя напълно сама и рядко търси съдействие от спътника си.  Предпочита собственоръчно да шофира луксозната си кола, която й е подарък от милионерския син. Впечатление прави и годежният й пръстен, с който Василева не пропуска да се похвали.  ", "date": "2018.02.07", "title": "Гущеров намали охраната на Светлана Василева (Папарашка снимка)"}
{"url": "http://www.bnews.bg/article/236594-chovek_na_gotse_i_kuneva_poe_novinite_i_politicheskite_shou_programi_po_bnt", "text": "Дирекция \"Новини и актуални предавания\" в БНТ има нов директор. Това е Уляна Пръмова. Днес тя е била представена официално на екипа в телевизията. Назначението е в следствие на овакантения пост от Константин Кисимов реши да напусне държавната телевизия. В медийните среди, а и не само, упорито името на Уляна Пръмова е свързвано с Георги Първанов и Меглена Кунева, а от там и преки взаимоотношения по отношение на работата. Преди години директорският пост на Пръмова на “Сан Стефано” 29 бил в следствие на личната протекция на тогавашния президент Първанов, тъй като била “много негов човек”, писа преди време столичен сайт. Сега отново новинарският екип е в ръцете на Гоцев човек. За никой не е тайна, че Пръмова е доста амбициозна и въпросът е на къде ще повлече крак акостирането й в БНТ.", "date": "2018.02.07", "title": "Човек на Гоце и Кунева пое новините и политическите шоу програми по БНТ"}
{"url": "http://www.bnews.bg/article/236585-antichniyat_kompleks_serdika_otiva_v_ratsete_na", "text": "Министерският съвет предостави на Столична община стопанисването в следващите 10 години на античния културно-комуникационен комплекс „Сердика“. Решението създава условия за реставрация, експониране, управление и поддържане на обекта и развитие на културния туризъм. Дейностите, свързани с опазване на културната ценност и осъществяването на научни, културни, образователни и туристически дейности, ще се извършват в съответствие със Закона за културното наследство от археологически или специализиран исторически музей в София. Правителството учреди в полза на „Електроенергиен системен оператор“ ЕАД безвъзмездно право на ползване за срок от една година върху поземлен имот от 100 кв. м в горска територия край Девня. Той се предоставя за извършване на теренни проучвания и консервация на археологически ценности преди изграждането на далекопроводна мрежа. Проучванията се налагат във връзка с появили се данни, че на терена е възможно да има находки. Сметната палата получава за управление четвъртия етаж от административната сграда на ул. „Д. Константинов“ № 23а в Плевен. Имотът е с отпаднала необходимост за Агенцията за държавна финансова инспекция към Министерството на финансите и ще послужи за осъществяване дейността на Сметната палата. От публична в частна държавна собственост се променя статутът на два поземлени имота, управлявани от Национална компания „Железопътна инфраструктура“. Те се намират в междугарието София – Калотина Запад и нямат функционално и технологично значение за сигурността и осъществяването на железопътните превози. Решението дава възможност на компанията да се разпорежда с терените и така да реализира необходимите за подобряване на финансовото й състояние приходи.", "date": "2018.02.07", "title": "Античният комплекс „Сердика“ отива в ръцете на… "}
{"url": "http://www.bnews.bg/article/236587-shamara_i_100_kila_v_zhestoka_voyna", "text": "Истинска рап война се вихри между рапърите 100 Кила и Мишо Шамара, които не спират да сипят грозни обиди един срещу друг в интернет. Дни преди шестите хип-хоп награди профилите на изпълнителите във Фейсбук гърмят  от обвинения и закани. Лошите момчета на българската музика, които едно време записваха заедно, не могат да се разберат кой е по-голям чалгар от двамата. Шамара, който наскоро се завърна от Щатите и направи турне, започна пръв разправията с интервю, в което заяви, че колегата му 100 Кила всъщност не му е никакъв колега, защото се изявява по-скоро в чалга жанра, а последната му песен била абсолютно доказателство за това, писа „България Днес“. Килата не остана длъжен и публикува фото, че култовият албум на Мишо Шамара и Гумени Глави „2999“ от зората на българския рап е продуциран именно от най-голямата музикална компания у нас „Пайнер“. „Такива са хората – неблагодарни мастии. Правят чалга песни и когато някой им каже, че правят чалга, почват да хейтват. Е, да не би аз да имам песен с известна чалгарка от „Пайнер“? И да напомня на тоя велик музикален чалга артист 100 Кила, че продуцент на Гумени глави от ден първи си бях аз, а „Пайнер мюзик“ само разпространяваше музиката ми и нямаше никакво влияние върху творчеството ми. За съжаление к*рвите в бизнеса са ку*ви и в музиката.Нормално е да предадеш и стила си, защото такава е продажната душица на малките микроби“, защити се Шамара.", "date": "2018.02.07", "title": "Шамара и 100 кила в жестока война"}
{"url": "http://www.bnews.bg/article/236589-mvf_kam_pravitelstvoto_v_bg_stranata_vi_e_parva_v_evropa_po_siva_ikonomika", "text": "Средното ниво на сивата икономика на България за периода 1991-2015 г. е 29,17%. Това показват данните на Международния валутен фонд, който е оценил размера на сивата икономика в 158 държави по света. \r\nДанните за 2017 г. поставят страната ни на първо място сред 31 европейски икономики по сив сектор. Той заема 29,6% и тук водим пред останалите ни балкански съседи: Турция /27,2%/, Хърватия /26,5%/ и Румъния /26,3%/. Гърция, чиято икономика и финанси, се сринаха през последното десетилетие демонстрира далеч по-добри резултати от нас през миналата година. Там сивият сектор е 21,5%. \r\nМВФ отбелязва, че се доближаваме до африканските държави и Пакистан. В Русия делът на сивата икономика е 38,42%, а нашият - между 20,83% и 35,3% през различните години. \r\nНай-добре от европейските държави са Швейцария /6%/, Австрия /7,1%/ и Люксембург /8,2%/. Непосредствено сред тях е Холандия, която е най-големият чуждестранен инвеститор у нас, с 8,4%. \r\n ", "date": "2018.02.07", "title": "МВФ към правителството в БГ: Страната ви е първа в Европа по сива икономика!"}
{"url": "http://www.bnews.bg/article/236582-eleonora_mancheva_se_sgodi_fuka_se_s_unikalen_godezhen_prasten_snimki", "text": "Мисис България 2006 Елеонора Манчева се сгоди, пише „Галерия“. Красавицата е казала „Да“ на банкера Ивайло Илиев, с когото са заедно от няколко години. Годежът бил подплатен с огромен диамантен пръстен, който вече блести на ръката на миската. Запознати коментират, че Илиев се изръсил подобаващо с 5-цифрена сума за ръката на своята благоверна. Очаква се сватбата да бъде това лято, но не в България, а в Гърция – любимата дестинация на двойката. Манчева обаче все още не желае да се разчува за годежа заради проваления й брак с футболиста Владо Манчев.  Двамата се разведоха преди близо 3 години след 11-годишно съжителство, а краят на връзката им извади на показ доста неприятни факти за миската. Според упорития слух Нора е кръшкала на футболиста неведнъж, с различни мъже. Манчев й прощавал, но нежеланието й да имат деца го подтикнало да й поиска развод. Дали 38-годишната миска се е променила и вече е готова да стане майка, предстои да разберем.  Запознати коментират, че красавицата е лудо влюбена в новия си приятел Ивайло Илиев, който бил далеч по-заможен от футболиста. Това лято двамата обиколиха доста екзотични дестинации, а луксозните подаръци, с които я затрупва, били ежедневие. Единственото притеснение на Нора било, че банкерът е по-млад от нея, а приближаването към 40-те лазарника започва да й личи. Затова Манчева прави всичко възможно да изглежда безупречно, изглаждайки с фотошопа всички свои снимки, преди да ги пусне в мрежата.", "date": "2018.02.07", "title": "Елеонора Манчева се сгоди! Фука се с уникален годежен пръстен (Снимки)"}
{"url": "http://www.bnews.bg/article/236576-lyubo_penev_izrigna_iska_sluzhbite_da_go_nameryat_i_zashto_splashvat_hora_s_imenata_na_borisov_i_tsvetanov_za_futbol_stava_vapros", "text": "Кандидат-президентът за Българския футболен съюз Любослав Пенев заяви, че имената на премиера Бойко Борисов и на Цветан Цветанов са използвани за да бъдат сплашвани част от делегатите, които ще гласуват на Конгреса на 16 февруари. \"Мога и знам как да се случи. Ако след 12 години не си могъл да го направиш, значи не ставаш за тази работа. Това са факти. Аз провеждам работни срещи с много хора в България и не съм чул една положителна оценка за настоящото ръководство. Техните срещи протичат под егидата на мезета, пържоли и много алкохол. Ако някой попита нещо за футбол, се изпраща човек и се казва: \"Повече не питай, защото можем да ти отрежем ръката. При следващо вдигане със здравата ръка, може да изпаднеш от групата\". Когато ходят по срещите заплашват. Не е проблем, че казвам, че когато спечеля на 16 февруари ще изгоня определени хора. Читавите ще останат и ще работят. Те употребяват имената на министър председателя Бойко Борисов, на Цветан Цветанов. Злоупотребяват и употребяват тези имена. Службите, ако преценят, да ме намерят! Аз съм готов със записи! Мисля, че това не е политическа тема, а Цар Футбол.\", заяви Пенев в \"Шоуто на Слави\". Той обяви, че след като стане президент, ще работи с държавата в лицето на Красен Кралев, но не пожела да го нарече \"министър на младежта и спорта\". Легендарният бивш футболист каза, че за 12 години управление, Борислав Михайлов не е постигнал нищо начело на Съюза. \"Съдиите трябва да излязат от шапките на клубовете. Ако аз управлявам, съдията на даден мач няма да се знае до последния момент. Ще работя с много сериозни хора, имената на които ще обявя на конгреса\", сподели намеренията си Пенев.", "date": "2018.02.07", "title": "Любо Пенев изригна: Иска службите да го намерят! И защо сплашват хора с имената на Борисов и Цветанов! За футбол става въпрос… "}
{"url": "http://www.bnews.bg/article/236579-boy_mezhdu_priyateli_prati_ediniya_v", "text": "Двама познати се сбиха във Велико Търново, в резултат на което 51-годишен мъж е настанен за наблюдение в болница. Около 18:00 ч. във вторник в полицията е получен сигнал за мъж в безпомощно състояние на спирката до Съдебна палата. \r\nНа мястото незабавно са изпратени екипи на полицията и Спешна помощ. От извършената проверка е установено, че в района на спирката пострадалият е разговарял със свой познат – 30-годишен мъж. \r\nПо време на разговора нападателят е блъснал потърпевшия, който паднал на земята и си ударил главата. Мъжът е откаран в болница и настанен за наблюдение, без видими следи от травми. \r\n31-годишният нападател е задържан за 24 часа. По случая е започнато досъдебно производство.", "date": "2018.02.07", "title": "Бой между приятели прати единия в… "}
{"url": "http://www.bnews.bg/article/236566-sanirane_po_balgarski_nedovarsheno_tech_i_razruha_v_domovete_na_horata", "text": "Жилищен блок в Карнобат протече, след като фирмата, която извършва санирането, оставила недовършен обекта и се прехвърлила на друг. Подобно е състоянието и на останалите общо 16 блока, които се санират. Хората от 3-етажната жилищна кооперация се оплакаха пред bTV, че изненадващо ремонтът е спрял в средата на януари. Майсторите прибрали скелето и си тръгнали. Живеещите в блока заявиха, че заради течовете след спряното саниране апартаментите им са съсипани от влагата и мухъла. Причината за спряното саниране са отрицателните температури, които имаше през месец януари, обясни Стефка Иванова, временно изпълняваща длъжността кмет на община Карнобат.  Златина Димитрова, ръководител на проекта за енергийна ефективност, също потвърди, че санирането е спряно на 17 януари по предложение на проектанта заради отрицателните денонощни температури. Дейностите ще продължат, когато е нормално да се строи, отбеляза тя, като допълни, че най-вероятно това ще се случи през март. Течовете, които са се появили, са заради това, че хидроизолацията не е довършена. При първа възможност ще пуснем фирмата до покрива, за да довърши точно там, където се е появил течът, отбеляза тя.    ", "date": "2018.02.07", "title": "Саниране по български: Недовършено, теч и разруха в домовете на хората! "}
{"url": "http://www.bnews.bg/article/236584-chernata_zlatka_s_emotsionalna_izpoved_za_izgubenoto_si_dete", "text": "\"Мис Плеймейт\" Златка Димитрова покани гостите си от \"Черешката на тортата\" в дома си и направи емоционална изповед. Злати през сълзи говори за загубата на първото си дете: \r\n\"Един от най-трудните моменти беше загубата на моето дете. Това беше една от най-съкровените ми мечти. Аз го изгубих в много късен месец. Отново оперативно трябваше да го родя и целият този процес, през който преминах, остави доста болезнени следи в моя живот. Но аз съм човек, който много, много пъти съм падала и винаги съм намирала начин да намеря сили и да продължа напред.\" \r\nКогато се сдобила със сина си Миро, тя била безкрайно щастлива, че най-сетне има това, което иска, за което е мечтала.", "date": "2018.02.07", "title": "Черната Златка с емоционална изповед за изгубеното си дете "}
{"url": "http://www.bnews.bg/article/236581-zvezdni_defileta_petkanovi_na_premiera_v_parizh", "text": "Александра и Даниел Петканови продължават звездните си дефилета като семейство. Този път двамата присъстваха на премиерата на \"50 нюанса освободени\" в Париж. \r\nАлекс бе избрала дълга, бляскава вечерна рокля, а Дани не изневери на стила си и облече червен панталон и контрастно сако в тъмносиньо. Кройката на панталона му бе такава, че се виждаха глезените му, които бяха покрити с цветни чорапи по примера на канадския премиер Джъстин Трюдо. \r\nРоклята на Алекс пък бе с прозрачен ефект и даваше изглед към дългите ѝ бедра. Тя бе изпъстрена със сребристи орнаменти. Петканова носеше цветно кожено палто в сиво, оранжево и два нюанса синьо.  Семейството изглежда в чудесно парти настроение на снимките. \r\n ", "date": "2018.02.07", "title": "Звездни дефилета! Петканови на премиера в Париж"}
{"url": "http://www.bnews.bg/article/236580-razsledvaneto_za_smartta_na_sina_na_moskovski_e_vazlozheno_na", "text": "Разследването на смъртта на сина на транспортния министър Ивайло Московски е възложено на Националната следствена служба, съобщиха от държавното обвинение. 4-годишното момче загина при трагичен инцидент с моторна шейна, управлявана от баща му, до Боровец на 2 февруари.  Прокуратурата е образувала дело за причинена по непредпазливост смърт на Кристиян. В хода на разследването са извършени пет огледа на местопроизшествието, разпитани са седем свидетели, изготвена е съдебномедицинска експертиза на тялото, изискана е и справка от КАТ. По делото следва да бъдат разпитани голям брой свидетели и да бъдат назначени множество съдебни експертизи и други действия по разследването, част от които изискват и специфични знания за разрешителния режим и правилата за ползване на моторни шейни, уточняват от прокуратурата.", "date": "2018.02.07", "title": "Разследването за смъртта на сина на Московски е възложено на…"}
{"url": "http://www.bnews.bg/article/236575-lora_karadzhova_se_oglezhda_za_nov_mazh", "text": "Щерката на Данчо Караджов — Лора е в очакване на нова любов. След като се раздели с бащата на дъщеря си преди около половин година, певицата не искаше и да чуе за някой друг. Симпатичното миньонче не крие, че е разделена с бившия си мъж. Двамата сложили край на връзката си деликатно, без скандали, без истерии и без причината да е трети човек.  Лора е категорична, че не страда по загубите от миналото, а гледа напред. Певицата се надява да открие нова сродна душа и не крие, че вече се оглежда за друг мъж. \r\n„Много съм влюбчива. Все още нямам човек до себе си, но когато това се случи, ще съм на крилете на любовта. С бившия ми мъж спряхме да се уважаваме и това доведе до хлад във връзката ни”, признава блондинката. Но не е изгубила надежда да открие все пак сродната си душа.", "date": "2018.02.07", "title": "Лора Караджова се оглежда за нов мъж "}
{"url": "http://www.bnews.bg/article/236572-nyama_danni_za_postradali_balgari_v_tayvan", "text": "Няма информация за загинали или пострадали български граждани след силното земетресение в Тайван, съобщиха от Външно министерство. \r\n  \r\nВ резултат на снощния трус в района на град Хуалиен са загинали двама души, а 219 други са ранени след срутването на хотел и три други сгради. Над 830 души са евакуирани временно във физкултурен салон и сгради на началното училище Чунхуа в Хуалиен. Над 1900 домакинства са били с прекъснато електрозахранване, а над 40 000 – с прекъснато водоснабдяване. \r\n Очаква се възстановителните работи да приключат до края на днешния ден, но училищата и офисите в града ще останат затворени. \r\n  \r\nМестните власти са изпратили на място специални екипи, включително 20 спасителни кучета. В центъра за реакции при бедствия в град Хуалиен е изпратен и екип, който да подпомага засегнати чуждестранни туристи. \r\n  \r\nПо информация на Централното бюро по метеорология на Тайван, в района на Хуалиен от началото на месеца до сега са регистрирани няколко земетресения с магнитуд пета и по-високи степени по скалата на Рихтер, последвани от вторични трусове. \r\nВластите предупреждават, че през следващите две седмици са възможни вторични трусове с магнитуд над 5-та степен по скалата на Рихтер. \r\n  \r\nВ тази връзка Министерството на външните работи препоръчва на българските граждани, пребиваващи или пътуващи в района на Хуалиен, да се информират своевременно за развитието на ситуацията и да следват стриктно указанията на отговорните местни власти. \r\n  \r\nПри необходимост, българските граждани могат да потърсят съдействие и актуална информация от българското посолство в Пекин.", "date": "2018.02.07", "title": "Няма данни за пострадали българи в Тайван "}
{"url": "http://www.bnews.bg/article/236574-snegat_vav_frantsiya_predizvika", "text": "Падналият сняг във Франция предизвика сериозни транспортни затруднения. Хиляди хора прекараха нощта в автомобилите си навън или в търговски центрове заради непроходимите пътища. Основните летища в Париж и страната са затворени. Много вътрешни и международни полети са отменени или забавени. Спрени са и влаковете, докато разчистването продължава. Днес се очаква ново застудяване, а през нощта да стане още по-студено от снощи.", "date": "2018.02.07", "title": "Снегът във Франция предизвика… "}
{"url": "http://www.bnews.bg/article/236569-fiki_treskavo_se_styaga_za_bebeto_shtyal_da_go_glezi_kato_sultan", "text": "Предбащинска треска обзе Фики. Изпълнителят е в очакване на раждането на първото му дете в началото на следващия месец и вече започна да се подготвя за големия момент. \r\nФикрет всеки ден е на пазар със съпругата си Гюлджан и избират дрешки, колички и всякакви други необходими неща за наследника си. Каквото се хареса на новоизлюпените младоженци, те го купуват. Разбира се, всички неща са последен писък на модата и са изключително скъпи. \r\nИзпълнителят дори ограничи нощните си изяви, за да може да прекарва повече време с любовта на живота си. От сутрин до вечер Фики е плътно до съпругата си и й помага за всички. Той я вози с колата, която баща му подари на Гюлджан като сватбен подарък. \r\nЕдинствено Стораро-младши оставя жена си за час-два, когато е на фитнес. Фикрет не пропуска да тренира сега, тъй като знае, че когато се роди наследникът му, няма да има кой знае колко свободно време. \r\nСинът на Тони Стораро е решен първородният му син да има незабравимо детство и затова смята да го глези като истински султан. \r\nНовият апартамент, в който Фики и Гюлджан живеят, вече е препълнен с бебешки неща. Стаята на очакваната рожба е напълно готова - боядисана в синьо, като за момче, обзаведена с кушетка и препълнена с играчки. \r\n\"Искам да имам момче и момиче\", призна преди време Фики, с което загатна, че след време ще правят опити с Гюлджан за поне още една рожба. \r\nБащата на изпълнителя също с нетърпение очаква да стане дядо за пръв път. Той е готов с подаръците, които да поднесе на внучето си, и изчаква да се появи на бял свят, пише \"България днес\". \r\n\"Готов съм да бъда дядо\", признава Стораро-старши, които е обещал грандиозна почерпка, щом синът на Фики се роди. \r\n ", "date": "2018.02.07", "title": "Фики трескаво се стяга за бебето, щял да го глези като султан"}
{"url": "http://www.bnews.bg/article/236570-okonchatelno_ot_vas_tsenko_chokov_veche_ne_e_kmet_na_galiche", "text": "Върховния административен съд прекрати окончателно правомощията на кмета на село Галиче Ценко Чоков. Съдът оставя в сила решението на Административния съд във Враца, с което са прекратени предварително правомощията на Ценко Чоков като кмет на село Галиче. \r\nСъдът споделя извода на решаващия съд, че за периода след 24 ноември 2016 г. кмета на населеното място е отсъствал неоснователно от работа, тъй като няма данни за този период той да бил в законно разрешен отпуск. Съгласно разпоредбата на чл.38, ал.7 от ЗМСМА кметовете на общини, райони и кметства имат всички права по трудово правоотношение освен тези, които противоречат или са несъвместими с тяхното правно положение. \r\nЦенко Чоков обжалва решението за неговото отстраняване, ОИК Бяла Слатина го подкрепи \r\nС оглед изричното законово изключване, правилна е преценката на решаващия съд, че за кмет на кметство не е налице законно гарантирано право на ползване на неплатен отпуск. За разликата от платения отпуск, който е конституционно гарантирано субективно право на работещия, неплатения отпуск е дадена от закона възможност за работника, която той може да реализира само по волята на работодателя. \r\nСъдът: Прекратете правомощията на Ценко Чоков като кмет \r\nИменно на работодателя е предоставена възможност да прецени дали и кога да разреши ползване на платен отпуск. Законното ползване на неплатен отпуск не може да стане с едностранно уведомление на работника, а е необходимо и изрично изявление на работодателя, каквото в случая липсва, поради факта, че трудовото правоотношение с кмета на кметство възниква след пряк избор от населението, а не по изявление на орган по назначението. \r\nРешението на ВАС е окончателно и не подлежи на обжалване.", "date": "2018.02.07", "title": "Окончателно от ВАС: Ценко Чоков вече не е кмет на Галиче! "}
{"url": "http://www.bnews.bg/article/236583-stroitelnite_obekti_sred_vinovnitsite_za_mrasniya_vazduh_v_sofiya", "text": "Сроителните обекти в София също допринасят за замърсяването на въздуха в града, смята директорът на Столичния инспекторат инж. Веска Георгиева. Тя уточни пред \"Фокус\", че средно на ден се правят между 30 и 40 проверки на строителни обекти. \r\n\"Въздействието на строителството върху качеството на въздуха е значимо. Със затоплянето на времето ще засилим съвместните проверки заедно с Районните администрации и Дирекция \"Общински строителен контрол\" по отношение на това те да проверяват състоянието на площадката вътре, а Столичният инспекторат да проверява около обекта, неговата строителна ограда и дали камионите, които возят строителни материали от и до обекта, са с чиста ходова част и чисти гуми\", обясни тя. \r\nИнж. Веска Георгиева призова жителите на София да сигнализират инспектората, ако станат свидетели на нарушения от страна на строители.", "date": "2018.02.07", "title": "Строителните обекти сред виновниците за мръсния въздух в София "}
{"url": "http://www.bnews.bg/article/236573-sinat_na_krastnika_na_balgarskata_mafiya_harchi_milionite_mu_v", "text": "Синът на Кръстника на българската мафия Иво Карамански заживя в САЩ, където учи и харчи милионите на покойния си баща Иво Карамански-младши следва в един от най-добрите университети в Чикаго, където таксата е близо 50 000 долара годишно. Отделно се занимава с музика и обикаля света. Според наши източници, 21-годишният наследник плаща образованието си в Америка благодарение на наследството от баща си. Карамански-младши е решил да остане в Щатите за постоянно, където да харчи милионите на Кръстника. Всъщност, колко точно Иво е наследил от него, е спорно. Градски легенди носят, че единственият син на покойния бос притежава над 14 милиона лв. в сметката си. Майка му – тв водещата Нели Атанасова, пък е получила близо 70 000 лева само затова че го е родила. Неотдавна в интервю Карамански-младши отрече да е наследил крупната сума. „Имам златни гривни от него вкъщи“, лаконично заяви Иво. „Естествено, че няма да признае за милионите. Така става лесна мишена на враговете на баща си и може да бъде отвлечен. Кръстника обаче беше много горд, че има син, и със сигурност го е подсигурил стабилно до края на дните му“, коментират източници от ъндърграунд средите. Доказателство за голямото наследство е именно стандартът му на живот. Майка му - бившата гимнастичка Нели Атанасова, не може да си позволи да плаща обучението му. Вторият му баща – известният актьор Александър Сано-Среброто, също не се радва на добри хонорари от българското кино. Освен това, Нели и Сано имат още едно дете, за което да се грижат – 9-годишната им дъщеричка Ава. „Със сигурност не мизерстват, но доходите им са колкото на едно средностатистическо българско семейство. Сами се сещайте откъде малкият Иво има пари да учи в Щатите“, коментират запознати.", "date": "2018.02.07", "title": "Синът на Кръстника на българската мафия харчи милионите му в..."}
{"url": "http://www.bnews.bg/article/236578-grobno_malchanie_za_firmata_fantom_bulbeniya_ood_koyato_e_stroila_velikata_ograda", "text": "Гробно мълчание е обзело държавата след публикуваната на БиНюз поразяваща информация за фирмата фантом \"Булбения ООД\", която е обявена от Румяна Бъчварова за строител на защитното съоръжение на българо-турската граница. Вероятно много от така наречените управници се чудят защо не получаваме зелена светлина за Шенген? Как да ни приемат хората като фирми фантоми сторят съоръжение от значение за националната ни сигурност и никой не може да каже в държавата въобще защитени ли сме от въпросното защитно съоръжение. По въпроса гузно мълчи и тоалетния министър, който иначе напето обикаляше медиите и дори настояваше да бъдат открити нередности , при което той веднага щял да си подаде оставката? Да, ама не! Подозренията все повече се засилват, че вероятно всички са бъркали в кацата с меда и здраво са се облажили от тези 200 милиона, които плати изтерзания български народ за великата ограда на WC министъра. Някои министри с хотелиерски интереси в пограничния район продължават и в този момент да захлебват на гърба на майка България!", "date": "2018.02.07", "title": "Гробно мълчание за фирмата фантом \"Булбения ООД\", която е строила „великата“ ограда!"}
{"url": "http://www.bnews.bg/article/236571-drama_s_ruskite_sportisti_za_igrite_v_pyongchang", "text": "Драмата около руските спортисти на Олимпиадата в Пьонгчанг продължава. Игрите официално се откриват в петък (9 февруари) от 13:00 часа българско време. Но 47 руснаци, които внесоха жалби в КАС, все още висят на косъм и не знаят дали ще участват. Генералният секретар на Спортния арбитражен съд (КАС) Матьо Риб съобщи, че въпросните състезатели ще могат да участват, ако жалбите им бъдат одобрени. Първите 32 жалби се разглеждат днес, а останалите 15 - утре, като решението се очаква в четвъртък вечерта или най-късно в петък сутринта. \"Ако жалбите на руските спортисти бъдат удовлетворени, това означава, че те ще могат да участват на Олимпиадата. С това ще бъде сложен край на тази история. И няма да има последващи решения. На теория е възможно обжалване на Трибунал, но това е малко вероятно\", коментира Риб. \"Целта ни е до церемонията по откриването на Игрите в петък вечерта всичко да бъде приключило. Затова ще се постараем да вземем решението още в четвъртък. Такова е намерението ни, но все още не знаем колко време ще продължи заседанието и дали това ще бъде възможно. В краен случай решението ще бъде обявено в петък сутринта\", допълни той.", "date": "2018.02.07", "title": "Драма с руските спортисти за Игрите в Пьонгчанг "}
{"url": "http://www.bnews.bg/article/236560-shok_vdigat_lihvite_po_kreditite_v_balgariya", "text": "Вдигане на лихвите по кредитите в България ще има, защото в някакъв момент ще се вдигнат лихвите, които централните банки определят. Това каза в предаването „Тази сутрин” по bTV икономистът Лъчезар Богданов. „Който в България си прави бизнес план, че тези лихвени нива ще продължават в следващите 5, 10 или 15 г., си прави грешно сметката”, допълни той. В еврозоната започват да се натрупват фактори, които някакси бутат в посока решение централната банка да започне по-агресивно да увеличава лихвите в следващите години, посочи икономистът. Той изтъкна, че българската икономика сега е много повече интегрирана с европейската. „Ако износът ни на стоки и услуги преди 8-9 г. е малко над 32-33 млрд. лева, сега е 66, тоест двойно повече стоки и услуги изнасяме. Съответно при външен шок много повече бизнеси, било в сектора на услугите или в промишлеността, ще го усетят”, прогнозира експертът. Дори да има благоприятни условия вътре в страната, много трудно можем да очакваме една толкова отворена икономика като нашата да бъде някакъв остров, каза още Богданов.   По думите му при всички случаи нова банкова криза в развития свят ще има отражение в България. „В 2008 г. влязохме в криза на свръзадлъжнялост в развития свят – твърде много кредити, излязохме с още повече. В глобалната икономика бизнес и правителства са добавили над 42 трилиона долара дълг за последните 8 г.”, изтъкна икономистът. „Засега късметът или стечението на обстоятелствата е, че централните банки държат лихвите на практика нулеви. В еврозоната въпреки всички тези реформи всъщност в сравнение с преди кризата имаме 5 трилиона евро повече държавен дълг. На практика правителствата спасигха до голяма степен банковите си системи с дълг, който данъкоплатците ще плащат. Засега тежестта е ниска при тези нулеви на практика лихви, но в някакъв момент лихвите ще трябва да започнат да растат, защото цената на капитала не е нула. Няма как да очакваме, че поколения наред хората няма да очакват възвръщаемост от спестяванията си”, посочи Богданов. „Централните банки провеждат абсолютно целенасочено тази политика, в един момент ще спрат да го правят – когато инфлацията тръгне леко нагоре, когато безработницата спадне още, когато трудовият пазар прегрее, заплатите започнат да растат по-бързо. На практика в Европа се чака кога в Германия ще започнат да растат бързо заплатите”, отбеляза той. Според него инвестиционни проекти, включително бизнеси, които се крепят единствено на очакването на безкрайни нулеви лихви и безкраен достъп до нов капитал, тоест бизнес, който се крепи единствено на възможността да получава свеж ресурс от финансовите пазари, без реално да създава стойност и доход, в един момент ще бъдат прекратени. Кога точно, никой не може да прогнозира, каза Богданов.", "date": "2018.02.07", "title": "ШОК: Вдигат лихвите по кредитите в България!"}
{"url": "http://www.bnews.bg/article/236564-pravyat_voenen_parad_vav_vashington_po_narezhdane_na", "text": "Белият дом заяви, че президентът Доналд Тръмп е наредил на Пентагона да организира военен парад във Вашингтон, предаде Асошиейтед прес. \r\n Вестник „Вашингтон пост“, който пръв съобщи новината, написа, че Тръмп иска тази година в столицата да се състои грандиозен военен парад с войници и танкове. \r\n  \r\nГоворителка на Белия дом потвърди информацията. Тя каза, че Тръмп иска Пентагонът \"да помисли за тържествена проява\", която да даде възможност на американците да засвидетелстват почитта си към армията. \r\n Говорител на Пентагона заяви, че ведомството знае за искането и „обмисля вариантите“. \r\n  \r\nАмериканското министерство на отбраната оповести и че войната в Афганистан е струвала на данъкоплатците в САЩ средно по 45 милиарда долара на година. Тъй като засега не се очертава конфликтът да свърши, изглежда тази сметка ще продължи да се плаща още години наред, отбелязва Асошиейтед прес. \r\nДанните бяха оповестени на изслушване в Конгреса.", "date": "2018.02.07", "title": "Правят Военен парад във Вашингтон по нареждане на…"}
{"url": "http://www.bnews.bg/article/236568-sled_katastrofata_milena_slavova_shte_sadi_gotvacha_petrov_za_naglostta_mu_i_telesni_povredi", "text": "Рок дамата на България Милена Славова обмисля опцията да съди шеф Петров за телесни повреди вследствие на верижната катастрофа, която той предизвика миналата седмица в района на Южния парк в София. Инцидентът се случи вследствие на смалена дистанция, която шофьорите спазват, за да не бъдат прередени на светофар. Борис Петров спрял буквално в багажника на колата, която карала приятелката на Милена, но от удара една в друга се нанизали още седем автомобила. След инцидента в социалните мрежи се разрази задочен спор между певицата и кулинаря - тя се възмути от арогантното му поведение и реплики от типа на „Нищо ви няма, 1000 лв. ще ви е ремонтът“, а той я обвини, че си прави евтин пиар на негов гръб, пише topnovini.bg „Моята приятелка е с шина на врата заради разместени прешлени след сблъсъка, Аз имам наранявания по ребрата и като нея си ударих и изкълчих врата, но моята фаза е по-лека, Направих си пълни изследвания – слава Богу, нямам пукнатини, но имам натъртване на врата, главата и ребрата, както и прехапан език. Смятам да се консултирам с адвоката на моята приятелка, за да видя какво мога да направя с този момент“, казва Милена. Изпълнителката на „Истина“ негодува и от факта, че Петров вместо да се извини, след инцидента започнал да говори колко скъп му бил джипът, да омаловажава щетите, които излезли на стойност 12 000 лв. и да внушава на хората, че тя е била пияна и без колан на пасажерското място.", "date": "2018.02.07", "title": "СЛЕД КАТАСТРОФАТА! Милена Славова ще съди готвача Петров за наглостта му и телесни повреди"}
{"url": "http://www.bnews.bg/article/236563-zashto_mayka_izhvarli_novorodenoto_si_bebe_vav_vanshna_toaletna", "text": "Детето беше мъртвородено. Това съм казала на полицията. Изпитвах огромни болки. Казала съм пред полицаите как и какво е станало всичко. Това заяви тя в ефира на bTV. Атанаска, която онзи ден изхвърли новороденото си бебе във външна тоалетна, в къща в село Радовене. Тепърва по случая започват разследване на компетентните органи и дали е имало насилие и убийство. Атанаска е от Пазарджишко и се е запознала по интернет с Миглен, с когото заживяла на семейни начала в селото. Именно той е уведомил кмета на селото за станалото, след като видял жена си в кръв. Атанаска твърди, че е била бременна в четвъртия месец. На място е пристигнала полиция и спешната помощ, както и служители от Агенцията за закрила на детето. Жената има 4-годишно дете от друг мъж, което сега е настанено в социална институция. \"Аз нямам никаква вина за станалото. Има си закони. Казал съм каквото знам на полицаите. Умните хора ще решават какво е станало. Не знам дали ще мога да й простя\", каза самият Миглен. \r\n\"Семейството не е лошо. Нея не я познавам. Тя е отскоро тука с Миглен. Иначе се уважаваха. Ходиха на кафе заедно. Не знам в кой месец е била бременна. Не са лоши хората. Разбират се. Всички ги уважаваха. Ние разбрахме, че нещо става, когато дойде полицията, пожарната, линейката. Аз изобщо не съм разговарял с нея\", разкри съсед от селото. Иначе ги уважават много. Не са лоши хората. Откакто дойде полиция, разбрахме, че нещо става. Това посочи още жителя на селото, на име Тошко. Полицаите почнаха да казват, че дете нещо са хвърлили в тоалетната. Линейка дойде, пожарна дойде“, разказва още мъжът. От своя страна другото дете на жената на 4 години е изведено от дома. Катя Нечева от социално подпомагане и Георги Костов от закрила на детето уточниха, че тях ги интересува именно то. За него сме предприели мярка за закрила. Спешно е изведено от семейството и настанено при професионално семейство. Преди това не е установено наличие и желание от близки и роднини да полагат грижи за това дете“, заяви Нечева. \r\n ", "date": "2018.02.07", "title": "Защо майка изхвърли новороденото си бебе във външна тоалетна?"}
{"url": "http://www.bnews.bg/article/236577-bez_voda_v_reditsa_stolichni_kvartali_vizhte_koi_sa", "text": "Екипи от \"Софийска вода\" АД работят по отстраняването на авария на довеждащ водопровод, съобщиха от дружеството. \r\n  \r\nОтстраняването на авария по Рилски водопровод налага спиране на подаването на питейна вода в \"Панчарево\", \"Витоша\" и \"Овча купел\". \r\n  \r\nОграниченото водоподаване ще започне в 12.00 ч. от с. Железница и ще продължи от югоизточна посока последователно на запад до кв. \"Горна баня\" през около час. Продължителността на спиранията се очаква да е 12 часа. \r\n  \r\nПодробна информация ще се предоставя на безплатния телефон на \"Софийска вода\" АД 0800 121 21 и на интернет страницата на компанията www.sofiyskavoda.bg", "date": "2018.02.07", "title": "Без вода в редица столични квартали – вижте кои са!"}
{"url": "http://www.bnews.bg/article/236567-tir_pomete_mantinelata_na_trakiya_dvizhenieto_e", "text": "Tоварен автомобил с ремарке се е блъснал в средната разделителна мантинела на магистрала „Тракия” в платното по посока за Бургас. В резултат на това скоростните ленти и на двете платна – за София и Бургас, не могат да се използват. Инцидентът е станал около 9 ч. в района на 104-105-и километър. На мястото има пристигнали екипи на пожарната от Пловдив и Пазарджик. Служители на сектор „Пътна полиция” при ОДМВР – Пазарджик регулират движението. Водачите трябва да шофират с повишено внимание във въпросния участък.  Пожарникарите са извадили двамата шофьори от кабината на товарния автомобил. Единият от тях, който е имал оплаквания, е транспортиран от екип на „Спешна помощ” в болнично заведение за преглед. Движението продължава да се регулира от екипи на дирекциите в Пазарджик и Пловдив.", "date": "2018.02.07", "title": "ТИР помете мантинелата на „Тракия“! Движението е... "}
{"url": "http://www.bnews.bg/article/236562-ploshtadat_e_plovdiv_se_okaza_chasten_imot", "text": "Абсурд в центъра на Пловдив - част от градския площад беше ограден с телена мрежа и с табели „Частна собственост“. Реститути \"превзели\" терена без знанието на местната власт. От Общината заявиха, че това е самоуправство и ще търсят правата си в съда. Очевидци разказаха, че площадът бил ограден още в събота сутринта. \r\nСпорът между общината и 30-те собственици се води от години, отбелязва NOVA. Преди четири месеца местната власт спечели делото и събори незаконните магазини, изградени върху имота. \"Към днешна дата нямаме данни, които да променят нашето първоначално мнение, че имотът е общинска собственост\", казва ресорният зам.-кмет на Пловдив Димитър Кацарски.   \r\nАдвокатът на реститутите твърди, че теренът е върнат още през 1999 година. \"Можете да проверите в кадастъра - там само моите доверители са отразени като собственици, което е много важен факт. Общината не е отразена като собственик\", казва адвокат Паулина Христева. \r\nНа въпрос към зам.-кмета Кацарски дали поставената ограда е законна, той отговори, че по смисъла на Закона за устройство на територията тя не представлява строеж. Така общината не може да я премахне. А спорът чия е земята ще се води в съда.", "date": "2018.02.07", "title": "Площадът е Пловдив се оказа… ЧАСТЕН ИМОТ! "}
{"url": "http://www.bnews.bg/article/236558-ryute_kam_borisov_za_shengen_tate_shte_ti_kupi_kolelo_ama_drug_pat", "text": "Премиерът на Холандия Марк Рюте сипа похвали към българския си колега Бойко Борисов. Първо го похвали за лидерството. Премиерът ни бил ключов играч в региона и водил страната напред. Рюте и Борисов дадоха пресконференция в Министерски съвет след проведените разговори. Холандският премиер все пак поиска повече резултати. Той отчете ролята ни за общата политика на ЕС за търсещите убежище. Трябва да обърнем внимание на корена на проблема, поиска Марк Рюте. Двамата с Борисов са обсъдили и Шенген. Ние подкрепяме България да се присъедини изцяло към Шенген, но работата все още не е свършена, попари надеждите ни той. Рюте ни похвали за амбицията ни за еврозоната. Още малко ни оставало до заветната цел, според него. Холандия е най-големият инвеститор в България, изтъкна холандският премиер. Аз харесвам този мъж и мисля, че той харесва мен, обобщи разговора Рюте. По много кризи на Европейския съюз работим заедно, изтъкна на свой ред Бойко Борисов. За над 14 милиарда лева са холандските инвестиции у нас. Холандия има да ни догонва по ниски нива на контрабандата, похвали се министър-председателят. Похвали и най-добрия интернет в Европа, който предлагаме. Иначе стана ясно, че Борисов е дал лист хартия на Рюте с нарисувана лична от него карта на балканските страни. Нагледно му е обяснил колко важна е интеграцията на Западните Балкани. Всички знаят, че пазим външната граница добре, категоричен бе българският премиер за темата Шенген. Първият месец от председателството ни бил позитивен. А сигналът към Запада, който иска да отправим е, че на Изток има дисциплинирана държава.", "date": "2018.02.07", "title": "Рюте към Борисов за Шенген: Тате ще ти купи колело, ама друг път!"}
{"url": "http://www.bnews.bg/article/236559-razkasana_oblachnost_dnes_vzimayte_i_chadarite", "text": "Днес облачността ще е променлива, по-често значителна, на места с превалявания от дъжд. В сутрешните часове на отделни места в низините и около водните басейни ще има мъгли. Ще духа слаб в източната половина на страната -  умерен вятър от юг-югоизток. Максималните  температури ще са от 7° до 12°, за София - около 9°. По Черноморието ще е предимно облачно. На отделни места, главно по южното крайбрежие, е възможно да има слаби превалявания от дъжд. Ще духа слаб до умерен югоизточен вятър. Максималните температури ще са 8°-9°. Температурата на морската вода е от 6° до 8°. Вълнението на морето ще е 2-3 бала. В планините облачността ще е по-често значителна. Ще има превалявания, над  1800-2000 метра – от сняг, а в по-ниските части -  от дъжд. Ще духа умерен и силен югозападен вятър, който след обяд още ще се усили. Максималната температурата на височина 1200 метра ще е около 5°, на 2000 метра - около 0°.", "date": "2018.02.07", "title": "Разкъсана облачност днес, взимайте и чадърите! "}
{"url": "http://www.bnews.bg/article/236565-za_amerikanskite_tets_ove_i_malchanieto_na_valeri_simeonov", "text": "Преди повече от две години вицепремиерът Валери Симеонов обикаляше телевизионните студия и обясняваше напоително за зулумите в енергетиката. Особено внимание Симеонов обръщаше на така наречените американски ТЕЦ-ове. Договорите с тези ТЕЦ-ове се отразяват и днес много сериозно на джобовете ни, като стойностното изражение през годините вероятно е милиарди левове. По време на 43-то Народно събрание беше инициирана процедура до Европейската комисия, която трябваше да се произнесе по въпроса- има ли нерегламентирана държавна помощ спрямо американските ТЕЦ-ове? Валери Симеонов дори внесе закон за разваляне на договорите с американските ТЕЦ-ове. Обясняваше се дори, че именно от там ще дойдат и парите за увеличение на пенсиите. Симеонов провеждаше какви ли не шумни акции през изминалите месеци, дори се закани, че щял да удря олигарсите и нарушителите на закона (малка подробност е, че ще трябва да започне от себе си), но за американските ТЕЦ-ове обаче мълчи. Както се казва - с влизането във властта идват нямката, слушкането, а вероятно и гушкането…  Тази така скандална фигура, срещу която бизнесът недвусмислено скочи с искане за оставка е пълна парашутистка от квотата на агент Гоце (Георги Първанов) на премиера Бойко Борисов, който от своя страна винаги е обичал да дундурка неговите каки. Да не говорим, че нейната специалност всъщност е „Счетоводство и контрол“... Петкова, на която целия бизнес в страната иска оставката, не спира да говори глупост след глупост в удобно подсигурения телевизионен ефир и да позори правителството. Едно от най-култовите й твърдения е, че пазарът на енергетиката у нас бил либерализиран – това по думите й, а на практика на самия пазар има две държавни фирми на държавната борса, което е абсурдно.", "date": "2018.02.07", "title": "За американските ТЕЦ-ове и мълчанието на Валери Симеонов!"}
{"url": "http://www.bnews.bg/article/236561-stotitsi_hora_v_neizvestnost_sled_uzhasyavashtiya_trus_v_tayvan", "text": "Около 170 души са в неизвестност след земетресението в Тайван, предадоха агенциите. Най-малко петима души са блокирани, а ранените са 219. По официална информация загиналите са двама, но по непотвърдена са четирима. Точният брой на хората в неизвестност е 173. \r\n  \r\nВ резултат на стихията са се срутили няколко сгради, включително хотел, мост е понесъл щети. \r\n  \r\nОт хотела, който е 11-етажен и е частично срутен, са евакуирани 116 души, съобщи тайванската Централна информационна агенция. Земетресението беше регистрирано край източните брегове на острова. Първоначално Европейско-средиземноморският сеизмологичен център съобщи, че неговият магнитуд е 6,2, но после беше повишен на 6,3, а накрая на 6,4. Епицентърът е бил на 102 км южно от Тайпе, на североизток от град Хуалян, столица на едноименен окръг, като огнището е било на дълбочина 15 км. \r\nПо-късно бяха регистрирани най-малко осем вторични труса с магнитуд от 4 до 5,3. \r\n  \r\nВ зоната на бедствието е затворено движението по някои участъци от скоростния път Суао-Хуалян. По разпореждане на властите в окръг Хуалян днешният ден ще бъде неработен и неучебен на тяхна територия.", "date": "2018.02.07", "title": "Стотици хора в неизвестност след ужасяващия трус в Тайван "}
