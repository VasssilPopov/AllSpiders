{"url": "http://www.bnews.bg/article/236413-skandalnata_pleymeytkata_mareshka_bardem_razkri_zashto_e_skasala_s_golyamata_si_lyubov", "text": "Марешка Бардем е 3-та подгласничка в конкурса Мис Плеймейт. Тя е мениджър на руска асоциация. Работи като фотомодел и украсява корицата на списание Гост. В момента подготвя песен, която ще излезе през лятото. Скандалната красавица за първи път проговори пред viplife. bg за любовта и раздялата с голямата си любов Артьом Анатолиевич.   1.Марешка, как се запознахте с Артьом Анатолиевич? -Запознахме се романтично на плажа в Слънчев бряг след парти в нощния клуб Бедруум бийч. 2.Какво беше за теб Артьом и как започна историята ви? -Мога да кажа, че той е първата ми любов за двадесет и една години. Историята ни започна като недоверие един към друг, след поредни предателства и изневери в предишните връзки. Сдобих се с неговото внимание и му доказах, че не всички жени са еднакви. 3.С какво се занимавахте като се запознахте? -Артьом беше в търсене на пътя си в областта на политиката или това да блесне като певец и модел. Аз бях спряла кариерата си на модел заради връзка, бях се изолирала от света. 4.Разкажи ми повече за вашата връзка. -С Артьом сме обиколили цяла България и честно мога да твърдя, че най-хубавите ми моменти са били с него. В Инстаграм качвахме снимки на местата, където сме ходили, какво сме правили и неговите приятели започнаха постоянно да го следят в социалната мрежа и така той стана популярен без дори да осъзнава. 5.Каква беше ябълката на раздора между вас, защо се разделихте? -С времето разбираш, че годините си минават, а еднообразният семеен живот не е за нас. На Артьом му е в кръвта да е на сцената и много се гордея с него, че сбъдва мечтите си. Човек трябва да действа, а не да му мине времето и да съжалява, че не е пробвал. 6.Трудно ли е в днешно време да имаш сериозна връзка? -Да, наистина е трудно да имаш сериозна връзка особено когато си популярна личност и имаш кариера. 7.Кога се разделихте с Артьом? -Преди конкурса \"Мис Плеймейт\" се разделихме с цел да намерим пътя си и да следваме мечтите си. 8.Би ли създала отново сериозна връзка с този човек? -Може би след време, ако сме готови ще се съберем. Въпреки че имам девиз \"Никога не се връщай назад!\" \r\n ", "date": "2018.02.04", "title": "Скандалната плеймейтката Марешка Бардем разкри защо е скъсала с голямата си любов"}
{"url": "http://www.bnews.bg/article/236408-parva_semeyna_razhodka_za_bebeto_na_desi_slava_foto", "text": "Те се изкушиха от зимното слънце и хубавото време, за да прекарат незабравими моменти заедно в парка. Певицата побърза да сподели снимка на щастливия татко със стилна бебешка количка, криеща най-ценния дар от живота. Борис стана на един месец на 28 януари и съвсем скоро предстои неговото първо бебешко парти. Феновете на Деси Слава очакват и този път тя да ги зарадва със снимки и да сподели радостните емоции с тях.", "date": "2018.02.04", "title": "Първа семейна разходка за бебето на Деси Слава (ФОТО)"}
{"url": "http://www.bnews.bg/article/236424-dragovitiyskiyat_episkop_daniil_e_noviyat_vidinski_mitropolit", "text": "Драговитийският епископ Даниил е новият Видински митрополит. Той беше избран с 11 гласа от Светия синод на БПЦ, а другият кандидат - Мелнишкият епископ Герасим, получи 2 гласа. Единият, който бе гласувал за Герасим, бе Патриарх Неофит, а другият - Западно и Средноевропейския митрополит Антоний. Драговитийският епископ Даниил /Атанас/ Трендафилов Николов е роден на 2 март 1972 г. в Смолян, където завършва основното и средното си образование. През 1996 г. се записва в специалността \"Английска филология\" в Софийския университет \"Св. Климент Охридски\", а на следващата година пренасочва образованието си в Богословския факултет на СУ. 16 През 1997 г. е приет като послушник в Хаджидимовския манастир \"Св. Георги\" под духовното ръководство на приснопаметния Неврокопски митрополит Натанаил. На 7 август 1999 г. е постриган от него в монашество, а на следващия ден е ръкоположен за йеродякон. През 2002 г. завършва задочно Богословския факултет на СУ. На 21 юли 2004 г. е изпратен на послушание в Роженския манастир \"Рождество Богородично\", а през юни 2006 г. е въведен в архимандритско достойнство. По решение на Светия синод на 20 януари 2008 г. Даниил е хиротонисан за епископ с титлата Драговитийски в патриаршеската катедрала \"Св. Александър Невски\" и е назначен за викарий на Неврокопския митрополит. Такъв остава до 15 юни 2010 г., когато по молба на митрополита на САЩ, Канада и Австралия Йосиф, е назначен за негов викарий, която длъжност изпълнява и до днес. Видинска епархия не е бедна епархия, тази земя, която е изхранвала толкова поколения, която е давала хляб, радост на толкова хиляди хора, как можем да кажем, че е бедна. Бедно е мисленето, бедно е обезверяването, това ни прави бедни. Това каза в първото си интервю пред медиите новоизбраният Видински митрополит Даниил, който беше попитан от журналистите как ще замени служението си в САЩ с това във Видинска епархия, която е в най-бедния регион на страната. Новоизбраният митрополит Даниил припомни, че от седем години е викарий на митрополита на САЩ, Австралия и Канада Йосиф. Първите ми думи, когато отида във Видин, ще са: \"Бог да помага, защото това е отговорно служение, без Божията помощ нищо не можем да направим\", заяви новият Видински митрополит. Той каза, че трябва да имаме също единомислието и единодействието, когато сме заедно, народът го е казал и го е написал на сградата на Народното събрание - \"Съединението прави силата\". 16 През тези седем години в Америка, съм се връщал всяка година - по веднъж или по два пъти в България, а в днешно време разстоянията не са толкова големи, както са били преди, и се преодоляват по-лесно, каза митрополит Даниил. Той отбеляза, че близостта с родината, с приятелите и семейството, със събратята, където е служил, винаги я е имало през тези години в САЩ. Новоизбраният Видински митрополит обясни, че първите му задачи в епархията ще са да се запознае с хората и с обстановката там. Разбираемо е да има пристрастия, но изборът за Видински митрополит е проведен канонично и по установен ред, има я Божията воля и Божието благословение, отговори митрополит Даниил на въпрос, че изборите във Видинска епархия бяха оспорвани от една част от миряните. \"Всеки един християнин цени Божието благословение и може да има различни чувства, но с Божията воля ще вървим напред. Не мисля, че ще има проблем с това\", изрази увереността си митрополит Даниил. \r\n ", "date": "2018.02.04", "title": "Драговитийският епископ Даниил е новият Видински митрополит"}
{"url": "http://www.bnews.bg/article/236425-mazhat_udaren_ot_pokrivna_lamarina_vav_vratsa_se_bori_za_zhivota_si", "text": "39-годишният мъж, ударен от ламарина при вчерашния ураганен вятър във Враца е в тежко състояние, съобщиха от МВР. Инцидентът е станал около 13:30 ч. в събота в центъра на Враца. Мъжът е ударен от отнесена от вятъра ламарина от покрива на бившето кино „Коларов“. Както BNews по-рано съобщи, той е прегледан в Спешния център и транспортиран в болница „Токуда“ в София. Мъжът е със счупване в основата на черепа и порезни рани. Още двама души са пострадали леко от хвърчащи предмети, съобщиха от Община Враца. Вчера ветровете в града достигнаха скорост до 115 км/ч. Те причиниха сериозни щети, включително преобърнаха камиони и отнесоха няколко покрива. \r\n ", "date": "2018.02.04", "title": "Мъжът, ударен от покривна ламарина във Враца, се бори за живота си"}
{"url": "http://www.bnews.bg/article/236421-tezhka_katastrofa_na_vhoda_na_sofiya_gamzhi_ot_politseyski_koli_i_leneyki", "text": "Тежка катастрофа е станала малко преди 16:00 часа на „Ботевградско шосе“ на входа на София, при разклона за „Кремиковци“ предаде репортер на Novini.bg. Ударили са се три автомобила. На мястото на инцидента има полиция и две линейки. По първоначална информация има четирима ранени. Движението в района е затруднено.  \r\n ", "date": "2018.02.04", "title": "TEЖКА КАТАСТРОФА НА ВХОДА НА СОФИЯ! Гъмжи от полицейски коли и ленейки "}
{"url": "http://www.bnews.bg/article/236420-chetiri_stolichni_kvartala_ostanaha_bez_parno_i_topla_voda_vizhte_koi_sa_te", "text": "Четири столични квартала са без парно и топла вода заради авария на главен топлопровод. Това са жилищните комплекси \"Яворов\", \"Гео Милев\", \"Редута\" и част от \"Слатина\". От \"Топлофикация-София\" уверяват, че ще се работи до отстраняване на проблема, но не поемат ангажимент, че това ще се случи в рамките на днешния ден. Възстановено е електрозахранването навсякъде в Благоевградска и Софийска област, което беше прекъснато заради бурния вятър. Това съобщиха от електроразпределителното дружество в Западна България - ЧЕЗ. На места все още е възможно подаване на по-ниско напрежение, но става дума за отделни къщи, съобщи  Борислава Луканова от дружеството.   5 екипа на Столична община продължават да работят по отстраняване на последствията от бурята, съобщи за \"Хоризонт\" директорът на Дирекция \"Аварийна помощ и превенция“ Красимир Димитров. 28 са сигналите от граждани за възникнали проблеми:   Повечето са за паднали дървета, изкоренени от бурята. В \"Младост\", \"Симеоново\" остават районите без ток, в \"Гео Милев\", \"Малинова долина\", в \"Нови Искър\", в район \"Витоша\" също имаше, но в момента постепенно се отстраняват - каза Красимир Димитров от Столична община.   Жълт код за потенциално опасно време е обявен за Югоизточна България. Предупреждението за силен вятър и обилни валежи важи за областите Кърджали, Хасково, Ямбол и Бургас.   \r\n ", "date": "2018.02.04", "title": "Четири столични квартала останаха без парно и топла вода! Вижте кои са те!"}
{"url": "http://www.bnews.bg/article/236419-trima_dushi_zaginaha_pri_tezhka_katastrofa_edno_dete_e", "text": "Трима души са загинали в тежка катастрофа в Прохода на републиката. Сблъскъкът е станал между ТИР и лек автомобил. Сигналът за пътния инцидент е получен малко след 13 часа. Съобщено е било, че тир с турска регистрация и лек автомобил \"Опел\" са се сблъскали челно в участъка между градовете Гурково и Велико Търново. От катастрофата на място са загинали трима души. Едно дете е откарано в болница в Стара Загора. Пътният инцидент е причина Проходът на Републиката да бъде затворен за движение. Движението е регулирано от пътна полиция. Униформените отбиват леките автомобили през град Шипка, а тежкотоварните спират на паркинг. Предстои да бъдат изяснени причините за катастрофата.", "date": "2018.02.04", "title": "ТРИМА ДУШИ ЗАГИНАХА ПРИ ТЕЖКА КАТАСТРОФА! Едно дете е... "}
{"url": "http://www.bnews.bg/article/236400-gavra_mazh_navleche_zhenski_drehi_i_stigna_do_finala_na_konkurs_za_krasota", "text": "Жителят на Алмати Илай Дагилев се престори на момиче и стигна до финала на конкурса за красота Miss Virtual Kazakhstan. Това съобщава Спутник. 22-годишният младеж е приел женски образ и е публикувал снимките си за конкурса, наричайки се Арина Алиева.   В крайна сметка снимките му \"са били по вкуса на много казахстанци\" и Дягилев успял да достигне до финала. Впоследствие младежът разказал своите мотиви. \"Спорих с приятели за красотата. Тогава реших да участват в този конкурс. Самият аз съм защитник на естествената красота. В момента, сами виждате, че много момичета са еднотипни, всички се гримират еднакво, обличат се и смятат, че ако следват модата, то те са красиви. Аз не мисля така\", разказа Дягилев.  Той добави, че да разобличи образа на Алиева е решил сам. \"Бях удивен от реакцията на казахстанците за това, че много са подкрепили моята постъпка. Не призовавам да се лъже или да се носят женски дрехи, исках да обърна вниманието на обществото върху това, че не еднаквият стандарт е важен. Необходимо е всели човек да бъде естествен и индивидуален\", подчертава Дягилев.    \r\n ", "date": "2018.02.04", "title": "ГАВРА! Мъж навлече женски дрехи и стигна до финала на конкурс за красота"}
{"url": "http://www.bnews.bg/article/236405-yulian_vergov_spi_s_vlado_karamazov", "text": "Секссимволите Юлиан Вергов и Владимир Карамазов са неразделни – курортуват и карат мотори съвместно, спят и в обща стая по турнета. В София също не могат един без друг – ходят заедно на работа в Народния театър, а в комплект си и тръгват оттам.  \r\nОнзи ден двамата актьори излязоха в тандем от най-престижния ни храм на Мелпомена, откъдето всеки от тях трябваше да тръгне в различна посока. Да, ама им беше толкова трудно да се разделят, че половин час си говориха пред изхода на минусови температури. През това време Вергов успя да изпуши две цигари и да разкаже на приятеля си любопитна история, която дори разигра, за да е по-убедителен – правеше чупки в кръста и ръкомахаше.  Владо с интерес изгледа етюда му и от време на време пускаше чаровната си загадъчна усмивка. \r\nКогато популярните аркашки най-сетне се ориентираха към раздяла, екранният д-р Банков от „Откраднат живот” отключи паркираната в близост своя кола, извади оттам раницата на Карамазов и му я подаде. После двамата поприказваха още малко, а Юлиян пална и трета цигара.  \r\n„Хайде, аз ще тръгвам, че окъснях” – с тези думи Панто Вълчев от „Дървото на живота” даде да се разбере, че е крайно време да хуква по своите задачи. С две чанти на гърба си той пое пешком из центъра на София, а колегата му седна в автомобила си и също потегли. \r\nВладо и Юлиан, в хетеросексуалността на които „Уикенд” не желае да се съмнява, се държат доста странно в последните години. Те публикуват в социалните мрежи доста предизвикателни селфита и видеоклипове от съвместните си ваканции в чужбина, а с това предизвикват ужас и съмнения у фенките си от нежния пол. Тук му е мястото да припомним, че Карамазов е заклет ерген и многократно е заявявал, че няма нужда от жени в живота си. Той не е забелязван с дама от 15 години, а приятелят му Вергов наскоро се събра със съпругата си Ирина, след като за кратко бе разделен с нея.  \r\n ", "date": "2018.02.04", "title": "Юлиан Вергов спи с Владо Карамазов "}
{"url": "http://www.bnews.bg/article/236416-izvanredno_spetsaktsiya_teche_v_sofiya_ima_arestuvani", "text": "Специализирана полицейска операция срещу крадци на автомобили тече в София, съобщава bTV. При спецакцията са арестувани трима души. Полицията е отцепила голямо хале на автоморга в столичния квартал \"Малинова долина\". Халето е собственост на известния на властите Ицо Турчина. Собственикът на обекта е сред арестуваните днес. Той е задържан многократно за автокражби. Последният път, когато Ицо Турчина е арестуван, е бил през септември месец 2017 г. при сходна на днешната ситуация. Заради разследване Турчина е бил с наложена мярка за неотклонение \"домашен арест\". Мярката е била променена преди дни. Три години по-рано униформените откриха в неговата автоморга части от над 100 автомобила. По първоначална информация в халето днес полицаите са открили краден автомобил, който арестуваните са разфасовали.", "date": "2018.02.04", "title": "ИЗВЪНРЕДНО! Спецакция тече в София, има арестувани"}
{"url": "http://www.bnews.bg/article/236417-zamestnichkata_na_ani_tsolova_sashto_kato_neya_razbila_parviya_brak_na_sapruga_si", "text": "Житейската съдба на Аделина Радева се припокрива напълно с тази на нейната предшественичка Ани Цолова. Новата водеща на „Здравей, България“ също разбила първия брак на съпруга си – режисьора Борис Радев, както Цолова постъпила с мъжа си Васил Мичев. Аделина била дори по-напориста в личния си живот, отколкото в професията и за кратко време успяла да оплете в мрежите си талантливия Борис. Малко след сватбата, на която им кумувал джаз певецът Васил Петров, журналистката забременяла и родила сина им Андрей, който се появил на бял свят със затруднение и прекарал известно време в кувьоз, пише ПИК. Новата партньорка на Виктор Николаев се грижела и за сина на съпруга си от първия му брак, като афиширила непрекъснато, че не деляла двете деца едно от друго и обичала 17-годишното доведено момче като свое. По същия начин стоят нещата и при съперницата ѝ Ани Цолова, която обаче не живее под един покрив с доведената си дъщеря. Първата съпруга и щерката на мъжа ѝ Васил решили да емигрират в Америка веднага след развода и Цолова почти нямала допирни точки с тях. От любезност обаче гледала да се държи добре с детето на мъжа си, защото това му била болната тема и се стараела да не провокира и бездруго буйния му нрав. Партньорът на заместничката ѝ Аделина бил далеч по-обран и успешен в кариерата си от оператора Васил. За Борис Радев се заговори покрай шоуто на Христо Стоичков по случай 50-годишнината му през 2016 г. Именно мъжът на новата водеща бил мозъкът на спектакъла на стадион „Васил Левски“. Негово дело бил и бенефисът на национала по волейбол Владо Николов, както и паметният концерт по посрещането на папа Йоан Павел II в България през 2002 г. Последната му идея беше възраждането на класиката „Оркестър без име“ под формата на мюзикъл в „Арена Армеец“, за който Борис работи с едни от най-атрактивните популярни жени у нас. По негова покана в спектакъла взели участие моделката Диляна Попова и певицата Мария Илиева, с които имал топли отношения, а и двете са известни като серийни мъжемелачки в светските среди.", "date": "2018.02.04", "title": "Заместничката на Ани Цолова също като нея разбила първия брак на съпруга си "}
{"url": "http://www.bnews.bg/article/236409-potres_tova_sa_dashterite_na_chalgadzhiykite_liyana_i_aneliya_deniz_na_15_i_ivon_na_14_godini", "text": "Това са Дениз, на 15 години и Ивон – на 14 години. Дъщери са на фолкпевиците Лияна и Анелия. А тази снимка предизвика сериозен диспут в социалните мрежи. Нормално ли е да изглеждат по този начин, трябва ли да съдим за децата по техния изглед, каква е ролята на семейството? \r\nЕдва ли има еднозначен отговор, както и коментарите са съвсем различни. \r\nГоляма част от хората смятат, че една тийнейджърка не би трябвало да изглежда така, но има фактори като родители и среда, които в крайна сметка формират съзнанието и желанието на момичетата, пише dnes.bg \r\nДруги смятат, че не трябва да се съди по „опаковката“ и след като не ги познават е неуместно да бъдат коментирани. \r\nКакво е вашето мнение и въобще трябва ли да бъдат подлагани на унищожителни коментари едни деца? Защото те са деца, независимо от желанието им бързо да пораснат...", "date": "2018.02.04", "title": "ПОТРЕС! Това са дъщерите на чалгаджийките Лияна и Анелия - Дениз на 15 и Ивон на 14 години! "}
{"url": "http://www.bnews.bg/article/236415-zhenata_na_gonzo_s_ultimatum_kray_s_bramchalkite_i_alkohola", "text": "Безработният треньор по футбол Георги Иванов – Гонзо се е кротнал при жена си Мариета в София, след като бе натирен от „Черно море”. Съпругата взела нещата в свои ръце, след като научила, че една от причините за уволнението му била прекалената употреба на алкохол. \r\nВъв Варна Гонзо го беше ударил на живот, което му се отрази и на треньорската работа. След като го освободиха, големият бивш нападател на „Левски” се прибра в София при семейството си. Мариета, която години наред му прощаваше изневерите с елитни бръмчалки като Цеци Красимирова,  сега ударила по масата. И заявила, че вече й дошло до гуша от изцепките на мъжа й. След конското 41-годишният Гонзо си подвил опашката и се заклел, че най-сетне ще влезе в правия път. Поел също и ангажимент да ограничи алкохола. \r\nДокато чака оферти, Георги Иванов не се отделя от Мариета и сина си Александър, който вече навърши 18-години. През последния уикенд Гонзо и жена му бяха забелязани в един от столичните нощни клубове, в компанията на бившите футболисти Георги Пеев и Захари Сираков. На тяхната маса беше и волейболният национал Теодор Салпаров с гаджето си Ралица Паскалева. Цялата вечер Гонзо спазвал поведение и изпил само две уискита, твърдят очевидци, пише \"Уикенд\".  \r\n ", "date": "2018.02.04", "title": "Жената на Гонзо с ултиматум: Край с бръмчалките и алкохола!"}
{"url": "http://www.bnews.bg/article/236418-toaletniyat_ministar_se_izlaga_v_odesa_vodil_pregovori_za_tlasta_komisionna", "text": "Поредна излагация на тоалетния министър. Този път в Одеса нашият WC-министър реши да дава акъли на украинците какво и къде да строят. От наши източници научихме, че домакините се спогледали с недоумение, когато Валерко с бодър тон започнал да нарежда приоритетите на украинските домакини. Сред стези приоритети било изграждането на пътната артерия Болград- Измаил. Сякаш пътищата в България са прекрасни, че отиде Валерко да ръси  \r\nакъли на украинците. За да изглежда много важен, Валерко е помъкнал със себе си депутатите от партийката му НФСБ, помъкнал е и зам.-министрите си на регионалното министерство, на културата и на енергетиката. В крайна сметка бедният българин нали плаща за воаяжите на Валерко и свитата му. Крайно време е обаче тези така наречени патриотари да започнат да се отчитат  публично какво точно са свършили и какви са ползите за българските данъкоплатци и България. От наши източници разбрахме, че воаяжът много приличал на заработване на тлъста комисионна, тъй като ясно личало, че се водят преговори с \"Одесакабел\" за доставка на кабели за българската енергетика. Вероятно украинците са готови да раздават сериозни стимули за да стъпят на българския пазар, за което им трябвало протекция на високопоставен политик от властта. Вероятно са отправили предложение, на което тоалетният министър да не може да устои? \r\n ", "date": "2018.02.04", "title": "Тоалетният министър се излага в Одеса! Водил преговори за тлъста комисионна?"}
{"url": "http://www.bnews.bg/article/236398-dnes_e_svetovniyat_den_na_borbata_s_raka", "text": "Световният ден за борба с рака е глобално събитие, което отбелязваме всяка година на 4 февруари. На този ден се обединяваме в опит да бъдат спасени милиони животи чрез повишаване познанието за болестта.  Онкологичните заболявания са сред основните причини за смъртност в световен мащаб. С най-голяма честота са злокачествените заболявания на млечната жлеза при жените и рака на белите дробове при мъжете. Всяка година новооткритите случаи надхвърлят значително 30 000. Най-голям дял от тях заемат следните локализации – на гърдата, на белия дроб и трахеята, на простатата, дебелото черво и матката. Злокачествените заболявания са значим проблем на съвременното ни общество, при които продължават нарастващите тенденции в световен мащаб. Според данни на Световната здравна организация /СЗО/ ракът е водеща причина за смъртните случаи, причинени от хронични неинфекциозни болести, а всеки пети смъртен случай в света е в резултат на раково заболяване. Почти 80% от злокачествените заболявания се дължат на факторите на външната среда, начина на живот и бит на хората и тяхното поведение, навици и обичаи. Доказана е ролята на 4-те основни рискови фактора – употребата на тютюн и тютюневи изделия, нездравословното хранене, намалената физическа активност и злоупотребата с алкохол. Употребата на тютюн е най-важният рисков фактор за рак причинява около 20% от смъртните случаи от рак в световен мащаб и около 70% от смъртните случаи от рак на белия дроб в световен мащаб. В Европейския съюз (ЕС) раковите заболявания са втората по честота причина за смърт след сърдечно-съдовите заболявания. Всяка година две от десет жени и трима от десет мъже умират от рак, а на приблизително 3,2 млн. европейци се поставя тази диагноза. Статистиката показва, че заболеваемостта от рак при мъжете и жените продължава да нараства въпреки по-добрата профилактика и лечение . С увеличаването на продължителността на живота и възрастта на населението се очаква и увеличаване на броя на пациентите с рак. Около една трета от смъртните случаи от рак се дължат на 5 водещи поведенчески и хранителни рискове: индекс на висока телесна маса, нисък прием на плодове и зеленчуци, липса на физическа активност, тютюнопушене, употреба на алкохол. Познаването на причините за развитие на рак, както и редовната профилактика могат да намалят заболеваемостта или заболяването да се хване в начален стадий. Много видове рак имат висок шанс за излекуване, ако се открият в ранен стадий. Около 30% от раковите заболявания са потенциално предотвратими ако бъдат открити навреме, затова редовно ходете на профилактични прегледи е изключително важно. \r\n ", "date": "2018.02.04", "title": "ДНЕС Е СВЕТОВНИЯТ ДЕН НА БОРБАТА С РАКА!"}
{"url": "http://www.bnews.bg/article/236396-izvanredna_situatsiya_samolet_ne_mozha_da_katsne_na_letishte_sofiya_zaradi_silniya_vyatar", "text": "Силният вятър предизвика проблеми на Летище София. Самолет на нискотарифната авиокомпания \"Райънеър\" не можа да се приземи на пистата заради недобрите метеорологични условия. Това потвърдиха летищните власти, съобщава Нова телевизия.   Той е изпълнявал полет от Лондон до София. Излетял е от британската столица в 16.50 часа местно време и е трябвало да кацне в 22 часа вечерта българско време, като полетът е трябвало да продължи 3.35 часа. След два опита да кацне, самолетът се е пренасочил към Букурещ.  \r\n ", "date": "2018.02.04", "title": "ИЗВЪНРЕДНА СИТУАЦИЯ! Самолет не можа да кацне на Летище \"София\" заради силния вятър"}
{"url": "http://www.bnews.bg/article/236395-kakvo_vreme_ni_ochakva_dnes_spira_ili_prodalzhava_uraganniyat_vyatar_nanesal_bezbroy_shteti_v_stolitsata", "text": "Днес ще духа до умерен, в Дунавската равнина временно силен, запад-северозападен вятър с който ще продължи да нахлува студен въздух. Преди обяд в Югоизточна България все още вятърът ще е силен от юг-югозапад. От северозапад валежите постепенно ще започнат да спират, а след обяд и облачността ще се разкъса. В Източните Родопи и Югоизточна България валежите ще са значителни и ще спрат едва през нощта срещу понеделник. Към 14.00 ч. температурите ще бъдат между 7 и 12 градуса, в София - около 8 градуса.   Атмосферното налягане ще се повишава, но ще остане по-ниско от средното за февруари. Жълт код е обявен за четири области в Южна България - Бургас, Ямбол, Хасково и Кърджали. В тези райони ще има значителни валежи от дъжд, сумарно за денонощието е възможно да достигнат до 20-25 л/кв.м. В сутрешните часове ще продължи да духа силен южен вятър с пулсации до 24-25 м/сек, с тенденция към отслабване. В планините ще бъде облачно с валежи от сняг, в Родопите от дъжд и сняг, но след обяд от северозапад валежите ще започнат да спират. Ще духа силен запад-северозападен вятър, с който ще нахлува студен въздух, но през деня ще отслабне до умерен. Към 14.00 ч. температурата на 1200 м ще е около 4 градуса, на 2000 м - минус 2 градуса.   Над Черноморието ще бъде облачно с валежи от дъжд. Ще духа до умерен запад-северозападен вятър, но преди обяд по южното крайбрежие все още вятърът ще е силен от юг-югозапад. През деня температурите ще се понижат и към 14.00 ч. ще са между 8 градуса и 10 градуса. Температурата на морската вода е 6-7 градуса. Вълнението на морето сутринта ще бъде 3-4 бала, но ще отслабва и след обяд вече ще е 2-3 бала.   В понеделник преди обяд на отделни места в южните райони все още ще има слаби превалявания. Облачността ще е променлива, след обяд намаляваща до предимно слънчево. Вятърът ще е слаб до умерен от северозапад. Минималните температури ще са между минус 2 и 3 градуса, а максималните - между 3 и 8 градуса. Във вторник ще преобладава слънчево време, ще бъде и малко по-топло. \r\n ", "date": "2018.02.04", "title": "КАКВО ВРЕМЕ НИ ОЧАКВА ДНЕС? Спира или продължава ураганният вятър, нанесъл безброй щети в столицата?"}
{"url": "http://www.bnews.bg/article/236414-patreotite_savsem_se_razpartsaha_s_obidi_po_televiziyata_karakachankata_obvini_valerkata_v_izplyushtyavane", "text": "\"Ако Валери Симеонов беше пожелал да коментираме темата, преди да се изплющи по медиите, щях да му обясня. Аз не мога да разбера дали той е против референдума или не\". Това заяви министърът на отбраната Красимир Каракачанов в студиото на телевизия \"Нова\" относно изказването на партньора му от ОП и вицепремиер Валери Симеонов, че предложението му за референдум за еднополовите бракове и въвеждане на трети пол е \"глупотевина\". За първи път Каракачанов бе толкова остър към свой партньор по време на интервю и заяви, че \"никога не си е позволявал да критикува партньор чрез медиите\". Според него коалицията ще оцелее, но ако има взаимно уважение. Според Каракачанов не трябва да се питат гражданите относно Истанбулската конвенция, защото след нея може да има друга, а обществото трябва ясно да заяви позицията си по темите на документа, който събуди широки обществени дискусии и спорове. По думите му опитът да се реши проблема с домашното насилие и това над жени е \"опорочен\" от опит да се въведе \"джендър идеологията\". Според него трябва да се \"стимулира нормалността в семействата\", защото Европа в т. ч. и България са изправени пред сериозен демографски проблем\".  \"Европейските нации са нации с история, свързана с християнската религия. И сега някой опитва да унищожи точно този фундамент на обществото\", заяви вицепремиерът, допълвайки категорично, че не е хомофоб. ", "date": "2018.02.04", "title": "ПатрЕотите съвсем се разпърцаха с обиди по телевизията! Каракачанката обвини Валерката в \"изплющяване\"!"}
{"url": "http://www.bnews.bg/article/236406-simeonov_i_karakachanov_vav_voyna_razvalyat_koalitsiyata_ne_se_ponasyat", "text": "Появилият се в неприятен вид в ефира на Нова телевизия Красимир Каракачанов демонстрира явната си неприязъм към коалиционния си партньор Валери Симеонов. Поводът за разразилата се война между Каракачанов и Симеонов е желанието на пишман войводата за провеждане на референдум, който пишман патриотарът Симеонов  определя като \"глупотевина\". На въпрос от водещата говорят ли си със Симеонов, Каракачанов  си изпусна нервите си използва неуважителния глагол \"изплющя\" по адрес на Симеонов. ако продължавал по същия начин с поведението си. Както се казва, те не се издържат, а как да ги търпи народа? Поведението на тези самозабравили се патриотари ясно показва ниското ниво ! Нещо повече в качеството им на вицепремиери те не излагат само себе си , те излагат България и народа! Единственото правилно решение е едно- ОСТАВКА! \r\n ", "date": "2018.02.04", "title": "Симеонов и Каракачанов във война!Развалят коалицията- не се понасят!"}
{"url": "http://www.bnews.bg/article/236397-tazi_sutrin_lora_krumova_lipsva_v_efir_dali_shte_ya_spoleti_sadbata_na_kolezhkata_y_anna_tsolova", "text": "Къде изчезна Лора Крумова? Такъв въпрос си задават зрителите на Нова телевизия в днешния ден. Водещата не се появи тази сутрин в ефира, за да води \"Събуди се\", както всяка неделя.  На нейно място застана Мира Иванова, която по принцип води предаването в събота.  \"Това се случва по изключение. Надявам се следващата събота тук да си е Лора\", така Мира откри днешното предаване. Най-честата теза, около която се обединяват зрителите на сутрешния блок на телевизията е, че вероятно Лора Крумова се е отдала на почивка. От Нова телевизия излязоха с официална позиция, в която се завява само следното: \"Този уикенд в \"Събуди се\" с Мира Иванова, която по изключение ще води предаването и в двата почивни дни, ще видите силно политическо присъствие в една напрегната седмица на парламентарни битки и  протести\". \r\n ", "date": "2018.02.04", "title": "ТАЗИ СУТРИН ЛОРА КРУМОВА ЛИПСВА В ЕФИР! Дали ще я сполети съдбата на колежката й Анна Цолова? "}
{"url": "http://www.bnews.bg/article/236399-otbelyazvame_146_godini_ot_rozhdenieto_na_gotse_delchev", "text": "Отбелязваме 146 години от рождението на Гоце Делчев. Той е един от най-видните български революционери. Възпитан в духа на родолюбие, патриотизъм и уважение на семейните ценности, той остава в историята като най-значимата фигура в борбата за освобождението на българските земи, Гоце Делчев е основател, водач и идеолог на Българските македоно-одрински революционни комитети, изработва техните програми и устави. Най-близките му съратници са Дамян Груев, Гьорче Петров и Пейо Яворов. Думите на войводата \"Аз разбирам света единствено като поле за културно съревнование между народите” носят своето пророческо послание и в наши дни. В град Гоце Делчев годишнината ще бъде официално отбелязана с тържество, което ще започне в 12.00 часа пред паметника на големия българин на централния площад в града. На церемонията ще присъства ръководството на Общината, представители на институции, неправителствени организации и политически партии, както и на учебните заведения, които ще положат венци и цветя пред паметника на Гоце Делчев, в знак на почит и признателност. В Благоевград местната общественост също ще отбележи 146 години от рождението на Гоце Делчев. Ритуалът по полагане цветя ще се проведе от 12:30 часа на 4 февруари пред паметника на героя на площад \"Македония\", информираха от пресцентъра на Община Благоевград. \r\n ", "date": "2018.02.04", "title": "Отбелязваме 146 години от рождението на Гоце Делчев \r\n\r\n"}
{"url": "http://www.bnews.bg/article/236412-tezhak_intsident_vyatarat_ne_spira_otnese_lamarina_koyato_spuka_cherepa_na_mazh", "text": "Мъж на 39 години от Враца е транспортиран в болница „Токуда“ в София, след като е бил ударен от хвърчаща ламарина от покрива на бившето кино „Коларов“ във Враца, съобщава „Конкурент“. За живота на Д.П. има непосредствена опасност. Припомняме, че вчера по време на ураганния вятър, който вилня във Враца, трима души пострадаха от падащи предмети. Най-тежко ранен от тях е 39-годишният мъж, който е получил счупване в основата на черепа и след прегледа от екипа на Центъра за спешна медицинска помощ е бил транспортиран до столицата. Още двама души бяха приети с наранявания след като част от витрините на магазини в центъра на Враца се посипаха по тях. \r\n ", "date": "2018.02.04", "title": "ТЕЖЪК ИНЦИДЕНТ! Вятърът не спира - отнесе ламарина, която спука черепа на мъж"}
{"url": "http://www.bnews.bg/article/236401-preduprezhdenie_ima_opasnost_chasti_ot_sofiya_da_ostanat_bez_parno", "text": "Поради прекъсвания в електрозахранването, предизвикани от бурния вятър в столицата, има смущения в работата на помпите по топлопреносната мрежа, съобщиха от \"Топлофикация\"-София. Поради тези причини са възможни временни колебания в топлоподаването в различни райони на града. Дежурните екипи на дружеството наблюдават постоянно работата на съоръженията и предприемат необходимите мерки в създалата се неблагоприятна климатична обстановка. Около 9 000 абонати са с прекъснато електрозахранване заради силния вятър, съобщиха от ЧЕЗ, във връзка с прекъсванията на електрозахранването вследствие на бурния вятър към 19.30 часа. В област София-град без ток са 180 клиента, в област Враца - 1000 клиента, в област Перник - 400 клиента, в София област - 7000 клиента, в област Плевен - 1000 клиента. Екипи на дружеството работят по отстраняване на авариите. \r\n ", "date": "2018.02.04", "title": "ПРЕДУПРЕЖДЕНИЕ! Има опасност части от София да останат без парно! "}
{"url": "http://www.bnews.bg/article/236402-nasa_alarmira_kam_zemyata_leti_ogromen_asteroid", "text": "Огромен астероид с диаметър около 1100 метра лети по посока на Земята. Това съобщиха учените от американската космическа агенция НАСА. Той ще прелети опасно близо покрай нашата планета на 5 февруари, около полунощ със скорост от около 140 000 километра в час. \"Метеоритът AJ129 (276033) ще прелети на разстояние 4.2 милиона километра. Той се отнася към категорията на опасно потенциалните, но, въпреки това, вероятността той да уцели Земята е нищожна\", се казва в съобщението на НАСА, публикувано на официалния сайт на организацията.   Небесното тяло бе открито през януари 2002 година от специалистите от NEAT на Хаваите. Отбелязва се, че едно кръгче около Слънцето астероидът прави за 586 дни.  \r\n ", "date": "2018.02.04", "title": "НАСА AЛАРМИРА: Към Земята лети огромен астероид "}
{"url": "http://www.bnews.bg/article/236404-brutalno_suzanita_udari_danoto_sablicha_se_gola_za_laykove_foto", "text": "Скандалната тийнейджърка Сузанита съвсем му отпусна края  Дъщерята на фолк любимецът Орхан Мурад прави и невъзможното, за да трупа популярност и да привлича вниманието, а комплексите й са ударили в небето. Изпълнителката на \"Луцифер и Буда\" падна по-ниско и от платените момичета, обещавайки на феновете си, че ако \"лайкнат\" разголена нейна снимка, тя ще им пусне и гола такава. Критиците определят Сузанита като събирателен образ на днешния тийнейджър, според когото известността е самоцел, а голотата може да компенсира липсата на талант. Снимката и постът на момичето събраха множество злостни коментари, но не са малко и тези, които искрено подкрепиха малката Мурад все пак да се съблече в социалната мрежа, пише \"Блиц\". \r\n ", "date": "2018.02.04", "title": "БРУТАЛНО! Сузанита удари дъното, съблича се гола за лайкове (ФОТО)"}
{"url": "http://www.bnews.bg/article/236403-lyubopitno_chasat_na_razhdaneto_razkriva_mnogo_za_haraktera_ti", "text": "Знаеш ли, че часът на раждането ти влияе на характера ти? Някои вярват, че този момент определя съдбата, уменията и личността ни. Провери дали това е истина с нашата статия, пише dama.bg. Ако не знаеш кога си родена, време е да се обадиш на майка си! Чувстваш се по-спокойно в добре познати ситуации. Винаги търсиш стабилност и сигурност, затова някои те смятат за резервирана и студена. Всъщност те грешат, защото ти си личност, която иска да научи и насърчи околните да живеят етично и позитивно. Семейството ти винаги е на първо място. Ти си любопитна, вечно търсеща нови предизвикателства. Славиш се с пъргав ум и харизма. Вярна приятелка си. Обичаш да четеш, да пишеш и да пътуваш, предпочиташ по-нежните и красиви спортове. Трябва да се научиш как да отстояваш себе си. Загрижена си за околната страна и бъдещето на нашата планета. Обичаш да помагаш на хората около себе си. Безнадеждна романтичка си, но понякога във връзките си се държиш като голям инат. Ти си създадена да бъдеш творец и ще се чувстваш най-добре в креативна работна сфера. За теб е важно да се чувстваш оценена и имаш високи изисквания към себе си. Имаш постоянна нужда от одобрение. Ти си родена да бъдеш лидер, но понякога можеш да прекалиш с манията ти за контрол. Много си чувствителна. Обичаш спокойните дейности като медитацията, защото те карат да се чувстваш преродена и в мир със себе си. Нямаш против да прекарваш много време сама, защото не търсиш световна слава, нямаш амбиции за величие. Предпочиташ да служиш на другите и да носиш мир и хармония на околните. Ако си родена между 10:00 и 12:00 ч. Ти си много социална личност, но за приятели търсиш хора, които споделят интересите ти. Добър отборен играч си и умееш да сплотяваш околните. Винаги търсиш нови приятели и нови преживявания. Ти си амбициозна и отговорна личност, която може да се справи с всяка задача. Искаш да ти се възхищават, но трябва да внимаваш, защото професионалната ти амбиция може да съсипе личния ти живот. Ако си родена между 14:00 и 16:00 ч. Ти си много активна личност, която обича приключенията. Ненавиждаш рутината и сигурността, затова постоянно търсиш нещо ново. Искаш да разшириш хоризонтите си и непрекъснато търсиш отговори на най-сложните философски въпроси. . Ти си позитивна и енергична личност, която иска да разгадае житейските мистерии. Често се страхуваш да отвориш душата си пред някого и да споделиш чувствата си. Нищо не приемаш за даденост, особено доверието и любовта. . Ти притежаваш много специална дарба – умееш да разгадаваш чувствата и нуждите на околните, защото лесно се поставяш на тяхно място. Избягваш конфронтациите и не съдиш никого, ти приемаш живота такъв, какъвто е. Ти си невероятната актриса в поддържаща роля, която ти подхожда напълно, защото не искаш да бъдеш в главната роля, за теб е достатъчно да помагаш на другите. Ти си перфекционистка и не обичаш да правиш грешки, затова се радваш, когато другите оценяват работата ти. Много добре познаваш себе си и знаеш какво искаш от живота. Ти сияеш от радост и жизненост. Притежаваш креативност и се стремиш към внимание и слава. За да постигнеш целите си, ти винаги даваш всичко от себе си.  \r\n ", "date": "2018.02.04", "title": "ЛЮБОПИТНО! Часът на раждането разкрива много за характера ти "}
{"url": "http://www.bnews.bg/article/236407-leydi_gaga_otlozhi_evropeyskoto_si_turne_sasipana_sam", "text": " Лейди Гага отложи останалите концерти от европейското си турне заради силни болки, съобщиха АФП и ДПА. \"Толкова съм съсипана, не знам как да го опиша - написа Лейди Гага в Туитър. - Знам, че ако не го направя, действията ми няма да са като в текстовете на песните ми\". Лейди Гага страда от фибромиалгия - заболяване, което е съпроводено с хронични болки в мускулите и костите. Заради него тя отложи концерти и миналата година, след като беше приета в болница през септември, предава БТА. \"Медицинският ми екип подкрепя решението ми да се лекувам у дома\" - допълни Лейди Гага. \r\nПевицата имаше насрочени концерти във Великобритания, Швейцария, Германия, Швеция, Дания и Франция в рамките на световното турне \"Joanne\".", "date": "2018.02.04", "title": "Лейди Гага отложи европейското си турне: Съсипана съм! "}
{"url": "http://www.bnews.bg/article/236410-kray_na_piyanskite_iztsepki_v_efir_niki_kanchev_spra_alkohola", "text": "Повече вода, спорт и зеленчуци си е обещал водещия Ники Кънчев за новата 2018 г. Вече месец телевизионерът се е заел да изпълнява този режим и е много от доволен от резултатите. Макар те да не са съвсем видими за околните, Ники няма никакво намерение да се откаже от плановете си да подобри здравословното си състояние и веднъж за винаги да скъса с всичките си пороци.  \r\nРешението на журналистът дошло още в края на миналата година. Тогава Ники се почувствал твърде преуморен заради всички ангажименти, с които бил запълнен графика му покрай „ВИП Брадър”. По традиция по време на снимките на риалити формата за три месеца журналистът се отказвал от всякакъв личен живот, за да поеме живите предавания от Къщата. В този период почти не се виждал с любимите си хора, хранел се нередовно на крак между снимки и ефир, не можел да спортува, а стресът около предаването успявал да открадне дори спокойния му сън. След всеки сезон това оказвало все по-лошо влияние над тялото му и за да се възстанови Кънчев полагал неимоверни усилия.  \r\nЛогично, за да успее да пребори напрежението си около честите живи включвания, Ники започнал да търси успокоение в чашката. В началото това се оказвало лесно бягство за нервите след ефир, за да успява да си легне и да поспи. Постепенно обаче започнал да удря по две големи и преди всеки лайф на риалитито и това не оставало незабелязано за обкръжението му. Макар да се стараел да не прекалява с количествата, силните напитки постепенно ставали все по-важна част от подготовката му за всяко живо предаване. Стигнало се до там, че без дежурната чаша алкохол Кънчев не можел да излезе пред камерите за близо три часовите си включвания.  \r\nКакто при пилотите на самолети обаче, пиенето на алкохол никак не се оказвало полезно за общото му физическо състояние и макар да било спорадично, само по време на ангажиментите му за „ВИП Брадър”, то успявало да се отрази доста тежко над общото състояние на здравето му. След три месеца почти постоянен алкохолен прием, Ники се чувствал изтощен до крайност, а кръвното му често играело. Към това се добавяли и стари болежки, заради които журналистът се боял, че може да си навлече принудително излизане в пенсия.  \r\nЗа да не допусне толкова рано в живота си да се тръшне на легло и да не може да работи, Кънчев започнал в началото да ограничава приема си на алкохол, а от месец и напълно да го изключва от ежедневието си. Изключения правели малки семейни поводи, когато едно питие или две чаши вино не го вкарвали в зависимост към пиенето. През останалото време Кънчев странял от спиртните напитки, колкото и да се опитвали да го черпят с такива негови приятели и колеги. \r\nКъм трезвеността си журналистът добавил и по-стриктен хранителен режим. От него бил свалил няколко килограма, заедно с токсини и излишна вода, която преди това задържал, пише \"Уикенд\". \r\n ", "date": "2018.02.04", "title": "Край на пиянските изцепки в ефир! Ники Кънчев спра алкохола"}
