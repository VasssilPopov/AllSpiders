{"url": "http://www.bnews.bg/article/263587-ostri_reaktsii_v_ukrayna_sled_razgovora_mezhdu_tramp_i_zelenski", "text": "\n Стенограмата от телефонния разговор между Доналд Тръмп и украинския президент Владимир Зеленски предизвика оживени реакции в Украйна. Според опозиционен прозападен депутат, близък до бившия президент Петро Порошенко, Зеленски на практика е \"обещал\" на събеседника си да проведе разследване срещу неговия политически съперник Джо Байдън. \r\n\r\n Журналистка нарича във Facebook случилото се \"срам и позор\", а директорът Института за световна политика в Киев отбелязва, че Зеленски \"няма ни най-малка представа от изкуството на водене на преговори, нито от международно право\". \r\n\r\n Публикуваната от Белия дом стенограма на телефонния разговор между двамата президенти показва, че Тръмп е поискал от Зеленски да разследва дали бившият вицепрезидент Джо Байдън е спрял разследване на украинска газова компания, в която е работел синът му. \r\n\r\n Това стана повод демократите да започнат процедура по импийчмънт на президента. \r\n\r\n „Надявам се, че Зеленски ще намери правилната линия и срещата му с президента Тръмп ще бъде конструктивна, така че украинските интереси да не пострадат. Ще има повече общи точки, отколкото разделения, защото, ако отношенията между САЩ и Украйна се влошат, Русия със сигурност ще се възползва. Това ще е от полза само за Русия”, заяви депутатът Мария Йонова. \r\n\r\n „Ако Зеленски не сътрудничи с Тръмп е много вероятно да възникна трудности за Украйна. В такъв случай ще трябва да се преговаря с Русия и с европейските страни”, коментира Дмитрий Снитко - жител на Киев. \r\n \n\t\t\t\t\t\t", "date": "2019.09.26", "title": "Остри реакции в Украйна след разговора между Тръмп и Зеленски"}
{"url": "http://www.bnews.bg/article/263593-horata_s_nepalni_zalicheni_ili_sgresheni_adresi_imat_izbiratelni_prava_i_shte_mogat_da_glasuvat", "text": "\n Хората с непълни, заличени или сгрешени адреси имат избирателни права и ще могат да гласуват, като ще бъдат дописвани в избирателните списъци, каза пред журналисти днес Александър Андреев, член и говорител на Централната избирателна комисия. Има населени места с променени имена на улиците, така че те се разминават с адресите в личните документи, уточни той. Тези хора ще попълват декларация, че не са гласували на друго място, посочи Андреев. \r\nВ момента ЦИК разглежда методическите указания за секционните избирателни комисии /СИК/, защото започна обучение на членовете на СИК, каза Андреев, цитиран от БТА. \r\n\r\n С последните промени в Избирателния кодекс се дава само един протокол за отчитане на резултатите. От ЦИК препоръчват членовете на СИК да правят чернови на протокола от гласуването, данните от който, след като бъдат проверени, да бъдат вписвани в официалния протокол. Ако протоколът все пак бъде сгрешен, той се предава в ОИК, определя се член на ОИК, който да предаде друг протокол в СИК, за да бъде попълнен с верните данни. \r\n\r\n До 17.00 ч. днес изтича срокът, в който ако някой кандидат за пост се откаже, може да бъде заменен от неговата партия или коалиция. Това е и срокът, в който ако има отказ за регистрация на даден кандидат, той също може да бъде заменен. При невъзможност за участие или при смърт на кандидата, партията или коалицията може да предложи друго лице в срок до седем дни преди изборите, посочи Андреев. \r\n\r\n До 27 септември електронните медии са длъжни да представят в ЦИК или ОИК, и на Сметната палата своите тарифи и условия за отразяването на предизборната кампания. 30 септември е крайният срок за назначаването на секционните избирателни комисии, съобщи Александър Андреев. \r\n\r\n Междувременно, БГНЕС съобщи, че 6 227 901 е броят на избирателите, които могат да дадат своя вот на предстоящите местни избори. Това обяви говорителят на Централната избирателна комисия Александър Андреев по време на редовния брифинг на комисията. Стана ясно още, че 36 288 е общият брой на кандидатите за различните позиции. \r\n\r\n „В 1968 кметства ще се проведат избори. В сравнение с 2014 г. те са по-малко, тогава бяха 3188. Броят на кандидатите за общински съветници е 29 515, за кметове на общини 1254, 5059 пък е броят на кандидатите за кметове на кметства. 460 са кандидатите за районни кметове“, обяви Андреев и добави, че тези данни все още не са окончателни, тъй като има жалби, по които текат проверки. Най-много са желаещите да станат кмет на София и Пловдив, като за столицата се борят 19 кандидати, а за Европейската столица на културата 14. \r\n\r\n „В 397 кметства има само по 1 кандидат“, посочи Андреев. Той обяви още, че до момента в ЦИК са постъпили 5 сигнала и 32 жалби в ОИК. От всички жалби 22 са свързани с регистрацията на партии, коалиции, местни коалиции, инициативни комитети и техни кандидати. \r\n\r\n „Жалби срещу решения на ЦИК от началото на месеца до днес са 14. В момента все още са висящи 2 жалби, които са в административния съд-София. Те са свързани с определянето на три пункта за прием на протоколите и изборните книжа и документи от общинската избирателна комисия в Столичната община. По тях все още не е приключило производството“, подчерта говорителят на ЦИК. \r\n\r\n Андреев добави, че до утре електронните медии трябва да предоставят на ЦИК и Сметната палата своите тарифи и условия, свързани с отразяването на предизборната кампания, а до 30.09 трябва да бъдат назначени секционните избирателни комисии. \r\n\r\n На въпрос какво се случва с отказаната регистрация на бившия кмет на „Младост“ Десислава Иванчева, която даде заявка, че ще се бори за кмет на София, Андреев заяви, че до момента не е постъпвала жалба от нея. Той добави, че ако това се случи, тя ще бъде разгледана и ЦИК ще излезе със становище. \r\n \n\t\t\t\t\t\t", "date": "2019.09.26", "title": "Хората с непълни, заличени или сгрешени адреси имат избирателни права и ще могат да гласуват"}
{"url": "http://www.bnews.bg/article/263588-barekov_dama_1000_evro_nagrada_za_da_izdiri_nay_dobriya_priyatel_na_ubiytsite_sadiya_kalpakchiev_za_intervyu_na_4_ochi", "text": "\n Днес във Фейсбук попаднахме на публикацията на бившият евродепутат Николай Бареков. Той отправи призив към българите, че дава 1 000 евро награда за достоверна информация за местонахождението на скрилия се от обществото плъх “съдия” Калин Калпакчиев по прякор “ най-добрия приятел на убийцийте”. Вижте пълното съдържание на публикацията му!  \r\n\r\n \r\n\r\n Всяко зло за добро! Пускането на убиеца Джок Полфриймън на свобода от соросогнидния съдия Калпакчиев обърна целия български народ в справедлив гняв и бунт срещу октопода на мафията кръга Капитал, подсъдимите олигарси и техните маши в купения от тях български съд начело с Лозан Панов. Всички, които адвокатстват на калпакчиев, участват в престъпната схема. \r\n\r\n Целта на капитал, Съюза на съдиите, БТВ, БХК, Христо Иванов, поръчковите сайтове медиапул и клозет е да защитят незащитимото. Да превърнат децата ни в безполови същества и да позволят на чужденци и престъпници да ги убиват безнаказно в центъра на столицата. Този път се оляха, объркаха се и народът ще ги помете. Сган!!! \r\n\r\n Вън от България, безродници! Като баща, гражданин и журналист давам незабавно 1 000 евро награда за достоверна информация за местонахождението на скрилия се от обществото плъх “съдия” Калин Калпакчиев по прякор “ най-добрия приятел на убийцийте”. Искам да му взема интервю по темата на четири очи. Ще го попитам “Колко струва животът едно българско дете” и “Как смята да се гледа в огледалото до края на дните си!”. \r\n \n\t\t\t\t\t\t", "date": "2019.09.26", "title": "Бареков дама 1000 евро награда, за да издири \"най- добрия приятел на убийците\" съдия Калпакчиев за интервю на 4 очи! "}
{"url": "http://www.bnews.bg/article/263591-4_godishno_dete_padna_ot_13_iya_etazh_v_sofiya_i_otselya", "text": "\n 4-годишно дете падна от 13-ия етаж в София и оцеля. \r\n\r\n Инцидентът е станал на 23 септември в столичния квартал  „Сердика”. Сигналът за падналото момченце е подаден около 17.40. То е настанено в Пирогов и е в тежко състояние.  \r\n \n\t\t\t\t\t\t", "date": "2019.09.26", "title": "4-годишно дете падна от 13-ия етаж в София и оцеля"}
{"url": "http://www.bnews.bg/article/263586-lyatoto_se_zavrashta_za_uikenda", "text": "\n Есенно, прохладно и дъждовно ще е времето в четвъртък. До обяд валежите временно ще спрат. След обяд ще завали отново почти в цялата страна. По-значителни количества очакваме над планинските райони на Западна и Централна България, както и в централните части на Южна България. Вятърът ще е по-осезаем от обяд нататък и през нощта. Скоростта му ще варира между 20 и 30 километра в час, в Дунавската равнина поривите ще са силни на моменти до 50 километра в час. Температурите няма да падат драстично – през деня ще са между 21 и 26 градуса. \r\n\r\n В планините ще вали в следобедните часове. Времето ще е ветровито и мъгливо. По високите части дневната температура ще достига 10 градуса, в ниското – около 17 градуса. Вятърът по откритите била ще духа със скорости до 50 километра в час. Около крайбрежието ще е мрачно и облачно със слаби превалявания през деня. Температурите ще са в интервала от 21 до 25 градуса, по-топло – по южното крайбрежие. Вълнението на морето – с височина на вълните около метър. \r\n\r\n Атмосферното налягане над страната ни ще се повишава. Над Балканите ще се настани антициклон, с който лятото ще се завърне. Температурите ще тръгнат нагоре и в началото на следващата седмица ще гонят 27-28 градуса. Ново захлаждане с по-ниски температури и поредната вълна валежи очакваме след сряда. \r\n \n\t\t\t\t\t\t", "date": "2019.09.26", "title": "Лятото се завръща за уикенда"}
{"url": "http://www.bnews.bg/article/263583-zemetresenie_ot_6_5_po_rihter_udari_indoneziya", "text": "\n Мощно земетресение с магнитуд 6,5 по Рихтер разтърси  източната част на Индонезия. \r\n\r\n Епицентърът на труса е на 37 км североизточно от град Амбон в провинция Малуку, на дълбочина от 29 км. \r\n\r\n Засега няма данни за жертви или щети, няма и издадено предупреждение за цунами. \r\n\r\n Възможно е трусът да е нанесъл щети на къщи в района. \r\n\r\n Земетресенията са обичайна явление в Индонезия, която се намира във високо сеизмичния Огнен кръг. \r\n\r\n През 2004 година земетресение предзвика огромно цунами, което причини смъртта на над 200 хиляди души в 14 страни, 120 хиляди от които в Индонезия. \r\n \n\t\t\t\t\t\t", "date": "2019.09.26", "title": "Земетресение от 6,5 по Рихтер удари Индонезия"}
{"url": "http://www.bnews.bg/article/263592-zhurnalistat_dimitar_bayraktarov_publikuva_skandalni_dokumenti_za_priemaneto_na_zakona_osvobozhdavasht_ubietsa_dzhok_polfriyman_dokumenti", "text": "\n Журналистът Димитър Байрактаров публикува скандални документи на своя Фейсбук профил, чрез които осветлява как е бил приет закона освобождаващ убиеца Джок Полфрийман. \r\n\r\n \r\n\r\n   \r\n \n\t\t\t\t\t\t", "date": "2019.09.26", "title": "Журналистът Димитър Байрактаров публикува скандални документи за приемането на закона, освобождаващ убиеца Джок Полфрийман- документи"}
{"url": "http://www.bnews.bg/article/263595-impresario_dade_ofitsialno_izyavlenie_za_shumaher", "text": "\n Излезе официално изявление, свързано със здравословното състояние на Михаел Шумахер. Легендата се възстановява вече близо 6 години от травми, получени след падане при каране на ски в Алпите през 2013 г., предаде Gong.bg. \r\n\r\n Преди седмици световните медии разпространиха информация, че бившият пилот е приет за лечение в болница в Париж. По повод тези сведения Сабине Кем, личен импресарио и дългогодишна семейна приятелка на фамилия Шумахер, излезе с изявление. \r\n\r\n „Здравето на Михаел не е публична тема. Няма да коментирам състоянието му в детайли. Искаме да запазим всичко около него в най-тесен кръг. Бих посъветвала феновете да не вярват на нищо, написано в медиите. Никоя от тях няма необходимата информация. Благодарим ви и от негово име за търпението и разбирането”, каза Сабине пред мeдиите в Швейцария. \r\n\r\n Тя разкри още, че Шумахер е изключително чувствителна личност. Не обичал името му да бъде в заглавията и избягвал публични изяви дори преди инцидента. \r\n\r\n Мениджърът призова да не се вярва на никакви снимки, които „изтичат” в социални мрежи и по жълтите издания по света. Кем намекна, че фотоси на Михаел не са излизали от имението в Гланд, където той живее от близо 6 години. \r\n \n\t\t\t\t\t\t", "date": "2019.09.26", "title": "Импресарио даде официално изявление за Шумахер"}
{"url": "http://www.bnews.bg/article/263589-grisho_pobedi_kovaren_oponent_za_1_4_final_v_chendu", "text": "\n Българската звезда на тениса Григор Димитров преодоля първия си съперник след полуфинала на последния за годината турнир от Големия шлем, предаде Gong.bg. \r\n\r\n Във втория кръг на надпреварата от сериите АТР 250 в китайския град Ченду българинът показа класа и се справи с коварния британец Дан Еванс, чийто стил е доста неудобен за голяма част от водещите играчи. Но за час и половина на корта първата ни ракета го прескочи след 7:5, 7:5 и вече е на четвъртфинал.  \r\n\r\n Гришо показа зряла и концентрирана игра и с изключение на един момент в края на втория сет, държеше развитието на мача в ръцете си. В първия сет имаше повече равностойна битка, като единствено в началото му на двамата им се наложи да спасяват по една възможност за пробив на съперника, с кото се справиха.  \r\n\r\n Така се стигна до 12-ия гейм, точно преди тайбрека, когато островитянинът сервираше за оставане в частта. Тогава обаче Димитров превключи на друга предавка и затвори всичко в своя полза, повеждайки със 7:5 и 1:0 сета.  \r\n\r\n Той продължи страхотната си серия и в началото на втората част, когато реализира ранен пробив, който затвърди и поведе с 3:0. Григор се задоволи с това да печели подаванията си, за да стигне до успеха, но точно в последното за затваряне на мача се разконцентрира и за единствен път в целия мач допусна спад, позволявайки на опонента му да върне пробива и впоследствие да изравни до 5:5.  \r\n\r\n Българинът взе следващия си сервис-гейм и пак се стигна до там Еванс да сервира за оставане в мача. Този път обаче Димитров не остави нищо на случайността, стигна до два мачбола, пропиля първия, но при втория не остави шанс на съперника и затвори мача при 7:5.  \r\n\r\n Така той ще играе на 1/4-финалите в петък, като за тази фаза очаква победителя от мача между непоставените Александър Бублик и Джордан Томпсън. Те играят малко по-късно през деня в четвъртък.  \r\n \n\t\t\t\t\t\t", "date": "2019.09.26", "title": "Гришо победи коварен опонент за 1/4-финал в Ченду"}
{"url": "http://www.bnews.bg/article/263590-deputatite_shte_izlyazat_vav_vakantsiya_predi_izborite", "text": "\n Народните представители излизат във ваканция заради местния вот наесен. \r\n\r\n Парламентът няма да работи от 16 до 25 октомври. В това време ще заседават само комисиите, гласуваха депутатите. \r\n\r\n Ваканцията се налага, за да няма предизборна агитация, а има и депутати, които влизат в надпреварата за кмет. \r\n \n\t\t\t\t\t\t", "date": "2019.09.26", "title": "Депутатите ще излязат във ваканция преди изборите"}
{"url": "http://www.bnews.bg/article/263594-balgarin_se_spusna_sas_snoubord_ot_8_hilyadnik", "text": "\n Първо българско сноуборд спускане от 8-хилядник. Постижението е на Владимир Павлов. Той стана първият българин, направил това от височина над 8000 метра и четвъртия (след Боян Петров (без кислород, 2015), Атанас Скатов (2015) и Иван Томов (без кислород, 2017), стъпил на високия връх Манаслу. За това се похвали самият Павлов във Facebook.  \r\n\r\n Той замина за Непал на 30 август като част от международна експедиция. Атаката към върха е започнала на 22 септември.  \r\n \n\t\t\t\t\t\t", "date": "2019.09.26", "title": "Българин се спусна със сноуборд от 8-хилядник"}
{"url": "http://www.bnews.bg/article/263582-kak_plovdivchani_ryazko_shte_zaobichat_slavcho_atanasov_i_platena_li_shte_bade_novata_lyubov", "text": "\n Така наречените патриоти подготвяли силно платена любов за вечния кандидат кмет на Пловдив Славчо Атанасов. Припомняме, че на преминалите преди четири месеца избори за членове на Европейския парламент само 91 избиратели от Пловдив са гласували за Атанасов. За предстоящите местни избори обаче, източник от средите на МВРО издаде, че се готвела силно платена любов, която щяла да увеличи любовта към Атанасов от десетки хиляди пловдивчани. Финансирането на платената любов щяло да дойде от корупцията, която патриотарите от МВРО са развили главно в две министерства това на отбраната и екологията. Силно платена любов се предвиждала и в София, като в столицата тя била необходима, за да бъде натрит носа на Волен Сидеров, който застрашавал хегемонията на Джамбазки! Джамбазки, както и Славчо Атанасов са вечните кандидати, които лъжат най-нагло избирателите, тъй като след като са били избирани за общински съветници и двамата не са изпълнявали обещанията дадени на избирателите, а просто са отпрашвали единия към Европейския парламент, а другия към българския. Именно тези лъжи сега налагали да се отдели огромен ресурс за купуване любовта на избирателите. Естествено няма как да не се зададе и въпросът кой е готов от избирателите на платена любов? И тук става много интересно, тъй като готови на платена любов са тези срещу, които Джамбазки говори най-много, а това са циганите. Всъщност циганите, които Джамбазки толкова много хули го направиха и Евродепутат, иначе казано между него и тях любовта си съществува, а сега ще бъде и силно платена! И не се чудете защо държавата ни загива? \r\n \n\t\t\t\t\t\t", "date": "2019.09.26", "title": "Как пловдивчани рязко ще заобичат Славчо Атанасов и платена ли ще бъде новата любов?"}
{"url": "http://www.bnews.bg/article/263584-evropa_otbelyazva_den_bez_zaginali_na_patya", "text": "\n За четвърта поредна година на територията на цяла Европа се отбелязва Европейски ден без загинали на пътя. \r\n\r\n Инициативата е част от Европейската седмица на мобилността, като целта е да се ограничат до минимум жертвите на пътнотранспортни инциденти. \r\n\r\n Проектът насърчава участниците в пътното движение да мислят на първо място за безопасността, докато шофират, вървят пеш или карат велосипед. \r\n\r\n По данни на МВР от началото на годината до момента в катастрофи у нас са загинали 421 души. \r\n\r\n КАТ призова всички да са внимателни на пътя и днес да няма нито един загинал на пътя. \r\n \n\t\t\t\t\t\t", "date": "2019.09.26", "title": "Европа отбелязва ден без загинали на пътя"}
{"url": "http://www.bnews.bg/article/263585-patriotite_nay_mnogo_nastoyavali_za_danak_televizor_tay_kato_pritezhavali_televizii", "text": "\n През последните дни обществото настръхна срещу опитите да бъде въведен нов данък \"Телевизор\". Оказа се, че най-заинтересувани от въвеждането на такъв данък били партиите на Валери Симеонов и Каракачанов, тъй като били свързани с частни телевизии. Нещо повече патриотарите се канели да въведат и данък телефон, тъй като очаквали огромни комисиони от определени оператори? Алчната същност на патиротарите лъсна от първият ден на тяхното съществуване в управлението и се отразява все по-пагубно на личните финанси на всички български граждани, както и хора занимаващи се с дребен бизнес, които бяха подложени на унищожителен рекет и законови промени наложени от патриотарите в услуга на олигархични структури. Алчната патриотарска паст се оказа алчна и ненаситна и сега без никакви скрупули иска да ни натресат още два данъка, които ще ни струват около 130 лева.  \r\n \n\t\t\t\t\t\t", "date": "2019.09.26", "title": "Патриотите най-много настоявали за данък \"Телевизор\", тъй като притежавали телевизии? "}
