{"url": "http://www.bnews.bg/article/243620-rusiya_shte_izraboti_parviya_reaktor_za_aets_akkuyu_prez_2020_g", "text": "\n Русия ще изработи първия реактор за турската атомна централа „Аккую“ през 2020 г. Изпълнител на поръчката е руската компания „АЕМ-технологии“ (част от „Атоменергомаш“), предаде агенция ТАСС, цитирана от БГНЕС. Руско-турският мегапроект предвижда следващите години да се изработят общо четири енергоблока ВВЕР-1200.  \r\n\r\n Припомняме, че строителството на АЕЦ „Аккую“ в провинция Мерсин започна през декември 2017 г. В присъствието на генералния директор на \"Росатом\" Алексей Лихачов и първия заместник-министър на енергетиката и природните ресурси на Турция Фатих Дьонмез. До началото на април руската страна е вложила около 3 милиарда долара в строителството. Плановете са първата турска АЕЦ да заработи през 2023 г.  \r\n\r\n Русия и Турция започнаха работата по проекта през 2010 г. с подписването на междуправителствено споразумение за изграждане и експлоатация на АЕЦ \"Аккую\". За определено време проектът беше в застой заради обтегнатите политически отношения на двете страни. Стойността на централата се оценява на 20 милиарда долара.  \r\n\r\n Веднъж, след като е завършена електроцентралата ще осигури 10% от електрическите нужди на Турция, която и без това има малко енергийни ресурси.  \r\n\r\n Турският енергиен министър, зет на Ердоган похвали проекта, като заяви „ние се намираме в решаващ момента, който сбъдва една 63-годишна мечта”.  \r\n\r\n Турция и Русия затвърдиха своите връзки през последните месеци в ключови направление, включително енергетика, кризата в Сирия, и други ключови политически теми.   \r\n \n\t\t\t\t\t\t", "date": "2018.06.13", "title": "Русия ще изработи първия реактор за АЕЦ \"Аккую\" през 2020 г."}
{"url": "http://www.bnews.bg/article/243625-ostavame_bez_helikopter_za_ovladyavane_na_oganya", "text": "\n В сезона на пожарите България остана без хеликоптер за овладяване на огъня. Нито една от летателните машини, с които страната ни разполага, не може да участва в потушаване на горски пожари. \r\n\r\n От авиобазата в Крумово предупредиха, че при критични ситуации ще се наложи да разчитаме на спасителни екипи от Гърция и Македония. \r\n\r\n В Стара Кресна и Ощава още си спомнят със страх за големия пожар миналото лято. Тогава огънят опустоши хиляди декари гора, а няколко къщи изгоряха до основи. \r\n\r\n Хората гледали как хеликоптери прелитат над селото, гасят и пак се връщат, за да пълнят вода от близкия водоем. Без тях положението изглеждало неспасяемо. \r\n\r\n Аз мисля да има други хеликоптери, да не е само тоя, необходими са за такива трудни моменти, за спасяване, споделя Григор Павков. \r\n\r\n Единственият хеликоптер обаче излезе от строя след катастрофата, а вертолетите Кугър не са оборудвани да гасят по въздух. \r\n\r\n „Този тип вертолети не са изпълнявани такива задачи – това значи, че летателният състав трябва да е подготвен, за да можем да гасим, това е много далечен етап. Аз поне в близките година и половина – две, не виждам да е възможно”, смята Димитър Иванов. \r\n\r\n Без помощ по въздуха гасенето на пожари ще е проблем. „Хеликоптерът е безценен да направи едно разузнаване на пожара ,защото оттам се вижда всичко, а когато местността е пресечена, ти нямаш представа за развитието на пожара и много трудно се определят фронтовете, по които трябва да се гаси”, заяви Любомир Еленков, който е оперативен дежурен на София. \r\n\r\n Засега огнеборците ще разчитат само на високопроходимите машини. \r\n \n\t\t\t\t\t\t", "date": "2018.06.13", "title": "Оставаме без хеликоптер за овладяване на огъня"}
{"url": "http://www.bnews.bg/article/243603-gadzheto_na_fedi_bashur_progovori_sled_smartta_mu", "text": "\n Деспина е неутешима след загубата на Феди Башур. Синът на любимия на певицата Емилия почина след инцидент на пътя. Всички близки са потънали в скръб, но ударът на съдбата понася и неговото гадже. За хората, с които довчера са споделяли общи моменти, безмерната любов на двамата е била трогателна гледка. Днес те не знаят как да помогнат на Деспина, нито имат думи, с които да облекчат състоянието й, писа „Галерия“. \r\n\r\n Красивата студентка в САЩ се е затворила тотално в себе си и единствените й коментари са свързани с миналото й с Феди. „Той ще остане винаги в сърцето ми, бяхме сродни души“, повтаряла често тя. \r\n\r\n Изказванията й обаче са лаконични и пропити със задушаващи емоции, които тя се опитва да сдържа, за да не рухне окончателно. \r\n\r\n Родителите на девойката са в паника, защото в момента тя трябвало да се концентрира предимно върху обучението си в престижен университет за предприемачи, но очакванията не се оправдават. \r\n\r\n „Няма сила на света, която да накара Деспина да загърби Феди и да гледа напред. Прекалено рано е, двамата се обичаха като по филмите, пътуваха в чужбина, бяха просто едни щастливи млади хора“, разказват близки на семейството.   \r\n \n\t\t\t\t\t\t", "date": "2018.06.13", "title": "Гаджето на Феди Башур проговори след смъртта му"}
{"url": "http://www.bnews.bg/article/243624-barekov_zashto_ne_predlozhihme_svoi_varianti_za_imena_na_byurm_kato_balgarska_makedoniya_ili_zapadna_balgariya", "text": "\n Днес във Фейсбук попаднахме на коментар от евродепутата Николай Бареков по повод спора между Гърция и Македония за смяната на името на едната ни съседка. Вижте какво написа Бареков в личният си профил в социалното мрежа! \r\n\r\n \r\n\r\n Защо България допусна Гърция да управлява процесите в Македония? Ние нямаме ли претенции към името Македония? Защо не предложихме свои варианти за имена на БЮРМ като Българска Македония или Западна България? Днес в ЕП в Страсбург гърчолята бяха много разлютени за името и марката “Македония”, а ние дори нямахме позицията на нашето правителство. Освен неадекватни брътвежи оттук и там.....Моите корени са оттам и затова питам: Предадохме ли Македония на Гърция без бой, господа псевдопатреоти? \r\n \n\t\t\t\t\t\t", "date": "2018.06.13", "title": "БАРЕКОВ: Защо не предложихме свои варианти за имена на БЮРМ като Българска Македония или Западна България?"}
{"url": "http://www.bnews.bg/article/243606-preslava_razpuska_v_gartsiya", "text": "\n Фолк певицата Прселава се отдаде на заслужена почивка – на един от най-красивите гръцки острови Лефкада. Изпълнителката е там от няколко дни и не пропуска да радва почитателите си с красиви снимки, писа „Телеграф“. \r\n\r\n Бременната красавица публикува фотоси на брега на морето и позирайки пред водопад. Преслава не издаде къде се намира, но феновете й веднага познаха мястото.Певицата е там заедно със своя любим Павел. \r\n \n\t\t\t\t\t\t", "date": "2018.06.13", "title": "Преслава разпуска в Гърция "}
{"url": "http://www.bnews.bg/article/243623-zaraza_otkriha_ptichi_grip_v_dobrichko", "text": "\n Огнище на птичи грип е открито в Добричко. Заповед на директора на БАБХ от 13 юни обяви първично огнище на инфлуенца във ферма за кокошки носачки в добричкото село Дончево. \r\n\r\n Предстои всички заразени и контактни птици във фермата да бъдат убити хуманно, за да се предотврати разпространението на вируса. \r\n\r\n БАБХ определиха предпазна зона от 3 километра в радиус от фермата. Тя включва и селата Богданово, Дончево и Опанец. Със заповедта е забранена и търговията и придвижването на домашни и диви птици, както и яйца за разплод. \r\n\r\n Експертите ще наблюдават и птицефермите в 10-километровата зона. Те ще бъдат проверявани постоянно от ветеринарни специалисти. \r\n\r\n В Бургас пък заради притеснения от заболявания при едрия добитък са взети мерки срещу евентуална зараза. \r\n\r\n Областната епизоотична комисия взима мерки срещу разпространението на болести по животните. Комисията разпореди мерки за недопускане разпространяване на заболяването нодуларен дерматит на територията на област Бургас. Тя заседава в Областна администрация Бургас. \r\n\r\n Именно това беше заболяването, от което се съмняваха, че може да е заболяла кравата Пенка. След като премина от българска на сръбска територия, извън ЕС, и обратно властите искаха на ефтаназират добитъка. Тя обаче бе спасена, а случаят доби сетовна популярност. В защита на Пенка се обяви и световноизвестният музикант от \"Бийтълс\" Пол Макартни. \r\n\r\n Огнище на заболяването обаче е регистрирано в Одрин, Турция. Това предизвиква засилените мерки аз сигурност в бургаска област. \r\n\r\n Сред решенията на комисията, за да се предотврати евентуална епидемия, е и забраната за провеждането на всякакви пазари и изложби на едри преживни животни в общините на територията на областта. Епизоотични комисии ще се проведат и на територията на 13-те общини в област Бургас. \r\n\r\n В обектите, които се намират в 20-километровата гранична зона с Турция животните трябва да се третират с инсектицидни препарати с репелентно действие, задължава още разпоредбата. Всички собственици на едри преживни животни трябва незабавно да информират обслужващия обекта ветеринарен лекар и официалния ветеринарен лекар на съответната община при съмнение за болестта. \"След доклада на Областна дирекция по Безопасност на храните стана ясно, че заболяването не се предава на хората\", коментира заместник областният управител Севдалина Турманова. \r\n \n\t\t\t\t\t\t", "date": "2018.06.13", "title": "ЗАРАЗА! Откриха птичи грип в Добричко"}
{"url": "http://www.bnews.bg/article/243609-madona_prodava_imenieto_si_za_35_mln_dolara_snimki", "text": "\n \r\nОт няколко години вече Мадона избира Америка за постоянен адрес, а когато го направи през 2013, определено беше със стил. Популярното имение на певицата в Бевърли Хилс, разположено на Sunset Boulevard, наскоро бе пуснато на пазара срещу $35 милиона. Съдейки по детайлите на къщата, тя наистина изглежда като перфектния дом за Мадона. Комплексът е с осем спални и 14 бани и може да се похвали с две къщи за гости, 15-местно домашно кино и седем камини. Интериорът на дома е претърпял основен ремонт и е актуализиран с ръчно изработени шкафове, нови мраморни плотове, подове от дърво, бар, дизайнерска кухня и фитнес център от висок клас. Цената вече изглежда уместна, особено ако се има предвид, че първоначалната инвестиция на Мадона е била $19,5 милиона, когато я купува от актрисата Села Уорд през 2013 година. Днес емблематичната попзвезда се е установила извън Щатите, а наскоро закупи и дом в Лисабон, Португалия, който определено е достатъчно голям, за да побере цялото ѝ семейство. \r\n\r\n \r\n  \r\n \n\t\t\t\t\t\t", "date": "2018.06.13", "title": "Мадона продава имението си за 35 млн. долара (СНИМКИ)"}
{"url": "http://www.bnews.bg/article/243622-ek_predlaga_byudzhetat_za_evropeyskata_sigurnost_do_2027_g_da_bade_4_8_mlrd_evro", "text": "\n Европейската комисия предложи днес бюджетът за европейската сигурност до 2027 г. да бъде 4,8 милиарда евро. Това представлява повишение от 1,3 милиарда евро спрямо действащия бюджет. Повишението е обяснено с \"все по-сложните заплахи в международен план\". \r\n\r\n Предвижда се 2,5 милиарда евро да бъдат за фонд \"Вътрешна сигурност\", 1,2 милиарда евро да бъдат насочени към безопасното извеждане от употреба на ядрени съоръжения, а 1,1 милиарда евро да бъдат за укрепването на службите на ЕС в областта на сигурността. \r\n\r\n Предвижда се с помощта на фонда за вътрешна сигурност да бъде увеличен обменът на данни между правоприлагащите власти, да бъдат подкрепяни съвместните трансгранични дейности, да бъде повишена способността за борба с престъпността, за предотвратяване на престъпления и за справяне с радикализацията. Един милиард евро ще останат в резервен фонд за непредвидени случаи. \r\n\r\n Близо 1,1 милиарда евро ще бъдат насочени към допълнително укрепване на службите на ЕС в областта на сигурността – Европол, агенцията за обучение в областта на правоприлагането и Европейския център за наблюдение на наркотиците. ЕК предлага механизмът за гражданска защита да получи 1,4 милиарда евро в допълнение към 4,8 милиарда евро за бъдещото финасиране в областта на сигурността. \r\n\r\n Програмите на ЕС за подпомагане на извеждането от употреба на ядрени съоръжения предвиждат до 2027 г. България и Словакия да получат 118 милиона евро, а Литва – 552 милиона евро. \r\n\r\n За същата цел и за управление на радиоактивните отпадъци от съоръженията за ядрени научни изследвания на ЕК са предвидени 348 милиона евро, а 160 милиона евро ще бъдат насочени към дейности, свързани с общата ядрена безопасност. \r\n \n\t\t\t\t\t\t", "date": "2018.06.13", "title": "ЕК предлага бюджетът за европейската сигурност до 2027 г. да бъде 4,8 млрд. евро"}
{"url": "http://www.bnews.bg/article/243626-vremeto_se_vloshava_ochakvat_ni_dazhdove_i_gradushki", "text": "\n Порои и градушки. Прогнозите за рязко влошаване на времето се сбъднаха. Започва да вали, идват и нови предупреждения за градушки. \r\n\r\n Днес на много места в Западна България следобед се образуваха мощни облаци, които предизвикаха значителни валежи. Градушка с размер на орех падна в някои села в близост от Ботевград. Силен дъжд пък наводни улиците в Смолян.  \r\n\r\n През тази нощ, както и утре, валежите ще продължат. Очакваните количества  са между 30 и 50 литра, а в планините и повече, затова в 9 области от Западна България е в сила оранжев код за опасно време, а в други 4 области кодът е жълт.  \r\n\r\n Причина за лошото време и циклон, който днес и през следващите дни преминава през Балканите. \r\n\r\n Преваляванията ще продължат и през почивните дни, но ще са по-слаби като интензивност и главно в следобедните часове.  \r\n \n\t\t\t\t\t\t", "date": "2018.06.13", "title": "ВРЕМЕТО СЕ ВЛОШАВА! Очакват ни дъждове и градушки "}
{"url": "http://www.bnews.bg/article/243621-dizayner_nomer_1_atakuva_evropeyskiya_pazar", "text": "\n След като продаде дрехи на редица известни клиенти у нас, дизайнерът Едис Пала е решен да мине на следващо ниво и да разпространява колекциите си на известни клиенти извън страната. \r\n\r\n За целта Едис е подготвил нова колекция Next Level, която напълно отговаря на неговите стремежи да пробие на световния пазар, което досега е правено от малцина. \r\n\r\n Междувременно Едис се похвали, че е приет да учи в един от най-елитните университети в Европа - NABA Милано. Припомняме ви, че в началото на годината българският Филип Плейн грабна два пъти награда за Дизайнер на годината от две последователни събития. \r\n \n\t\t\t\t\t\t", "date": "2018.06.13", "title": "Дизайнер номер 1 атакува  европейския пазар "}
{"url": "http://www.bnews.bg/article/243607-fernando_yero_poema_futbolnite_natsionali_v_ispaniya", "text": "\n Фернандо Йеро ще замени Лопетеги на поста селекционер на Испания по футбол, предаде БГНЕС. \r\n\r\n Лопетеги беше уволнен днес два дни преди първия мач на Ла Фурия на Мондиала срещу Португалия в петък. \r\n\r\n 50-годишният Йеро е легенда на \"Реал\" Мадрид и националния отбор на Испания, за който записа 86 срещи в периода 1989–2002. \r\n\r\n Треньорската си кариера стартира през 2014 г. като асистент в \"Реал\" Мадрид, а през сезон 2016/2017 бе наставник на \"Овиедо\", но напусна отбора, след като не успя да го изведе до промоция в елита. \r\n \n\t\t\t\t\t\t", "date": "2018.06.13", "title": "Фернандо Йеро поема футболните национали в Испания"}
{"url": "http://www.bnews.bg/article/243610-vanshno_sadeystva_na_semeystvoto_na_pochinaloto_v_turski_akvapark_balgarche", "text": "\n От Външно министерство помолиха семейството на починалото в турски аквапарк българско дете да предостави документите, с които разполага. Искането е по указание на външния министър Екатерина Захариева, съобщиха от МВнР. \r\n\r\n Припомняме, на 7 юни в аквапарк в турския курорт Дидим 7-годишната дъщеря на наш тенор се спуска по пързалката. След нея тръгва друго дете, което я удря в корема. От удара далакът на българското момиче е разкъсан. Въпреки усилията на лекарите, детето почива.  \r\nДокато съобщават на семейството шокиращата новина, им предлагат да подпишат на турски език документи с уверението, че това са само формалности. По-късно опечалените родители разбират, че са подписали, че нямат претенции към хотела, където се е разиграла трагедията. \r\n\r\n От МВнР информират, че документите са получени на турски език и вече са предоставени на Генералното консулство на Република България в Истанбул. Указанията са с тях да се запознае консулско лице, което да установи контакт с местните власти. \r\n\r\n Българският консул Момчил Русинов отива с цялата събрана информация, за да изясни на място обстоятелствата около смъртния случай на 8 юни 2018 г. Той ще посети прокуратурата в областния център Айдън, разследващите полицаи в град Дидим и управителя на хотела, в който е станала трагедията. \r\n\r\n От Генералното консулство ще поискат от Прокуратурата на Република Турция информация за разследването. \r\n \n\t\t\t\t\t\t", "date": "2018.06.13", "title": "Външно съдейства на семейството на починалото в турски аквапарк българче"}
{"url": "http://www.bnews.bg/article/243600-bliznachkata_vladi_styaga_mrasna_svatba", "text": "\n Близначката Влади слага край на палавите игри и разврата. Чаровницата не се стърпя и предложи брак на гаджето си Стефан Симеонов, по време на сватбата на рапъра Димчо. Предложението в стил „Дами канят” било направено във Варна миналата седмица. Гостите загърбили традицията и се появили всичките в бяло, като Пъф Деди пред 90-те години. \r\nЯвно романтиката е дошла в повече на разкрепостената близначка Влади, която се втурнала да хване букета, изблъсквайки останалите девойки. Тя директно заставила любимия си да мине под венчило с нея възможно най-скоро, пише „България днес”. \r\n\r\n „Ние сме следващите”, написа гордо проектобулката под снимката с благоверния си. А отдолу заваляха лайкове и захаросани коментари от фенове и колеги. \r\nПърва захапа новината Дара, която веднага заподозря, че има конспирация с хвърлянето на букета. \r\n\r\n „Мръсна сватба предстои” коментира пък друг анонимен фен на певицата. И как няма да е такава, когато в центъра на купона са двете хищни хиени. \r\n\r\n Преди време цяла България научи подробности от интимния живот на сестрите. След като в мрежата плъзнаха кадри, на които една от близначките е облечена като секси медицинска сестра и дарява с орални ласки неизвестен мъж, те станаха светкавично известни. \r\nТогава се твърдеше, че най-вероятно Алекс е жената от клипа, но мнозина подозират, че и Влади не е по-кротка от нея. \r\nВ новия си клип бръмчалките дадоха да се разбере, че сексът никога не е бил мираж за къдрокоси тигрици като тях и дори прославиха „мерака” към противоположния пол. \r\n  \r\n \n\t\t\t\t\t\t", "date": "2018.06.13", "title": "Близначката Влади стяга мръсна сватба"}
{"url": "http://www.bnews.bg/article/243614-desi_tsoneva_za_noviya_si_chichko_tati_mi_go_prati_za_da_me_vidi_shtastliva", "text": "\n Тв водещата и репортерка Деси Цонева проговори за първи път пред списание Love style за новия си приятел Явор Стефанов, с когото е щастлива от една година, но двамата упорито криеха връзката си от медиите. \r\n\r\n \"Срещнахме се съвсем случайно. Майка ми ме покани на почивка с нея и сина ми Яни с абсолютно нова компания, която почти не познавахме. След смъртта на тати имахме нужда от нещо такова. Аз приех и там срещнах Явор...Вечеряхме в един ресторант цялата компания. Той ме заговори и на третия поглед бях негова. След вечерята ме хвана за ръката и оттогава не сме се пускали. Любов от пръв поглед!\", признава Деси. \r\n\r\n От самото начало тя заживяла в неговия апартамент заедно с дъщерите му от неговата предишна връзка, която приключила преди две години и половина. \r\n\r\n Цонева разкрива, че синът ѝ Янчо и майка ѝ Мариана много харесват Явор. \"Някой път даже си мисля, че тати ми го е пратил, за да ме види щастлива отново, след като ни остави. След смъртта му бях ужасно нещастна и начинът, по който живеех, не променяше това. Явор ме извади от тази депресия и отново мога да кажа с ръка на сърцето, че съм истински щастлива и вярвам само в хубави неща. Върнах си този силен позитивизъм, който винаги съм имала\", доверява дъщерята на Димитър Цонев. \r\n\r\n По никакъв начин не я притеснява, че любимият ѝ е доста по-голям от нея, защото винаги е харесвала по-зрели мъже. \"Разликата ни е 19 години - колкото един кармичен цикъл! Тоест аз съм родена за него, това е нашата съдба!\", казва още репортерката. \r\n\r\n А дали двамата вече не мислят за брак? \"Всяко момиче мечтае за сватба, но на този етап е още рано. И двамата имаме по един неуспешен брак зад гърба си и не бързаме\", категорична е Деси. \r\n \n\t\t\t\t\t\t", "date": "2018.06.13", "title": "Деси Цонева за новия си чичко: Тати ми го прати, за да ме види щастлива!"}
{"url": "http://www.bnews.bg/article/243596-pogrebaha_didzhey_avichi_v_stokholm", "text": "\n Погребението на Авичи, смятан за един на най-добрите диджеи в света, се е състояло в тесен кръг през уикенда, оповести негова говорителка, цитирана от Франс прес. \r\n\"Авичи, чието истинско име е Тим Берглинг, беше погребан в гробището Скугсширкогорден в Стокхолм, което е най-голямото в Швеция\", поясни тя. \r\nБезжизненото тяло на Берглинг беше открито на 20 април в столицата на Оман Маскат, където той беше на почивка заедно с приятели. \r\nНяколко дни след смъртта му семейството му публикува открито писмо, в което заявява, че Авичи повече не е можел да издържа и че е потърсил покой. Негова говорителка отказа да коментира смъртта му, нито дали става дума за самоубийство. През последните няколко години Авичи беше засегнат от здравословни проблеми, включително от панкреатит вследствие на прекомерна употреба на алкохол. \r\n  \r\n \n\t\t\t\t\t\t", "date": "2018.06.13", "title": "Погребаха диджей Авичи в Стокхолм "}
{"url": "http://www.bnews.bg/article/243616-turtsiya_vazstanovyava_zhelezopatna_vrazka_s_iran", "text": "\n Министърът на транспорта на Република Турция Ахмед Арслан заяви, че след 3-годишна пауза страната му ще възобнови пътническия железопътен транспорт с Иран, предаде \"Хабертюрк\", цитиран от БГНЕС.  \r\n\r\n „В момента между Турция и Иран съществува железопътен превоз единствено на товари. Това обаче ще се промени, когато на 18 юни започне редовната експлоатация на спряната преди три години ж.п. линия Тебриз – Ван“, заяви Арслан. \r\n\r\n Той допълни, че единствено благодарение политиката на управляващите, железопътният транспорт в Турция се е превърнал в приоритет и в резултат 95% от ж.п. линиите вече са обновени. \r\n\r\n Припомняме, че на 12 юни, по време на съвместна пресконференция с българския си колега Бойко Борисов, турският министър-председател Бинали Йълдъръм подчерта, че в близките месеци ще започне реализацията на проекта за изграждането на високоскоростната железопътна магистрала, която ще бъде съставна част от турския участък на Трансевропейския транспортен коридор. \r\n\r\n „Магистралата с дължина 233 километра от Истанбул до Одрин ще има особен принос за развитието на историческия Път на коприната, свързващ Балканите и Анадол с Близкия Изток и страните в Азия. В същото време новият релсов път ще засили връзките на транспортните системи на Турция и Европа“, коментира турският премиер.  \r\n \n\t\t\t\t\t\t", "date": "2018.06.13", "title": "Турция възстановява железопътна връзка с Иран "}
{"url": "http://www.bnews.bg/article/243597-veneta_harizanova_slabee_s_shokolad", "text": "\n Ако се чудите дали е възможно да отслабвате с шоколад, бъдете сигурни, че е възможно.  В това се убеди лично и моделът Венета Харизанова, която така отслабва вече с години. Любимата й диета е по 3 черни шоколада за 9 дни, с които тя се вталява до неузнаваемост, пише „България днес”. \r\nВенета научила за режима от свои приятелки баскетболистки. И благодарение на него, навремето успяла да се стопи за абитуриентския си бал. „Обожавам храната, не обичам да гладувам. Трябва обаче да внимаваме за качеството”, съветва още Вени. \r\n  \r\n \n\t\t\t\t\t\t", "date": "2018.06.13", "title": "Венета Харизанова слабее с шоколад"}
{"url": "http://www.bnews.bg/article/243605-intsident_8_godishno_dete_postrada_sled_kato_varhu_nego_padna_futbolna_vrata", "text": "\n Осемгодишно дете е получило нараняване в областта на главата, след като върху него е паднала футболна врата, съобщиха от агенция „Фокус”. \r\n\r\n Детето е настанено в болница, където раната на главата му е зашита и то се е прибрало у дома. \r\n\r\n Инцидентът е станал на открита спортна площадка в района на ул. „Георги Тертер”. По първоначална информация детето се е качило върху футболната врата, която се е преобърнала. \r\n\r\n Момчето е от София, но е на гости при баба си в Кюстендил, която е станала свидетел на инцидента. \r\n \n\t\t\t\t\t\t", "date": "2018.06.13", "title": "ИНЦИДЕНТ! 8-годишно дете пострада, след като върху него падна футболна врата"}
{"url": "http://www.bnews.bg/article/243617-zadarzhaha_obshtinska_savetnichka_ot_lovech_obvinena_v_zloupotreba", "text": "\n Общинска съветничка от Ловеч е задържана за 72 часа късно снощи, съобщиха от Окръжната прокуратура. Тя е привлечена като обвиняема за злоупотреба със средства по програми на Бюрото по труда в града, където тя работи. Става дума за сума от около 120 хил. лева. \r\n\r\n Областната структура на ГЕРБ се разграничи от Йовка Тодорова. \r\n\r\n Според прокуратурата тя не е изпълнила служебните си задължения по предоставяне на безвъзмездна финансова помощ от Агенцията по заетостта с цел да набави за другиго имотна облага. \r\n\r\n Неизпълнението на служебните задължения се изразява в извършване на рекламна дейност чрез насочване на кандидати за обучение към конкретна фирма, в неотразяване на констатации за извършени проверки, некоректно попълване на документация, неизвършване на контролни проверки. \r\n\r\n В резултат на тази дейност е получена облага за фирмата, която е извършвала обучението, под формата на ваучери на значителна стойност. \r\n\r\n Законът предвижда за подобно престъпление затвор от 1 до 8 години, допълват от прокуратурата. \r\n\r\n „От ГЕРБ никога и по никакъв начин не сме разпъвали политически чадър над никого. Както неведнъж сме показвали, ние сме безкомпромисни към хора, които уронват името на партията с поведението и действията си”, се казва в съобщение на партията.   \r\n\r\n От там очакват разследващите и правораздавателни органи да си свършат работата. \r\n \n\t\t\t\t\t\t", "date": "2018.06.13", "title": "Задържаха общинска съветничка от Ловеч, обвинена в злоупотреба"}
{"url": "http://www.bnews.bg/article/243608-eto_ya_suzanita_predi_korektsiite", "text": "\n Дъщерята на Орхан Мурад Сузанита събира очите на хората заради корекциите си \r\n\r\n Преди време тя е била неузнаваема – с тъмна коса, неоформени схлупени вежди, леки торбички под очите и пухкави бузи. \r\n\r\n  Въпреки че не блести със забележително очарование, тя все пак е приличала на обикновено девойче, каквото всъщност е. Изпълнителката е едва на 15 години, но вече е ветеран в сферата на пластичните операции. Скандалната певица се учи от каките в бранша и проби именно с трансформацията си на руса бръмчалка, писа „Галерия“. \r\n\r\n  Сузи води живот, който изобщо не отговаря на възрастта й, а освен това изглежда потресаващо. Тя има поне по 400 кубика силикон във всяка гърда, а устните й са напомпани до пръсване. Заради промените по себе си изглежда поне два пъти по-възрастна и тотално изхабена, гласи категоричното мнение в социалната мрежа. \r\n \n\t\t\t\t\t\t", "date": "2018.06.13", "title": "Ето я Сузанита преди корекциите"}
{"url": "http://www.bnews.bg/article/243580-reimunizatsiyata_na_11_godishnite_detsa_sreshtu_tuberkuloza_otpada", "text": "\n До края на годината вероятно ще отпадне реимунизацията на 11-годишните деца срещу туберкулоза. Препоръката е на Експертния съвет по имунопрофилактика за развитието на Имунизационния календар у нас през следващите 4 години. \r\n\r\n \"Това е един неразумен ход, който след време ще покаже своята неадекватност. Човек още при раждането си се заразява с доброкачествени туберкулозни бацили. Пробата на Манту, която настояват да отпадне всъщност, представлява изследване, използвано за откриване на инфекция с микобактериум туберкулозис - бактерията, причинител на туберкулозата. Чрез това изследване се прави оценка на имунния отговор на организма към туберкулозните антигени\", обясни в студиото на \"България сутрин\" завеждащият детското отделение в Инфекциозната болница доц. д-р Атанас Мангъров. \r\nToй посочи още, че туберкулозата освен инфекциозно е и социално заболяване. \r\n\"Има я където има бедност, където хората ровят по кофите за боклук. Макар по-голямата част от българското общество да не е такава, все пак живеем сред подобни хора\", допълни д-р Мангъров пред Bulgaria ON AIR. \r\nПредвижда се през 2021 г. у нас да бъде въведена ваксината срещу варицела. Миналата година от дребна шарка у нас са се разболели близо 26 000 деца, 460 са били хоспитализирани. Смъртните случаи са два. \r\n \n\t\t\t\t\t\t", "date": "2018.06.13", "title": "Реимунизацията на 11-годишните деца срещу туберкулоза отпада"}
{"url": "http://www.bnews.bg/article/243598-nova_tragediya_s_dete_futbolna_vrata_padna_varhu_glavata_na_8_godishno_momche_kakvo_e_sastoyanieto_mu", "text": "\n 8-годишно дете пострада на футболното игрище. Случката се разиграла в Кюстендил. \r\n\r\n Една от вратите на стадиона пада върху главата му, съобщи Нова телевизия. \r\n\r\n Момчето е ранено и има три шева. Детето е без сериозни травми. Освободено за домашно лечение. \r\n \n\t\t\t\t\t\t", "date": "2018.06.13", "title": "НОВА ТРАГЕДИЯ С ДЕТЕ! Футболна врата падна върху главата на 8-годишно момче! Какво е състоянието му?"}
{"url": "http://www.bnews.bg/article/243565-gergana_raychevska_razvya_balgarskoto_zname_v_las_vegas", "text": "\n Плеймейтката Гергана Райчевска, която се състезава в конкурса „Miss Summer International“ като представител на Балканите, трогна многобройните си последователи в социалните мрежи. \r\n\r\n Красавица публикува няколко снимки с националния трибагреник, а коментарите под кадрите не закъсняха. Много от приятелите ба Гери я подкрепят в красивата надпревара и й пожелаха да се стигне до финал и от сцената да развее българското знаме. \r\n\r\n От няколко дни Райчевска е в Лас Вегас, САЩ, където се провежда конкурсът „Miss Summer International“. Красавицата влиза в надпревара с над 30 участнички от цял свят. Конкурсът се провежда в две категории „модел“ и „мис“. Гери ще се бори в категорията за мис. Официалната церемония по награждаването е на 14 юни. \r\n\r\n Райчевска е подготвила за участието си традиционна българска носия, официален тоалет и разбира се бански за най-интересния и любим на мъжката част от публиката тур. Освен това я очаква интервю с медиите и журито. \r\n \n\t\t\t\t\t\t", "date": "2018.06.13", "title": "Гергана Райчевска развя българското знаме в Лас Вегас "}
{"url": "http://www.bnews.bg/article/243619-broyat_na_evrodeputatite_shte_bade_namalen_ot_751_na_705", "text": "\n Броят на евродепутатите ще бъде намален от 751 на 705 след Брекзит, съобщават от пресцентъра на законодателния орган. \r\n\r\n 46 от 73-те депутатски места на Обединеното кралство ще бъдат освободенислед Брекзит и ще се използват при евентуално разширяване на ЕС. 27 от британските места ще бъдат разпределени между 14 държави членки, които в момента са по-слабо представени. \r\n\r\n Една част от тези 46 места в резерв или всички те може да бъдат разпределяни между нови държави, присъединяващи се към ЕС, или да бъдат запазени свободни, за да остане институцията по-малка. \r\n\r\n Освен това евродепутатите подчертават, че разпределението ще се осъществи само ако Обединеното кралство излезе от ЕС. В противен случай ще се запази настоящото положение. \r\n\r\n Проектът на решение на Европейския съвет беше приет с 566 гласа \"за\" срещу 94 \"против\" и 31 \"въздържал се\". \r\n\r\n Новият състав на ЕП следва да бъде одобрен от лидерите на ЕС по време на Европейския съвет в Брюксел на 28 - 29 юни. Решението влиза в сила, след като бъде публикувано в Официалния вестник на Европейския съюз. \r\n\r\n Според Член 14(2) от Договора за Европейския съюз броят на евродепутатите в парламента не може да надвишава 750, плюс председателя. Също така представителството на гражданите е \"регресивно пропорционално\" с минимален праг от шест представители за държава членка. Нито една държава членка не може да получи повече от деветдесет и шест места. \r\n\r\n Казано по-просто, \"регресивно пропорционалното\" представителство трябва да отговаря на две изисквания: \r\n\r\n по-малка държава не бива да получава повече места от по-голяма; \r\n\r\n съотношението население/места трябва да се увеличава с нарастването на населението, преди да се закръгли до цяло число. \r\n\r\n Това означава, че разпределението на места в ЕП трябва да отговаря на демографското развитие в държавите членки. \r\n \n\t\t\t\t\t\t", "date": "2018.06.13", "title": "Броят на евродепутатите ще бъде намален от 751 на 705"}
{"url": "http://www.bnews.bg/article/243585-robi_uilyams_otkriva_svetovnoto_po_futbol_v_rusiya", "text": "\n На 14 юни, 2018г., точно преди да започне първата среща от Световното първенство по футбол между отборите на Русия и Саудитска Арабия, на стадион \"Лужники\" ще излезе една от най-големите звезди на поп музиката – Роби Уилямс. \r\n\r\n Шоуто на британската мегазвезда ще бъде наблюдавано от 80,000 хиляди души на стадиона и от милионите зрители пред малкия екран по целия свят. „Толкова съм щастлив, че се връщам в Русия и то по такъв повод! Постигнал съм много неща в кариерата си, но участие в церемония по откриването на Световно първенство по футбол е сбъдната детска мечта. Каня всички фенове на футбола и музиката да празнуваме заедно на стадиона в Русия или пред телевизорите с едно незабравимо шоу“. – се казва в официалното съобщение на Роби Уилямс. Футболната икона Роналдо – двукратен световен шампион с Бразилия – също ще вземе участие в церемонията по откриването на шампионата. Церемонията на Мондиал 2018 ще има малко по-различен формат в сравнение с предишните издания на турнира. \r\n\r\n Тази година фокусът ще бъде върху музикалните изпълнения и като цяло церемонията ще бъде по-кратка и непосредствено преди началото на футболната среща, насрочена за 18:00 часа местно време. В неделя (10.06) Роби Уилямс за пореден път поведе като капитан английския отбор в ежегодния благотворителен футболен турнир, събиращ средства за UNICEF. Роби Уилямс е съосновател на благотворителното футболно събитие от 2006 г. и преди срещата се събра рекордната сума от 24 милиона британски лири в помощ на деца в риск по целия свят. Британската мегазвезда обяви и южноамериканската обиколка на световното турне „The Heavy Entertainment Show Tour“ [вижте повече детайли на robbiewilliams.com]. През ноември, 2016г. излезе последният студиен проект на Роби Уилямс – „Heavy Entertainment Show“ (издаден у нас от Вирджиния Рекърдс/Sony Music), който включва платинените сингли ‘Party Like a Russian’ и ‘Love My Life’. Албумът дебютира на първо място в британската класация за продажби на албуми. \r\n  \r\n \n\t\t\t\t\t\t", "date": "2018.06.13", "title": "Роби Уилямс открива Световното по футбол в Русия"}
{"url": "http://www.bnews.bg/article/243579-solun_i_skopie_shte_si_razmenyat_statui", "text": "\n След подписването на споразумението за името на Македония, Солун и Скопие ще си разменят статуи, съобщава атинският вестник „Та неа”, като се позовава на информация от гръцкото правителство. \r\n\r\n Ако размяната не се осъществи, на статуите ще се поставят информационни надписи, от които ще става ясно, че са символи на гръцката култура. \r\nТакъв пример е статуята на Конника (Александър Велики) на централния площад в Скопие. Информационният надпис ще уточнява, че тя отнася за елинистическия период и символизира дружбата между Гърция и Македония. \r\n \n\t\t\t\t\t\t", "date": "2018.06.13", "title": "Солун и Скопие ще си разменят… статуи! "}
{"url": "http://www.bnews.bg/article/243602-barekov_ima_makedoniya_no_tya_e_balgarska_vklyuchitelno_severna_makedoniya_e_chast_ot_balgariya_ey_patreoti_spite_li", "text": "\n Очаквано опозицията в Гърция и Македония се обяви срещу постигането на споразумение и поиска да бъде преразгледано, като ситуацията в Скопие ескалира и остави много неизвестни пред евентуалното окончателно решение на проблема с името. \r\n\r\n Македонският президент Георге Иванов е изгонил премиера Зоран Заев и външния министър Никола Димитров, които са отишли да го информират за постигнатото съгласие с атина, съобщи македонското издание МКД. \r\n\r\n Срещата е продължила едва 120 секунди. Иванов попитал Заев и Димотров дали имат писмено споразумение с Гърция. След като получил утвърдителен отговор, Иванов казал на Заев и Димитров, че не е необходимо срещата да продължи. \r\n\r\n Заев иДимитров имаха конструктивен подход и направиха опит за дебат върху съдържанието на дакумента, но президентът Иванов прекрати срещата и си тръгна. Той отказа да разговаря за този исторически договор, съобщиха от македонското правителство. \r\n\r\n Македонският президент даде сигнал, че може да не подпише евентуалното споразумение между двете правителства. Той не приема идеята новото име Северна Македония да бъде мента, но президентът Иванов прекрати срещата и си тръгна. Той отказа да разговаря за този исторически договор, съобщиха от македонското правителство. \r\n\r\n Македонският президент даде сигнал, че може да не подпише евентуалното споразумение между двете правителства. Той не приема идеята новото име Северна Македония да бъде erga omnes- както за международната, така и за вътрешна употреба, което ще наложи промяяна на Конституцията. \r\n\r\n Вижте какво написа българският евродепутат Николай Бареков по темата в личният си профил във Фейсбук!  \r\n\r\n \r\n\r\n Има македонци, но няма македонски език. Има Македония, но тя е БЪЛГАРСКА. Включително Северна Македония е част от България. Ей, Патреоти, спите ли?  \r\n \n\t\t\t\t\t\t", "date": "2018.06.13", "title": "БАРЕКОВ: Има Македония, но тя е БЪЛГАРСКА. Включително Северна Македония е част от България. Ей, Патреоти, спите ли?  "}
{"url": "http://www.bnews.bg/article/243604-samo_7_deputata_ot_240_sa_posetili_palatkoviya_lager_na_maykite_na_detsa_s_uvrezhdaniya_snimki", "text": "\n Майки на деца с увреждания споделиха днес пред Би Нюз, че само 7 от 240 депутата са посетили палатковия лагер и са се поинтересували от техните искания и неволи, поради които протестират. \r\n\r\n Голяма част от майките изразиха и притеснения, че не всички са запознати с текстовете на новия Закон за личната помощ, който се  работел от специална работна група към министерски съвет. Би Нюз видя с очите си четирима от седемте депутата, които се интересуват от неволите на измъчните майки, това са Корнелия Нинова, Стоян Мирчев, д-р Хасдан Адемов и д-р Нигяр Джафер. \r\n\r\n Оказа се, че опозицията също не знае какви са текстовете в закона за личната помощ и дори не са поканени да вземат участие в работната група. От опозицията споделиха, че има опасност майките да бъдат отново излъгани, тъй като от сега се знаело, че в бюджета за 2019 г. няма да бъдат предвидени пари за решаването на проблемите им. \r\n\r\n \r\n  \r\n \n\t\t\t\t\t\t", "date": "2018.06.13", "title": "Само 7 депутата от 240 са посетили палатковия лагер на майките на деца с увреждания!(СНИМКИ)"}
{"url": "http://www.bnews.bg/article/243599-finalistat_ot_mistar_sofiya_anastasios_mihaylidis_be_izbran_za_litse_na_italianskiya_brand_belyo_albert_kreuz", "text": "\n Финалистът от Мистър София Анастасиос Михайлидис бе избран за лице на италианския бранд бельо Albert Kreuz. Въпреки че Ричард Стоичков грабна титлата Мистър София, конкурентът му спечелил собствениците на марката с перфектното си телосложение и излъчване. Мнозина пък смятат, че именно Анастасиос е реалният победител от конкурса Мистър София. Мачото имал за цел да се развива извън България като модел и фитнес инструктор, каквато била основната му професия. \r\n \n\t\t\t\t\t\t", "date": "2018.06.13", "title": "Финалистът от Мистър София Анастасиос Михайлидис бе избран за лице на италианския бранд бельо Albert Kreuz"}
{"url": "http://www.bnews.bg/article/243595-geri_nikol_skochi_na_bg_radio_mishki", "text": "\n Певицата Гери-Никол изригна в социалните мрежи по повод номинациите на „БГ Радио“. Изпълнителката на „Яката дупара“ не попада в нито една от изброените категории. \r\n\r\n Младата поп дива за поредна година показа възмущението си от годишните музикални награди, които ще се проведат тази събота в Благоевград. Този път варненската певица не попада в нито една от категориите, сред които за най-добра българска певица, текст, песен и видеоклип, писа „Телеграф“. \r\n\r\n „Най-гледаната българска поп песен е моя и е с 37 млн. гледания, дори не е номинирана в „БГ радио“, така че не знам какво повече да ви кажа, това е България“, коментира изпълнителката. \r\n\r\n И за финал допълни: „Мишките могат да пируват единствено когато котараната с яката дупара я няма, нали знаете“. Сред номинираните са колежките й Дара и Тита, Михаела Филева, Алекс и Влади, Михаела Маринова, 100 Кила, Криско, Графа, Любо Киров, Павел и Венци, Скадау, Папи Ханс и много др. \r\n\r\n През 2016 г. Гери беше номинирана, но не си тръгна с нито една статуетка. \r\n \n\t\t\t\t\t\t", "date": "2018.06.13", "title": "Гери-Никол скочи на БГ Радио: Мишки! "}
{"url": "http://www.bnews.bg/article/243584-orlando_blum_goni_talibani_v_boyana", "text": "\n Орландо Блум и Скот Инсууд започват снимки за най-новия си филм в България. \r\nЗвездите пристигат за военната драма „Преден пост“, която ще бъде заснета в „Ню Бояна Филм“. Лентата режисирана от Род Лури е по романа на Джейк Тапер, в който малък отряд американски войници се борят с талибаните в Афганистан. \r\nДвете звезди пристигат у нас в началото на август, а снимките започват в средата на месеца. Според сюжета 53 американски войници се изправят срещу над 400 талибани в близост до границата с Пакистан. Скот Истууд ще се превъплъти в ролята на сержант, а Орландо Блум ще е лейтенант, разкрива „Телеграф“. \r\n  \r\n \n\t\t\t\t\t\t", "date": "2018.06.13", "title": "Орландо Блум гони талибани в Бояна "}
{"url": "http://www.bnews.bg/article/243590-parvo_v_bnews_oshte_edno_dete_zagina_na_parzalka_ubiets_v_turtsiya_den_sled_smartta_na_7_godishnata_vivian_vacheva", "text": "\n \r\n\r\n . Това се случва на водна пързалка, в подобен аквапарк. Очакваме още подробности за инцидента и семейството ни ще търси контакт с родителите на загинало дете, за да можем да обединим усилията си в търсенето на истината. Трябва да се сложи край на тази престъпна небрежност, при която загиват деца, заради нехайството на хора, за които парите са по-важни от човешкия живот“, казва Мисис България Мари Вачева. \r\n\r\n \r\n\r\n Припомняме, че 7 юни, по-голямата дъщеря на тенора Веселин Вачев загина на водната пързалка в турския курорт Aquasis De Luxe Resort & SPA.   Вивиан се спуска по водната пързалка, когато веднага след нея тръгва друго дете, което я удря в корема. Малко след това, момичето откарано по спешност в местната болница. Там лекарите установяват, че детето е с разкъсан далак и решават да го преместят в Университетската болница в гр. Айдън. \r\n\r\n По пътя сърцето на детето спира, но след масажи и кардио помощ сърдечната дейност се възстановява. Приемат я в междинна болница по пътя и след като състоянието й е стабилизирано продължават към болницата в Айдън. \r\n\r\n Вивиан е приета в болницата, където след 10 минути съобщават на родителите й, че е починала в следствие на травмите и кръвоизлива от разкъсания далак, за който твърдят, че е бил увеличен. Според родителите дъщеря им никога не е имала оплаквания и здравословни проблеми. \r\n\r\n Няколко дни след случая в турско електронно издание, пише, че детето е починало след като си е ударило главата, а семейството са румънки туристи. Това кара опечаленото семейство да мисли, че това е опит случаят да бъде потулен, а аквапаркът да не понесе наказателна отговорност. Нещо, което Вачеви няма да допуснат. \r\n \n\t\t\t\t\t\t", "date": "2018.06.13", "title": "Първо в BNews: Още едно дете загина на пързалка убиец в Турция, ден след смъртта на 7-годишната Вивиан Вачева"}
{"url": "http://www.bnews.bg/article/243591-zrelishtna_spetsaktsiya_na_gdbop_v_lovech_i_pleven_ima_zadarzhani_za_narkotrafik_podrobosti_i_snimki", "text": "\n Специализирана полицейска операция по противодействие на наркоразпространението е проведена на териториите на Плевен и Ловеч, под ръководството на Специализираната прокуратура. В нея са участвали служители на ГДБОП, колегите им от Плевен, Ловеч, Враца, Монтана, служители на сектор „Специални операции“ – ГДБОП и полицаи от областните дирекции в Плевен и Ловеч. В резултат на предприетите действия в къща в село Изворче са задържани трима мъже на възраст 23, 39 и 46 години и 30-годишна жена. В рамките на операцията, в Плевен били засечени два автомобила -  „Ситроен Берлинго“ и „Мицубиши“, и задържани двамата водачи – на 40 и 50 години. Извършени са процесуално-следствени действия на пет адреса и пет автомобила, в които са открити и иззети: марихуана, екстази, метамфетамин и амфетамин, както и електронни везни, 2800 лева, множество документи, мобилни телефони, преносим компютър и СИМ-карти. На шестимата задържани са повдигнати обвинения за престъпления по чл.321, ал.3 във вр. с ал.2 от НК и с прокурорско постановление мярката им за задържане е удължена до 72 часа. По случая е образувано досъдебно производство за престъпление по чл.321, във връзка с чл.354 а от НК.  Работата по документирането му продължава под наблюдението на Специализираната прокуратура.   \r\n\r\n \r\n  \r\n \n\t\t\t\t\t\t", "date": "2018.06.13", "title": "ЗРЕЛИЩНА СПЕЦАКЦИЯ НА ГДБОП В ЛОВЕЧ И ПЛЕВЕН! Има задържани за наркотрафик! (ПОДРОБОСТИ И СНИМКИ)"}
{"url": "http://www.bnews.bg/article/243577-shokirashto_8_balgarski_tiyneydzhari_iznasilili_13_godishno_momiche_v_germaniya", "text": "\n 8 български тийнейджъри са изнасилили 13-годишно момиче в град Велберт в Германия, съобщава \"Билд\". \r\n6 от изнасилвачите, които са на възраст между 14 и 16 години, са задържани, а останалите двама се издирват. \r\nИнцидентът е станал на 21 април, около 18 часа момичето се прибирало към дома си след тренировка по плуване, когато било пресрещнато от момчетата в гора в града. \r\nПървоначално 2 от момчетата изнасилили тийнейджърката, докато другите 6 снимали гаврата с телефоните си. \r\nСлед това я завлекли през гората под мост, където отново момичето било изнасилено. \r\n\"Видеото, заснето с телефон, не може да се използва като криминално доказателство\", каза главният прокурор Волф-Тилман Баумерт. \r\n\"Идентифицирали сме момчетата, които издирваме\", допълни още той. \r\n \n\t\t\t\t\t\t", "date": "2018.06.13", "title": "ШОКИРАЩО: 8 български тийнейджъри изнасилили 13-годишно момиче в Германия "}
{"url": "http://www.bnews.bg/article/243582-na_kogo_nyama_da_prosti_hristo_stoichkov_i_kakvo_go_pravi_po_shtastliv_ot_slavnite_futbolni_vremena", "text": "\n Христо Стоичков даде интервю за NOVA oт Франция, в което говори за успехите си във футбола, за това, което го радва в момента, за нещата в спорта, като не пропусна да каже и кой ще е новият световен шампион. Снощи Камата беше капитан на звездния отбор от Мондиал`98, който игра в Париж срещу Франция от същата година, като \"петлите\" бяха водени от Зинедин Зидан. \r\nСтоичков получи специално послание от Жоел Киню, който не посмя да отсъди дузпа за игра с ръка на Костакурта по време на полуфинала между Италия и България по време на САЩ 1994. \"Това е част от човешката природа, това е въпрос на лично възприятие на нещата, Стоичков е институция не само в България, но и в света, трябва да приемеш решенията на хората, грешките са част от играча\", заяви Киню. \r\n\r\n \"Няма шанс да му простя, той е непочтен човек, наглец!\", беше отговорът на Стоичков. \r\n\r\n \"Страхотно, голям и красив град, но два пъти падна в българските крака, 1993 година, когато с великолепна игра се класирахме за Световното първенство с двата гола на Емил Костадинов в Париж спечелих Златната топка. На най-високото стъпало, да си тръгнал от една малка България, няма как да се опише\", започна легендата на българския футбол. \r\n\r\n \"Внучката ми Мия, ме прави много щастлив, на този етап по-голямо от това щастие няма, това ми е купата, която взимам всеки ден, по 20 часа съм с нея. Със спорт 100 % ще се занимава\", добави Стоичков. \r\n\r\n \"Имахме този шанс през 1993 година, играехме на запад, елиминирахме Франция, направиха промени, след това станаха световни шампиони, елиминирахме Германия, направиха промени. Ние сме от днес за днес, нямаме стратегия за нашия спорт, днес излизаме трябва да победим с 3:0, утре какво ще стане не знаем, няма основа, детско-юношеският футбол го няма, чакаме медали от борбата, от волейбола, но имаме една зала, в гимнастиката имаме успехи, но там са Илиана Раева, Мария Петрова, работи се здраво\", коментира още Стоичков. \r\n\r\n \"Не сме заслужили, на каква основа да сме там, били сме Швеция и Холандия, но какво от това, да престижно е, но във важния мач срещу Беларус губим. Не искам да ме командват, не искам да съм там. Ще се радвам, някой да вземе Златната топка, бил съм Спортист на годината, пет пъти Футболист на годината. След мен са двамата Петрови - Стилиян и Мартин, и Бербатов\", добави легендарният №8. \r\n\r\n \"Преди 1990 година имаше много ред и дисциплина, имаше казарма, имаше училища, спортни училища\", каза Камата. \r\n\"Аржентина ще е световен шампион, Франция ще е на финал, последната голяма възможност на Меси, желая му го от сърце\", прогнозира Стоичков. \r\n \n\t\t\t\t\t\t", "date": "2018.06.13", "title": "На кого няма да прости Христо Стоичков и какво го прави по-щастлив от славните футболни времена? "}
{"url": "http://www.bnews.bg/article/243592-roditelite_na_detsa_s_uvrezhdaniya_ostavame_v_palatkata_dokato_ne_bade_priet_zakonat_za_lichnata_pomosht_iskat_ostavkata_na_valeri_simeonov", "text": "\n Проблемът ни е приемането на Закона за лична помощ. Затова сме пред Народното събрание, за да се гласува и да стане поне една част от реформата, която дава възможност на нашите деца да оцелеят и хората с увреждания да живеят. Това е животоспасяващ закон. Това каза пред БНР Вера Иванова - част от протестиращите родители на деца с увреждания. \r\n\r\n   „Поехме обещание вчера, че няма да разрастваме още градове до петък. Ще останем в палатките пред Народното събрание, докато не се гласува поне първият закон за личната помощ. Той е абсолютно готов. Буквално изчакваме мнението на господин Бойко Борисов“. \r\n\r\n   Иванова отказа да коментира поведението на вицепремиера Симеонов от изминалия ден. Тя сподели, че  повечето народни представители гледат в обратна посока на палатковия лагер, докато се качват в колите си. \r\n\r\n   „Имаме обещана среща с госпожа Караянчева. Втория път, когато влезнахме с тениските с надписа, който очевадно ги дразни: „Системата ни убива“, до седмица обеща, че лично ще ни се обади и ще проведем среща. До там! Сега трябва ли отново да влизаме с тениските?“   Красимира Обретенова, която от няколко месеца е в Холандия заедно с дъщеря си Пасионария, оприличи протестите на родителите като „агония в две посоки“. \r\n\r\n   „Агония на абсолютната безпомощност на премиера Борисов да се справи по някакъв начин с управлението и агония от страна на майките. Борисов изобщо не знае за какво става дума. Това е огромният проблем. Ние искаме реформа, която да облекчи цялата държава и цялото общество. Искаме преструктуриране на Министерство на труда и социалната политика и по този начин да икономисаме средства на обществото. Това нещо го казваме милион пъти. Достойният живот на хората с увреждания е следствие от това. Хората с увреждания трябва да излязат от прерогативите на Агенцията за социално подпомагане –централизирана институция, в която няма половин човек, който прави разлика между диабет и епилепсия“, каза тя. \r\n\r\n   „Когато става дума за необходимостта от пари за реформи, господин Борисов е много притеснен, както и Валери Симеонов, който беше изключително циничен вчера и просто трябва да му бъде поискана оставката заради този цинизъм. Говорим за пари за реформа, а не за пари, които да се раздават „на джоб“. Имате едно огромно Министерство на труда и социалната политика, където се подвизават 8000 некомпетентни люде. Имате 80 милиона лева повече бюджет, а няма социални услуги и няма нищо насреща. Ами, господин Борисов, вие се заемете, не господин Петков. Бисер Петков е от половин година в това министерство, а това министерство съсипва хиляди животи и семейства от 11 години поне“, добави тя.   Обретенова отбеляза, че електронното правителство в Холандия позволява ненужната администрация там да е значително съкратена и облекчава самите институции:   „По отношение на деца с увреждания възрастовата група за деца от 5 до 18 годишна възраст всички политики се осъществяват чрез образователната система. Личният лекар, по епикризи, заявява в общината в общинския отдел по социална политика, че има еди-какъв си пациент, по електронен път, и от този отдел посещават човека и се приключва. Записах дъщеря си в училище с акта ѝ за раждане от България, с 5 епикризи и с холандския си осигурителен номер. Приключих. И в момента чакам социален екип“. \r\n  \r\n \n\t\t\t\t\t\t", "date": "2018.06.13", "title": "Родителите на деца с увреждания: Оставаме в палатката, докато не бъде приет Законът за личната помощ! Искат оставката на Валери Симеонов"}
{"url": "http://www.bnews.bg/article/243575-pensioner_ubi_staritsa_na_patya", "text": "\n Мъж на 73 години, зад волана на „ВАЗ 2107“, блъсна и уби жена на 82 години в сунгурларското село Прилеп. \r\n  \r\nТой шофирал колата си по улица „Юрий Гагарин“, настигнал жертвата и я прегазил. Тя загинала на място. Случаят се уточнява от местното полицейско управление. \r\n \n\t\t\t\t\t\t", "date": "2018.06.13", "title": "Пенсионер уби старица на пътя"}
{"url": "http://www.bnews.bg/article/243560-pobeditelkata_ot_evroviziya_s_pokartitelen_gaf_na_gey_prayda_v_tel_aviv_video", "text": "\n Израелската изпълнителка Нета Барзилай се превърна в мега звезда за отрицателно време. \r\n\r\n Според анализатори тя печели победата на \"Евровизия 2018\" благодарение именно на гей аудиторията, която й е дала своята мощна подкрепа за да стигне до върха. \r\n\r\n В отплата, възпълничката еврейка се съгласи да пее на най-голямото гей парти в света по време на прайда – „Forever Tel Aviv“, забеляза репортер на LifeOnline.bg. \r\n\r\n Вместо да се стегне и да влезе във форма певицата демонстрира липсата на каквото и да е чувство за естетика и се появи на сцената облечена в прилепнало трико и клин, които описват мощното й туловище. \r\n\r\n Така потресаващо \"накипрена\" тя изпълни песента – ракета носител към световна слава - „Toy“ в ремиксирана версия от DJ Sagi Kariv. \r\n\r\n \r\n\r\n Може би певицата се е успокоявала, че незаинтересуваните от жени нежни момчета на партито, няма да забележат търкалящата се по сцената лоена топка. \r\n \n\t\t\t\t\t\t", "date": "2018.06.13", "title": "Победителката от „Евровизия“ с покъртителен гаф на гей прайда в Тел Авив (видео)"}
{"url": "http://www.bnews.bg/article/243581-radev_nakaza_bistrishkite_tigri_vizhte_kak_im_go_zabi_gola_v_mrezhata_video", "text": "\n Във страницата на Bulgarian Olympic Team показаха видео, как синът на президента Румен Радев вкарва гол на Витоша Бистрица в Албена. \r\n\r\n „Вижте как синът на президента Румен Радев - Георги вкара гол на Витоша Бистрица в мача Барокко - Витоша на Олимпийския младежки фестивал в Албена“, пишат във Фейсбук. \r\n\r\n \r\n\r\n   \r\n \n\t\t\t\t\t\t", "date": "2018.06.13", "title": "Радев наказа Бистришките тигри! Вижте как им го заби… гола в мрежата (ВИДЕО)  "}
{"url": "http://www.bnews.bg/article/243563-andrea_karti_peyki_s_fotoshop_unikalna_snimka", "text": "\n Поп фолк певицата Андреа бе на почивка в Анталия, откъде сподели секси кадри, но една от снимките се оказа особено обсъждана от феновете и приятелите на звездата. \r\n\r\n Андреа често прибягва до филтри, програми и приложения за обработка на изображенията. Този път, в старанието си да покаже перфектната снимка тя изтри част от от пейката, на която е седнала. Няколко дъски от пейката са изчезнали мистериозно, а на мястото им се е появила зелена тревичка. \r\n\r\n Кадърът има близо 20 000 харесвания и много коментари, които заливат певицата с комплименти за красотата ѝ, но сред тях има и такива, които я укоряват, че е прекалила и питат къде е пейката. \r\n\r\n Преди време Андреа сподели снимка с прозрачен сутиен, през който се виждаха гърдите ѝ, но без зърна. Снимката вижте  \r\n \n\t\t\t\t\t\t", "date": "2018.06.13", "title": "Андреа кърти пейки с фотошоп (УНИКАЛНА СНИМКА)"}
{"url": "http://www.bnews.bg/article/243587-vnimavayte_spipaha_hrani_s_iztekal_srok_na_godnost", "text": "\n Хранителни продукти с изтекъл срок на годност иззеха служители на ОДМВР – В. Търново. \r\n\r\n Това съобщиха от пресцентъра на МВР. \r\n\r\n Съвместната проверка в склад за търговия на едро на хранителни продукти в областния град е предприета вчера. \r\n\r\n В нея са участвали служители на сектор „Противодействие на икономическата престъпност“ при ОДМВР – В. Търново и представители на Областната дирекция по безопасност на храните. \r\n\r\n В хода на инспекцията е установено, че в склада се съхраняват предимно млечни продукти с изтекъл срок на годност, както и такива, чиито опаковки са с подменени стикерите, указващи срока на годност. \r\n\r\n В помещението са открити и иззети и множество отпечатани стикери и етикети за хранителни продукти, както и компютърна техника за изготвянето им. \r\n\r\n Установен е собственикът на склада. \r\n\r\n По случая в ОДМВР – В. Търново е започнато досъдебно производство за престъпление по чл. 232, ал. 2 от НК, работата по което продължава под наблюдението на прокуратурата. \r\n \n\t\t\t\t\t\t", "date": "2018.06.13", "title": "ВНИМАВАЙТЕ! Спипаха храни с изтекъл срок на годност!"}
{"url": "http://www.bnews.bg/article/243586-dzhastin_biybar_i_heyli_bolduin_otnovo_zaedno", "text": "\n 24-годишният Джъстин Бийбър и 21-годишната Хейли бяха засечени от папараци през уикенда. \r\n\r\n За връзка между двамата се заговори още през 2014 г., но тогава и певецът, и моделът отрекоха. През 2016 г. обаче двойката бе заснета на романтична ваканция. \r\n\r\n Сега, две години по-късно, двамата отново са много близки. След като наскоро Бийбър се радели с бившата си половинка Селена Гомес, с която също се бяха събрали след раздяла, сега той продължава романсите си и този път с Хейли. \r\n\r\n Те флиртуваха край басейн в Маями. Хейли бе облечена с горнище на бански и къси дънкови панталонки и подаваше на Бийбър кърпа, с която да се подсуши след басейна. \r\n\r\n Преди това те бяха забелязани заедно на църква. \r\n \n\t\t\t\t\t\t", "date": "2018.06.13", "title": "Джъстин Бийбър и Хейли Болдуин отново заедно"}
{"url": "http://www.bnews.bg/article/243588-barekov_s_bezkompromisen_obzor_na_sluchvashtoto_se_v_darzhavata_babi_iznasilvat_startsi_shtaveni_ot_tsigani_banditi_maroderstvat_piloti_mrat_kato_kucheta", "text": "\n Eвродепутатът Николай Бареков направи разтърсващ коментар на ситуацията в България. Ето какво написа той в личния си профил във Фейсбук. \r\n\r\n *публикуваме без редакторска намеса \r\n\r\n \r\n \n\t\t\t\t\t\t", "date": "2018.06.13", "title": "Бареков с безкомпромисен обзор на случващото се в държавата: Баби изнасилват, старци, щавени от цигани, бандити мародерстват, пилоти мрат като кучета "}
{"url": "http://www.bnews.bg/article/243570-toplo_vreme_i_zhalt_kod_za_obilni_valezhi", "text": "\n Жълт код за обилни валежи и гръмотевици е в сила днес за 12 области. Предупреждението е в сила за Видин, Монтана, Враца, Плевен, Ловеч, София-град, София-област, Перник, Кюстендил, Благоевград, Пазарджик и Смолян. \r\nДнес ще бъде предимно слънчево. След обяд главно над западната половина на страната ще се развива купеста и купесто-дъждовна облачност. На места там ще има краткотрайни, временно интензивни валежи, придружени от гръмотевични бури. Има условия за градушки. \r\nВ крайните западни райони явленията ще продължат и през нощта срещу четвъртък. В Източна България ще духа до умерен вятър от изток-югоизток. След обяд ще е горещо, максималните температури ще са между 31° и 36°, на места в низините и малко по-високи, по морския бряг – от 26° до 29°. \r\nНад масивите в западната половина на страната преди обяд ще е предимно слънчево, но около обяд и през нощта ще се развива купеста и купесто-дъждовна облачност. На места там ще има краткотрайни, временно интензивни валежи, придружени с гръмотевични бури. Над планините в Източна България през целия ден ще е предимно слънчево, ще духа до умерен вятър от югоизток. Максималната температура на височина 1200 метра ще е около 24°, на 2000 метра – около 18°. \r\nНад Черноморието ще бъде предимно слънчево. Ще духа до умерен вятър от юг-югоизток. Максималните температури ще са от 26° до 29°. Температурата на морската вода е от 22-24°. Вълнението на морето ще е 2 бала. \r\n  \r\n \n\t\t\t\t\t\t", "date": "2018.06.13", "title": "Топло време и жълт код за обилни валежи!"}
{"url": "http://www.bnews.bg/article/243571-i_zaharieva_ne_si_pie_hapchetata_koalitsiyata_bila_stabilna_v_mvr_vsichko_e_tochno_i_evropredsedatelstvoto_e_uspeshno", "text": "\n Екатерина Захариева, за тези, които са объркани коя е, тя в момента е външен министър, след поредицата „роли“, които изпълняваше. \r\n\r\n Захариева, която се появи с нова прическа в БТВ, бълваше нелепица след  нелепица, като започнем от това, че в МВР няма никакви проблеми и „всичко е точно“, до това, че нямало повод за бутане на Кабинета Борисов 3. \r\n\r\n „Вотът на недоверие на БСП няма да бъде успешен, коалицията е стабилна”, коментира министърът на външните работи и вицепремиер Екатерина Захариева. \r\n\r\n Вчера от партията на Корнелия Нинова обявиха, че готвят вот на недоверие на тема сигурност. Според тях е редно след убийството на беглеца Владимир Пелов вътрешният министър Валентин Радев да подаде оставка. \r\n\r\n По думите ѝ от левицата искат вот на недоверие във всеки един момент с цел да се отклони вниманието от успехите на България по време на европредседателството. \r\n\r\n Всеки един от министрите би трябвало да е готов да си тръгне ако се счита изчерпан или премиерът реши, че не се е справил. За съжаление всеки един случай се използва за политически атаки – не беше приятно нито бягството, нито последвалото убийство на Владимир Пелов, но реформи в системата на МВР се правят”, коментира Захариева. \r\n\r\n По повод приетата и след това отхвърлена оставка на социалния министър Бисер Петков, Захариева коментира, че законът за хората с увреждания е внесен, като до петък ще се правят изчисления и оценка дали ще е от полза на хората с увреждания. \r\n\r\n На въпрос дали след края на европейското председателство се готвят рокади във властта, Захариева коментира, че само премиерът Бойко Борисов може да отговори на този въпрос. \r\n \n\t\t\t\t\t\t", "date": "2018.06.13", "title": "И Захариева не си пие хапчетата: Коалицията била стабилна, в МВР „всичко е точно“ и европредседателството е УСПЕШНО!"}
{"url": "http://www.bnews.bg/article/243572-pak_sramni_skandali_v_tinyata_na_debelata_badzhak_zhurnalistika", "text": "\n Присъдената на главната редакторка на в. „Стандарт” Славка Бозукова награда „Национална гордост”, връчвана от Евгени Минчев, възмути дълбоко трима журналисти, напуснали вестника заради систематично неизплащане на полагаемите им се заплати, пише на \r\n\r\n Искра Крапачева, която има 38 години стаж в професията, 12 от които именно в „Стандарт“. „Главният редактор Славка Бозукова ми дължи към 7 хил. лв., осъдих я и пак не плаща. Аз не съм единствената, така е с повечето мои напуснали колеги. Пиша ви, защото днес с изумление научих, че Бозукова е наградена с приза \"Национална гордост\", раздаван от Евгени Минчев. Това е позор”, пише тя до Фрогнюз. \r\n\r\n „Вие сте една от малкото агенции, които чета, затова и сега ви пиша.  Казвам се Искра Крапачева и съм ваша колежка 38 години - последните 12  във в. \"Стандарт\", който напуснах в края на 2016-та, защото не плащаха заплати, а само мизерни 50-100 лв. на седмица.  \r\n\r\n Главният редактор Славка Бозукова ми дължи към 7 хил. лв., осъдих я и пак не плаща. Аз не съм единствената, така е с повечето мои напуснали колеги. Пиша ви, защото днес с изумление научих, че Бозукова е наградена с приза \"Национална гордост\", раздаван от Евгени Минчев. Това е позор. \r\n\r\n На преден план жената, която не плаща на  журналистите , шеф на медия с милиони задължения към КТБ! Жената, която не плаща за пореден път наем на наета сградата и медията отново се мести, която само присвоява и усвоява евросредства за реклама на правителството. Точно тази жена, осъдената нееднократно - е с награда НАЦИОНАЛНА ГОРДОСТ!” \r\n\r\n Напусналият „Стандарт” , а вече и журналистиката, бивш колега Иван Филчев написа следното във Фейсбук: \r\n\r\n „Отдавна не говоря по темата, но не защото нямам какво да кажа, а защото все още ме е гнус. Споделете това! Преди две години благодарение на бунтарския си дух, постове тук и ходене в „Господари на ефира” успях да си получа дължимото до стотинка. \r\n\r\n Този вестник продължава да излиза. За съжаление! Отдавна трябваше да го няма и то не само, защото не се е изплатил на онези, които са го правили, а защото отврати от журналистиката хора, които милееха за нея. \r\n\r\n Уви, никой не засяга темата. За нея заговори веднъж Люба Кулезич, но не от загриженост към свобода на словото или пък от солидарност към колеги. И дотам! Жалко и то много! \r\n\r\n Колеги журналисти (слава Богу бивши), това не се случва само на другите! Това и на вас ще се случи рано или късно, въпреки че не го пожелавам. Зная какво е. \r\n\r\n С мълчание обаче няма да стане. Ами нали работата ви е да разлайвайте кучетата и да променяте света. Кучетата ли разлаяхте или променихте света? \r\n\r\n Благодаря, че прочетохте поста и споделихте „Националната гордост\". Chapeau, биха казали французите”. \r\n \n\t\t\t\t\t\t", "date": "2018.06.13", "title": "Пак срамни скандали в тинята на дебелата баджак журналистика"}
{"url": "http://www.bnews.bg/article/243553-nora_nedkova_se_pusna_i_na_100_te_manekenki", "text": "\n Мис Плеймейт Нора Недкова претърпя пълно фиаско в опитите си да се прави на дама с класа, пише  HotArena. \r\n\r\n Това разкрива анонимен очевидец, който е бил наоколо на откриването на морския Bedroom в Слънчев бряг. Той твърди, че блондинката толкова много се е напила и е прекалила с кокаина, че се е държала през цялата вечер супер неадекватно. \r\n\r\n Позволила е на бизнесмена Ицо Сираков да я опипва по интимните части пред абсолютно всички, а в края на вечерта двамцата са си тръгнали заедно под ръка. \r\n\r\n Информаторът споделя, че са се отправили към хотелската му стая в хотел Dune, където изкусителката изпълнила всичките му „пенсионерски извратени желания“. \r\n \n\t\t\t\t\t\t", "date": "2018.06.13", "title": "Нора Недкова се пусна и на 100-те манекенки"}
{"url": "http://www.bnews.bg/article/243593-bratat_na_ubitiya_pelov_progovori_vizhte_kakvo_razkri_za_izbyagaliya_zatvornik", "text": "\n Убитият беглец от Софийския затвор Владимир Пелов е искал да стане ветеринар. Изкарал е шестица на изпита, но не го приемат заради ниска диплома. Разочарование от системата ли кара един умен младеж да се превърне в един от най-опасните бегълци от правосъдие? \r\n\r\n За първи път говори брат му Стефан Пелов. Той показа и техни общи снимки като малки.  Владимир е 6 години по-малък от брат си и мечтае да стане като него - ветеринарен лекар. През 1994-та година кандидатства в Стара Загора и получава 6.00 на кандидатстудентския изпит. \r\n\r\n \"Не знам дали аз изпуснах него или той пусна мен\", казва Стефан.  \r\n\r\n \"Ако брат ми беше в затвора, нямаше да бъде убит, нито да убие друг човек. Ако Марио Панчев беше задържан и вкаран в затвора за притежание на огнестрелно оръжие, той щеше да е жив\", убеден е той.  \r\n  \r\n \n\t\t\t\t\t\t", "date": "2018.06.13", "title": "БРАТЪТ НА УБИТИЯ ПЕЛОВ ПРОГОВОРИ! Вижте какво разкри за избягалия затворник!"}
{"url": "http://www.bnews.bg/article/243574-kak_kravata_penka_stana_nay_vazhnata_figura_v_darzhavata", "text": "\n Намерих вратичка в закона кравата Пенка да остане жива, каза в предаването „Тази сутрин” по bTV директорът на Българската агенция по безопасност на храните д-р Дамян Илиев. \r\n\r\n Агенцията реши животното, което пресече границата със Сърбия и после се върна у нас, да не бъде умъртвявано. \r\n\r\n Дамян Илиев обаче подчерта, че лично е подписал решението на базата на достатъчно основания, а не на базата на емоциите. \r\n\r\n „Въпреки законодателството и ангажиментите, които има страната ни към страните-членки и към другите страни, с които имаме търговски отношения, и въпреки че това понякога би могло да разклати доверието в компетентния орган, който дава гаранциите, решихме, че опасността липсва”, каза шефът на БАБХ. \r\n\r\n Имахме достатъчно добри контакти със сръбската страна, вчера бях в Сърбия във връзка със същия казус и няма за мен риск в момента от заболяване, което да бъде внесено по този начин”, допълни той. \r\n\r\n Директорът на БАБХ отбеляза, че гаранцията на лекар с бележка от Сърбия е нещо, което не може да се приеме. „Един повърхностен преглед е несериозно нещо, на което да стъпим. И двете страни бяха длъжни да направят нещата както трябва”, коментира д-р Дамян Илиев. \r\n\r\n Той подчерта, че вирусните заболявания не са нещо несериозно, което да бъде третирано по лековат начин. \r\n \n\t\t\t\t\t\t", "date": "2018.06.13", "title": "Как кравата Пенка стана най-важната фигура в държавата… "}
{"url": "http://www.bnews.bg/article/243556-orlando_blum_meditira_v_pravets", "text": "\n Холивудската звезда Орландо Блум ще кацне на български терен, за да се включи в снимките на филма The Outpost. В лентата, режисирана от Род Лори, актьорът от „Троя“ и „Карибски пирати“ ще облече униформата на американски войник в Афганистан на прага на битката при Камдеш. Заедно с Блум за снимките на продукцията ще пристигне и Скот Истууд, 32-годишният син на кинолегендата Клинт Истууд. Посещението на звездите у нас ще съвпадне и с популярния йога фестивал Udaya Live, който тази година ще се проведе от 15 до 20 август в Правец. \r\n\r\n \"Очакваме ги, стига да имат свободен ден покрай ангажиментите им, да дойдат и на фестивала\", обясни пред медии Ярив Лернер – изпълнителният директор на „Ню Бояна“ и организатор на Udaya Live. След като миналата година локацията на събитията от енергийния форум беше сменена от Боровец, това лято те ще се проведат за втори път в Правец. \r\n\r\n Над 1000 посетители очакваме да пристигнат, като този път се надяваме да привлечем вниманието и на повече местни хора \r\n\r\n казва Лернер. Това е и причината фестът да предлага 50% намаление за всеки български гост на терен. След като предните две издания се фокусираха върху елементите Земя и Вода, тази година Udaya Live ще се фокусира върху Огъня. Над 25 йога инструктора, 2 от които – българки, ще се погрижат за ползотворния престой в Правец. \r\n\r\n Избираме йога учителите на база на техния опит. Правим доста сериозно проучване. Държа те да имат поне 10 години опит със самостоятелна практика, да не са Инстаграм модели \r\n\r\n категоричен е Лернер. Самият той започва да практикува йога още 18-годишен, като я съчетава с тренировки по бойни изкуства и по-късно – плажен волейбол. Преустановява усиленото спортно натоварване след тежка контузия на коляното. „Казаха ми, че трябва да се оперирам, като ме посъветваха да се обърна по-сериозно към йогата, за да мога бързо да се възстановя след това. Започнах да наблягам повече на това и така и не се стигна до операция. Успях да излекувам коляното си само за 6 месеца“, върна лентата назад шефът на „Ню Бояна“. Сред йога инструкторите, които ще пристигнат за третото издание на Udaya Live е преборилият хероинова зависимост благодарение на учението Витас Баскаускас, когото зрителите с афинитет към американските риалита познават от „Сървайвър“. Чери Рей също ще се завърне за фестивала. Тя е популярна и с това, че неведнъж е водила свои ученици в бежански лагери, позволявайки им да разберат, че ежедневните им проблеми далеч не са толкова сериозни, колкото смятат. \r\n\r\n По традиция, Udaya Live ще представи и широка гама от музиканти на терен. „Мелодията и йогата вървят ръка за ръка“, смята Лернер. Над 28 чуждестранни изпълнители ще дойдат в България специално по повода, като сред по-популярните от тях са сестрите Чарли и Хати Уеб, пътували по турнета като беквокали на Ленард Коен. \r\n \n\t\t\t\t\t\t", "date": "2018.06.13", "title": "Орландо Блум медитира в Правец"}
{"url": "http://www.bnews.bg/article/243576-izsledvat_chernata_kutiya_na_razbiliya_se_voenen_helikopter", "text": "\n Изследва се черната кутия на катастрофиралия край Пловдив хеликоптер. Това потвърди ген. Димитър Иванов - началник на авиобаза Крумово. \r\n\r\n Той посочи, че освен техническа неизправност се обсъджат и други версии  - влияние на външни условия, пилотска грешка. По думите му засега не може да се изкаже крайно мнение. \r\n\r\n Всяко летателно средство има черна кутия. Вчера е била извадена и е започнало разчитане на черната кутия на падналия хеликоптер, каза ген. Иванов. \r\n\r\n В авиацията сме малко хора и се познаваме всички. Тежка е болката и за нас колегите, каза той. \r\n \n\t\t\t\t\t\t", "date": "2018.06.13", "title": "Изследват черната кутия на разбилия се военен хеликоптер "}
{"url": "http://www.bnews.bg/article/243594-hvanaha_29_godishen_motorist_s_3_vida_droga_v_kravta", "text": "\n Полицаите в Созопол заловиха 29-годишен дрогиран шофьор, управлявал мотор след употребата на 3 различни вида наркотици. \r\n\r\n Мъжът е спрян за проверка минути преди полунощ вчера, 12 юни. \r\n\r\n Той управлявал мотор с бургаска регистрация по улица \"Републиканска\", а полицаите го спрели до магазин \"Болеро\", съобщиха от Областната дирекция на МВР в Бургас. \r\n\r\n По време на проверката на 29-годишния моторист униформените установили, че същият шофира след употребата на наркотични вещества. \r\n\r\n При направения тест станало ясно, че мъжът кара след употребата на 3 различни вида дрога - марихуана, амфетамини и метамфетамини. \r\n\r\n Опасният водач е задържан за срок до 24 часа. По случая е образувано бързо досъдебно производство. \r\n \n\t\t\t\t\t\t", "date": "2018.06.13", "title": "Хванаха 29-годишен моторист с 3 вида дрога в кръвта\r\n"}
{"url": "http://www.bnews.bg/article/243601-valeri_simeonov_se_uplashi_ot_kamerata_na_zhurnalista_dimitar_bayraktarov", "text": "\n Свидетели раказаха за  интересна случка в парламента. Днес лице в лице са се засекли журналиста Димитър Байрактаров и вицепремиера Валери Симеонов. При вида на кмерата и разследващия журналист Симеонов пребледнял и започнал да отказва да отговаря. Опитният журналист обаче го контрирал, че му задава въпросите в качеството му на вицепремиер и като  такъв той е на публична държавна длъжност и е редно да отговри. Симеонов обаче хукнал да се крие в стаята на патриотарите и започнал да отправя заплахи по адрес на журналиста. Би Нюз потърси Димитър Байрактаров за коментар. \r\n\r\n Би Нюз- Г-н Байрактаров, вярно ли е, че днес сте се засекли с Валери Симеонов в парламента и какъв беше поводът за тази среща? Димитър Байрактаров- Да, вярно е. Поводът е журналистическо разследване, което ще бъде излъчено \r\nна 16 юни - събота от 9.00 часа в предаването \"Бареков и Байрактаров без цензура\" по телевизия Евроком. \r\n\r\n - Бихте ли повдигнали завесата и да разкажете малко повече за това разследване? \r\n\r\n  Главен герой в разследването е Валери Симеонов и негова фирма. Както знаете Симеонов непрекъснато \r\nназидава хората, че трябва да спазват закона и аз лично съм съгласен с това. Дали обаче самия Валери Симеонов \r\nспазва закона? Още по-интересно е как действа законът срещу Валери Симеонов когато не е на власт? Най- интересно \r\nобаче е как действа законът срещу Валери Симеонов когато е на власт? \r\n\r\n  Да разбираме ли, че става въпрос за много сериозни нарушения? \r\n\r\n Все пак предаването е телевизионно и няма да ви разказвам повече, но повярвайте хората ще разберат какви \r\nхора управляват държавата и, че закона не важи за всички еднакво! Наглостта е отвратителна!  \r\n\r\n А какво отговори Симеонов на вашите въпроси? \r\n\r\n Гледайте в събота и ще разберете всичко. Благодаря ви, но нека оставим всичко за предаването в събота от 9.00 часа \r\nпо телевизия Евроком.Мога само да ви споделя, че Валери Симеонов като че ли е свикнал вече да му задават удобни въпроси \r\nи трудно устоява на истинска и безкомпромисна журналистика! Сега разбирате ли защо сме на 111 място по свобода на словото, \r\n защото управниците се къпят в пълен медиен комфорт и трудно понасят въпроси, които разкриват истинската им същност. \r\n  \r\n \n\t\t\t\t\t\t", "date": "2018.06.13", "title": "Валери Симеонов се уплаши от камерата на журналиста Димитър Байрактаров!"}
{"url": "http://www.bnews.bg/article/243578-zhega_i_remonti_v_sofiya_shte_e_strashno_bul_balgariya_i_bul_v_levski_shte_badat", "text": "\n С ремонт на два основни булеварда ще посрещне месец юли Столична община. Те са бул. \"България\" и бул. \"Васил Левски\". \r\nПърво, ще бъде спряно движението на трамвай № 7, за да се ремонтират релсите на кръстовището на бул. „България“ и „Иван Евстатиев Гешов“, съобщи зам.-кметът по транспорт в Столичната община Евгени Крусев по време на инспекцията на ремонтните дейности на подлеза под кръстовището, предаде БГНЕС.  \r\n„Ще бъдат сменени изцяло релсите, както ще бъдат ремонтирани и пероните на спирката, която се намира на кръстовището. Месец и половина е срокът, в който строителите трябва да се справят с ремонта, така че трамваите да се движат с еднакво бърза скорост по цялото трасе“, заяви Крусев.  \r\nЗа времето на ремонта на релсите трамваите ще бъдат заменени от автобуси, които ще се движат от ж.к. „Борово“ до НДК, добави зам.-кметът и каза, че все още не е ясно къде ще е първата му спирка в посока „Борово“, но се обмисля това да са \"Петте кьошета\".  \r\nСъщо от 1 юли започва ремонтът на бул. „Васил Левски“, в участъка от Ректората на СУ \"Св. Климент Офридски\" до бул. „П. Евтимий“.  \r\n„Там ще съвместим три обекта - с ремонта на ул. „Граф Игнатиев“ и строителството на третата линия на метрото. Първо ще се затвори платното в посока от „Попа“ към Ректората. Движението ще се осъществява в по една лента в посока. Ремонтът трябва да приключи в рамките на 2-3 седмици. Движението ще бъде пуснато без износващ пласт. След това ще се обърне организацията на движение, ще се затвори платното от Ректората към „Попа“, за да се извърши същия обем работа.  \r\nЗа износващия пласт ще затворим целия булевард за един уикенд, така че булевардът да може да бъде изцяло асфалтиран“, заяви Крусев.  \r\nЗам.-кметът подчерта, че все още не е ясно дали ще започне и кога ремонтът на бул. България“. Това ще стане възможно, ако процедурата не бъде обжалвана от кандидатите. \r\n \n\t\t\t\t\t\t", "date": "2018.06.13", "title": "ЖЕГА и ремонти! В София ще е страшно – бул. България и бул. В. Левски ще бъдат… "}
{"url": "http://www.bnews.bg/article/243573-naprezhenie_romi_s_nozhove_i_bradvi_napadnaha", "text": "\n Мъже са нападнали с брадви и ножове строителни работници, ремонтирали сградата на училището Угърчин, съобщава NOVA. Групата атакувала и възрастни хора, а после е нахлула в местен магазин. Двама от извършителите са арестувани, а един все още се издирва.  \r\n  \r\n\"По обяд трима пияни роми решиха да проявят своеволие. Без причина. Тук има и други агресивни роми\", разказа Ради Еков. Негов съгражданин показал рани от нож, които преди години един от тримата извършители му е нанесъл в заведение. По думите му за агресията не е имало повод. \r\nМестните жители са се събрали на мирен протест пред общината. Те искат да изкажат недоволството си от набезите, които продължават вече години. \"През последните няколко имаше няколко души, убити от роми. Последният случай е от септември. Безпомощен човек беше убит на улицата от роми\", казва Ради Еков. \r\n  \r\n \n\t\t\t\t\t\t", "date": "2018.06.13", "title": "НАПРЕЖЕНИЕ: Роми с ножове и брадви нападнаха… "}
{"url": "http://www.bnews.bg/article/243558-dietata_na_adriana_lima_za_plosak_korem", "text": "\n \r\nЗа тези от вас, които са загубили добрата си форма в коремната област е този хранителен план, който е и тайната на Адриана Лима за плосък корем. Освен всекидневните физически упражнения за стегнат корем, моделът има изграден и специален хранителен режим. Избягвайте захар, сол и консумация на алкохол, освен вино. Пийте много вода. Диетата може да спазвате една, две или повече седмици. \r\n\r\n Ден първи \r\nЗакуска \r\nОмлет с три белтъка и спанак \r\nЧай или кафе \r\nЗакуска преди обяда \r\n100 г пилешко месо, печено или сварено \r\n1 червена чушка \r\nОбяд \r\nЗелена салата с пилешко месо овкусена с малко зехтин и лимон \r\nСледобедна закуска \r\nЧаша кисело мляко с половин краставица \r\nВечеря \r\nЗадушени броколи с печена риба \r\nДен втори \r\nЗакуска \r\n2 твърдо сварени яйца \r\nЧаша кисело мляко с плод по желание, но без банан \r\nЧай или кафе \r\nЗакуска преди обяда \r\n100 г пуешко филе с една червена чушка \r\nОбяд \r\nЗелена салата овкусена с лимон и малко зехтин \r\nПечена риба \r\nСледобедна закуска \r\n100 г извара с половин краставица \r\nВечеря \r\nПечена риба с гарнитура от задушен зелен фасул с копър \r\nДен трети \r\nЗакуска \r\n2 домата със 100 г пушена сьомга \r\nЧай или кафе \r\nЗакуска преди обяда \r\nЧаша кисело мляко с половин краставица \r\nОбяд \r\nБистра зеленчукова супа направена от моркови, чушки, целина, лук и брюкселско зеле \r\nЗелена салата овкусена с лимон и зехтин \r\nСледобедна закуска \r\n1 плод авокадо и 30 г сурови бадеми \r\nВечеря \r\nПечено телешко месо със задушени броколи и моркови \r\nДен четвърти \r\nЗакуска \r\nОмлет, направен от 3 белтъка с гарнитура от един домат \r\nКафе или чай \r\nЗакуска преди обяда \r\nПоловин краставица и 100 г пилешко месо, сварено или печено \r\nОбяд \r\nБистра зеленчукова супа \r\nПечена риба \r\nСледобедна закуска \r\n100 г извара с половин краставица \r\nВечеря \r\nПечено пилешко месо \r\nЗелена салата овкусена с лимон и зехтин \r\nДен пети \r\nЗакуска \r\n100 г пуешки гърди \r\nПоловин краставица и половин авокадо \r\nЧай или кафе \r\nЗакуска преди обяда \r\nедна червена чушка с две сварени яйца \r\nОбяд \r\nЗелена салата овкусена с лимон и зехтин \r\n150 г скариди, варени или печени \r\nСледобедна закуска \r\n1 плод авокадо \r\n30 г сурови бадеми \r\nВечеря \r\nЗадушени броколи с печена риба \r\n  \r\n \n\t\t\t\t\t\t", "date": "2018.06.13", "title": "Диетата на Адриана Лима за плосък корем"}
{"url": "http://www.bnews.bg/article/243583-elin_topuzakov_i_vesela_se_razvezhdat_zaradi_gnusna_iznevyara", "text": "\n Бившият футболист Елин Топузаков и половинката му Весела, вече не са заедно, пише „Галерия“. Връзката на двамата се клати отдавна, но финалът на драмата настъпил преди месец. \r\n\r\n Елин сложил рога на Весела преди около година, но увлечението му изобщо не било инцидентно. Той поддържал контакт с любовница от Димитровград, която живее в чужбина, а опитите на съпругата му тази история да приключи останали безуспешни. \r\nВесела дълго време била склонна да преглъща унижението на което подлага мъжът й. Примирила се и чакала Елин да се насити на тръпката си, но срещите с любовницата продължили. Наскоро Весела решила, че повече не може да отлага и да толерира гнусната ситуация, затова сложила точка на отношенията. Тотева искала да забременее с второ дете, но Ели все отбивал мераците й. \r\nРазводът е задействан и връщане назад няма, кълняла се Весела пред приятелки, независимо от силните чувства към Елин. \r\n \n\t\t\t\t\t\t", "date": "2018.06.13", "title": "Елин Топузаков и Весела се развеждат заради гнусна изневяра "}
{"url": "http://www.bnews.bg/article/243589-deputatite_prieha_na_parvo_chetene_promenite_v_zut", "text": "\n Парламентът прие на първо четене пет законопроекта за промени в Закона за устройството на територията /ЗУТ/. \r\n\r\n Най-сериозни дебати предизвика законопроектът, внесен от Христиан Митев /\"Обединени патриоти\"/ и група народни представители, с който се премахват неточности и неясноти около правомощията на общинските администрации и държавата по отношение на контрола върху преместваемите обекти. Предвижда се разрешението за поставяне на такъв обект да се издава от главния архитект на общината по ред, определен с наредба на общинския съвет. Премахването на преместваемите обекти ще се извършва от Дирекцията за национален строителен контрол /ДНСК/. Със законопроекта се предвижда още облекчаване на режима относно сградните отклонения, съставляващи последната част от мрежата на мрежовите оператори - от регулирационната линия на имота до сградата на потребителя, чрез която се реализира свързаност при заявка от абонат. Те се явяват строеж от шеста категория, което изисква издаване на строително разрешение и съответно се забавя цялостният процес по предоставяне на услугата, посочват в мотивите за измененията вносителите. Николай Тишев /\"БСП за България\"/ коментира, че се създава изключително сложна процедура за поставяне на преместваем обект и даде пример с количка за пуканки. По отношение на изграждането на сградни отклонения Танер Али /ДПС/ призова да се съкратят сроковете, а не без разрешение за строеж навсякъде да се копае. \r\n\r\n Два от приетите законопроекти целят намаляване на административната тежест. Законопроектът на Искрен Веселинов предвижда експлоатационните дружества, предоставящи услуги в областта на водоснабдяването и канализацията, електро- и топлоснабдяването, и газификацията да предоставят служебно пред административните органи в 14-дневен срок от поискването изходни данни и информация, необходими при разработването на устройствените планове и инвестиционни проекти. Предвидена е санкция за дружествата от 1000 лева седмично при неизпълнение на тези задължения. Съгласуванията на ПУП-ове ще се извършва служебно от кметовете или компетентния орган. \r\n\r\n Измененията на Министерския съвет предвиждат възможност ДНСК да изисква по служебен път документ за признаване на придобито висше образование в чуждестранни висши училища, издаван от Националния център за информация и документация. \r\nСъс законопроекта на Петя Аврамова /ГЕРБ/ и група народни представители се предлага допълнително да се ограничат видовете строежи от пета категория и разгънатата им застроена площ, които да могат да се извършват от строители, които не са вписани в регистъра на Камарата на строителите. \r\n\r\n Одобрените на първо четене промени, внесени от Александър Ненков /ГЕРБ/ и група народни представители, целят да се оптимизират процедурите за изграждане на линейни обекти на техническата инфраструктура, разположени на територията на повече от една община и синхронизирането им с общите устройствени планове на общините. Регламентират се сервитутите в обществена полза на водоснабдителните и канализационните системи. \r\n \n\t\t\t\t\t\t", "date": "2018.06.13", "title": "Депутатите приеха на първо четене промените в ЗУТ\r\n"}
