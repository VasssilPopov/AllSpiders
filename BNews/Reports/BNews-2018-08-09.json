{"url": "http://www.bnews.bg/article/246680-shofyorat_koyto_pregazi_dete_v_zlatograd_bil_s_mnogo_globi_za_narusheniya_na_patya", "text": "\n Шофьорът, който прегази 13-годишно момче на тротоар в Златоград, остава в ареста за постоянно. Това решиха магистратите на втора инстанция, пише БНР. \r\n\r\n 56-годишният мъж е обвинен в причиняване на смърт по непредпазливост, след като е нарушил правата за движение по пътищата. \r\n\r\n Припомняме, детето беше ударено на тротоар, в близост до пешеходна пътека. Момченцето почина на път за болницата. \r\n\r\n Стана ясно и че до момента обвиняемият има издадени 20 наказателни постановления и 12 глоби по фиш. Същият имал и наложено административно наказания за подправяне на документи. \r\n\r\n   \r\n \n\t\t\t\t\t\t", "date": "2018.08.09", "title": "Шофьорът, който прегази дете в Златоград, бил с много глоби за нарушения на пътя"}
{"url": "http://www.bnews.bg/article/246679-toaletnoto_vitse_zloradstva_nyama_da_skacham_ot_mosta_ms_shte_obzhalva_reshenieto_na_sada_za_pirin", "text": "\n Правителството е подготвило всички документи за обжалване на решението на тричленния състав на Върховния административен съд (ВАС), с което беше отменена промяната на плана на управление на национален парк \"Пирин\". \r\n\r\n \"Предайте на зелените, че всичко, което не трябва, според тях, да бъде направено, е направено. Малшанс е да видите как ме ядат рибите и раците под бургаския мост\", коментира пред \"Сега\" вицепремиерът Валери Симеонов. \r\n\r\n Миналата седмица той обяви, че ако следващата инстанция на ВАС потвърди решението на тричленния състав, \r\n\r\n Проверка на вестника в деловодството на ВАС показа, че до ранния следобяд днес все още не са внесени документите за обжалване на решението на първата инстанция. Крайният срок е петък. \r\n\r\n Тричленният състав на ВАС отмени решението на кабинета от края на миналата година, когато бяха одобрени промени в действащия план за управление на парк \"Пирин\". Поправките бяха подкрепени без екооценка и отвориха възможност за сеч и строителство в границите на защитените територии на парка. Последваха масови протести на природозащитници и искания за оставката на министъра на екологията Нено Димов. \r\n\r\n Междувременно темата ескалира в ново напрежение в редиците на Обединените патриоти, след като лидерът на \"Атака\" Волен Сидеров обвини Валери Симеонов в лобизъм в полза на концесионера на ски-пистата в Банско. \r\n\r\n \"Много добре си спомням операцията по спасяването на редник Цеко, когато в навечерието на Нова година Симеонов изнуди правителството - или пада правителството, или се приема концесията за Банско. В резултат правителството я прие\", каза тогава той. \r\n\r\n   \r\n \n\t\t\t\t\t\t", "date": "2018.08.09", "title": "Тоалетното вице злорадства: Няма да скачам от моста, МС ще обжалва решението на съда за \"Пирин\"!"}
{"url": "http://www.bnews.bg/article/246678-stava_li_vseki_za_roditel_mayka_i_bashta_ostavili_deteto_si_da_umre_zashtoto_ne_vyarvali_v_meditsinata", "text": "\n Двама родители са обвинени в убийство на 10-месечното им момиченце в област Кент, Мичиган. Двойката отказала медицинска помощ за детето поради религиозни причини, пише \"Дейли Мейл\". \r\n\r\n 10-месечна Мери била намерена мъртва в креватчето си. 27-годишните родители Сет Уелч и Татяна Фусари са обвинени, че са виновни за смъртта на детето си, което починало от недохранване и обезводняване. \r\n\r\n Аутопсията показа, че детето е починало поради факта, че родителите пренебрегвали състоянието му. \r\n\r\n По време на съдебно заседание в процеса срещу двамата е установено, че още месец преди смъртта на момиченцето родителите забелязали, че то е изнемощяло. Въпреки това, те не потърсили медицинска помощ поради липсата на доверие в лекарите и по религиозни причини. \r\n\r\n Бащата на детето често пускал видео съобщения в социалните мрежи, в които заявявал недоверие в медицината. Той бил и против ваксинирането на деца, като смятал, че \"Бог причинява болестта\". Двете други деца на религиозната двойка също не са ваксинирани. \r\n\r\n В дома на семейството са намерени и плакати, писани на ръка, гласящи: \"Покайте се. Вярвате. Бъдете покорни\". \r\n\r\n По време на разпита, майката на детето признала, че не са потърсили лекарска помощ, защото се страхували, че Социалните служби ще им отнемат децата. Тя също посочила не вярва на медицината по религиозни причини. \r\n \n\t\t\t\t\t\t", "date": "2018.08.09", "title": "Става ли всеки за родител?! Майка и баща оставили детето си да умре, защото не вярвали в медицината!"}
{"url": "http://www.bnews.bg/article/246682-nagal_do_bezkray_na_piyaniya_i_drogiran_shofyor_kolata_mu_blokirala_zatova_pomel_6_te_detsa", "text": "\n Съдът в Царево остави за постоянно в ареста шофьора, който пиян и дрогиран блъсна 6 момичета на тротоар в Китен. Районната прокуратура е повдигнала обвинение срещу 31-годишния мъж от столицата. \r\n\r\n Шофьорът определи инцидента като нещастие и твърди, че причината е повреда в колата. Пред съдията обясни, че автомобилът му поднесъл, тъй като се счупил диференциалът. \r\n\r\n „Колата блокира”, заяви Даниел Стоянов пред bTV. \r\n \n\t\t\t\t\t\t", "date": "2018.08.09", "title": "Нагъл до безкрай: На пияния и дрогиран шофьор колата му блокирала, затова помел 6-те деца!"}
{"url": "http://www.bnews.bg/article/246676-uchastnik_v_big_bradar_i_izdirvan_ot_interpol_se_zavarna_sled_9_mesetsa_v_dubayski_zatvor_eto_parvite_mu_dumi", "text": "\n След 9 месеца в арабски затвор един от най-колоритните участници в „Биг брадър” – Даниел Дечев, се прибра на 8 август в родината с ранен полет на нискотарифната самолетна компания..На летище София в 1,30 през нощта го посрещнаха приятели, притеснени, че младият мъж ще има нужда от помощ. Даниел изненада всички, появявайки се в добро настроение и усмивка. \r\n\r\n „Нямам никакъв багаж. Никакви дрехи освен гащите и потника, с които пристигам. Нито една стотинка нямам в джоба си, никакви дебитни, кредитни карти. Дори лични документи  нямам. Каквото имах, загубих. Затрих и картите си „Таро”, на които си гледах. Всички, които ме познават, знаят, че обичам да надничам в бъдещето си, а точно този тип карти никога не са ме лъгали. Възнамерявах да си купя, при първа възможност, когато спечеля някакви пари... Но един приятел, с когото сме от една зодия – Риби, д-р Милушев, ще ми подари книгата „Чашата на познанието” и тесте карти към нея. Пожеланието му е да бъда разумен, когато тръгвам някъде по света, да не се доверявам на случайни хора. Радвам се, че в София приятелите ме чакаха с нетърпение. Изключително съм трогнат от факта, че са ме пуснали за издирване чрез Интерпол. Такова нещо не очаквах. През тези 9 месеца постоянно ги мислех – дали са здрави, дали ходят на работа, дали са добре, дали са се променили, как ще ме посрещнат, ще ми се карат ли. Молех се да не ми се сърдят, че им казах, че заминавам за две седмици и ще се върна с магнити, а дойдох с празни ръце. Приятелите ми са моето семейство – всичко, което имам са те, защото съм расъл в Домове за изоставени деца. Сега видях, че имам голямо семейство от истински приятели”, сподели Даниел Делчев пред близки.  \r\n\r\n На този етап той премълчава причина довела до ареста му, както и тази на спътниците му – варненката Вилияна Янкова и великотърновеца Юри Байрактаров. Казва, че няма настроение да връща лентата на спомените назад. Сигурен е, че Юри и Вилияна също скоро ще бъдат пуснати на свобода.  \r\n\r\n „Усещах, че ще изляза на свобода, но не знаех кога това ще се случи, защото както споменах, си загубих някъде картите „Таро”. От Външно също ми помогнаха много. Като начало ще се опитам да работя в областта на строителството. Не се срамувам от труда, мога да работя по 10-12 часа на ден. И без друго свикнах да не спя или да спя с прекъсване. Това е от напрежение, от стрес – надявам се, че отпадне във времето”, разкрива Дидо, който е известен с прякора си Шейха още с влизането си в риалити шоуто през 2008 г. \r\n\r\n Припомняме, че от 8 ноември 2017 г. до 8 август 2018-а Дидо се водеше в неизвестност. Знаеше се, че е летял до Дубай с прекачване през Москва и не пропускал възможността да уведоми познатите си до къде е стигнал, както и да качи фотоси от самолета. След пристигането в Дубай си прави няколко кадъра на летището, качва ги на страницата си във фейсбук, а после сякаш се изпарява. Мобилният му телефон седмици наред не дава никакъв сигнал. Съобщенията, които приятелите му изпращат, стоят непрочетени. Така започват да се нижат месеци, в които от брадъра няма нито вест, нито кост. Накрая, след като в България се вдига шум, полицията се намесва и е пуснат за издирване от Интерпол. Оказва, се че брадъра е арестуван в емирството. \r\n \n\t\t\t\t\t\t", "date": "2018.08.09", "title": "Участник в „Биг Брадър” и издирван от Интерпол се завърна след 9 месеца в дубайски затвор! Ето първите му думи!"}
{"url": "http://www.bnews.bg/article/246675-kzk_podpuka_toplofikatsiya_nalaga_na_klientite_neloyalni_usloviya", "text": "\n Комисията за защита на конкуренцията предяви на „Топлофикация София“ ЕАД твърдения за извършено нарушение по чл. 21 от ЗЗК, изразяващо се в злоупотреба с господстващо положение на пазара на пренос на топлинна енергия, включващ дейността по присъединяване на клиенти на топлинна енергия за битови нужди към топлопреносната мрежа в гр.София, което може да предотврати, ограничи или наруши конкуренцията и да засегне интересите на потребителите посредством налагане на нелоялни търговски условия за присъединяване на обекти на клиенти на топлинна енергия за битови нужди към топлопреносната мрежа по смисъла на чл. 21, т. 1 от ЗЗК. \r\n\r\n Това съобщиха от КЗК. Комисията установи, че от м. юли 2015г. „Топлофикация София“ ЕАД сключва договори за присъединяване с утвърдени образци, в които в противоречие на разпоредбите на ЗЗК едностранно налага на клиентите/ инвеститорите следните три нелоялни търговски условия: \r\n\r\n – да изградят за своя сметка енергийните обекти (присъединителен топлопровод, съоръженията към него и абонатна станция), нужни за присъединяването на клиенти на топлинна енергия за битови нужди към топлопреносната мрежа; \r\n\r\n – да предоставят за безвъзмездно ползване на топлопреносното предприятие изградените от клиента енергийни обекти; – да получат заплащане на цената на прехвърлените енергийни обекти в топлинна енергия. \r\n\r\n По своята същност първото условие представлява налагане на необосновани разходи, които съгласно нормативната уредба „Топлофикация София“ ЕАД следва да поеме във връзка с изграждането на енергийните обекти, нужни за присъединяване на клиенти на топлинна енергия за битови нужди към топлопреносната мрежа. Другото условие представлява налагане на необосновано задължение на клиентите, в техен ущърб, да предоставят за безвъзмездно ползване енергийни обекти, които са изградили със собствени средства, за които съгласно ЗЕ и Общите условия на „Топлофикация-София“ ЕАД, топлопреносното дружество следва да заплаща цена за ползване. \r\n\r\n Третото условие необосновано лишава строителите инвеститори от законоустановеното им право да възвърнат инвестицията, която са направили, за да изградят енергийните обекти вместо Топлофикация София, тъй като те не се явяват крайни потребители на топлинна енергия и поради тази причина е невъзможно да се възмездят чрез този наложен им способ. \r\n\r\n Комисията счита, че тези условия представляват нелоялни търговски условия по смисъла на чл. 21, т. 1 от ЗЗК, налагани от страна на предприятие с господстващо положение, които не са обосновани от обективни обстоятелства, а насочени към извличане на финансови ползи чрез експлоатиране на търговските партньори въз основа на притежаваната пазарна мощ. Същите нямат друга легитимна цел, освен експлоатацията им, не са обективно необходими и налагането им би било невъзможно от предприятие, непритежаващо господстващо положение. \r\n\r\n В срок от 30 дни адресатите на определението и молителите имат право да представят писмени възражения по предявените твърдения. Срокът започва да тече от деня на получаване на определението.  \r\n  \r\n \n\t\t\t\t\t\t", "date": "2018.08.09", "title": "КЗК подпука \"Топлофикация\": Налага на клиентите нелоялни условия!"}
{"url": "http://www.bnews.bg/article/246661-adem_hodzha_sabrah_s_byala_magiya_desi_i_rosen_plevneliev_mayka_y_ya_poracha_i_mi_plati_10_bona", "text": "\n Деси Банова е успяла да омае Росен Плевнелиев със специална бяла магия за любов, която да плени завинаги сърцето му. Ритуалът е бил извършен миналото лято от популярния Адем ходжа по поръчка на майката на синоптичката - Лиляна. За услугата тя е броила сумата от 10 000 лева. \r\n\r\n Това разкри пред „Уикенд” съратник на ходжата, няшумял с гостувания си в куп телевизионни предавания. Самият той официално отказа да потвърди пред наш репортер сензационата вест и лаконично обяви: „При мен идват всякакви – и президенти, и министри. Имена не казвам! Лошо не съм сторил никому”. \r\n\r\n Иначе ходжата обичал да се хвали пред останалите си посетители, че е помогнал на Деси Банова да замае главата на Плевнелиев и да го върже с брак и дете. Снимките на синоптичката и президента стоят на видно място в приемната в дома му. Когато други клиенти го разпитват идвали ли са, той уточнявал, че не ги познава, но майката на Банова лично го посетила и оставила фотосите им. \r\n\r\n „Не ми каза имената им, но веднага разбрах за кои става дума. Съгласих се да направя бялата магия за вечна любов, защото между тях така или иначе имаше симпатии. Отворих Корана, писан им е път заедно. Съгласих се да ги свържа завинаги с един ритуал, който наричаме „Бяла брачна магия”. Взимат се снимките им, едни специални муски, косми и от двамата, две дребни монети, които са носели, прави се джоб, и това го слагам под Корана да пренощува 7 нощи. По 3 пъти на ден се бае. Ритуалът е скъпичък - около 10 000 лева излиза, но гарантира, че до 6 месеца влюбените ще направят решителна стъпка, ще се сдобият с дете и ще вървят към брак”, разяснявал Адем ходжа. \r\n\r\n Амбициозната майка на Деси Банова няколко пъти ходила при него, за да се увери, че всичко ще е точно. Тя настоявала за дискретност и уточнила, че не е уведомила дъщеря си и бъдещия зет за инициативата си. Според запознати обаче не е възможно Деси Банова да не е била наясно, тъй като няма как майката на синоптичката да се сдобие с косъм от бившия президент и с монета, притежавана от него. \r\n \n\t\t\t\t\t\t", "date": "2018.08.09", "title": "Адем ходжа: Събрах с бяла магия Деси и Росен Плевнелиев, майка й я поръча и ми плати 10 бона  "}
{"url": "http://www.bnews.bg/article/246668-holivudskata_turistka_pak_se_probva_da_zabrani_palatkite_po_moreto", "text": "\n В разгара на летния сезон, докато всички са на море, министърът на туризма Николина Ангелкова се опитва да прокара законови изменения, с които на практика ще бъде забранено разполагането на палатки в определени зони не само около плажа, но и на 2 километра от него. \r\n\r\n На 8 август Министерство на туризма (МТ) е публикувало за обществено обсъждане проект на изменение в Закона за устройство на Черноморското крайбрежие, мотивирано с това, че Ангелкова смята да поставя различни категории на плажовете с оглед даването им на концесия и под наем и намаляване на броя на неохраняемите плажове. \r\n\r\n Покрай тези текстове от МТ са добавили още два - забраняващи разполагането на палатки и хавлии и др. плажни принадлежности върху дюни (подвижни (бели) дюни, неподвижни дюни с тревна растителност (сиви дюни) и облесени дюни) в зоните А и Б, както и в урбанизираните територии на населените места след границите на зона А. \r\n\r\n Същото ще важи и за преминаването, престоя и паркирането на всякакъв род превозни средства, ремаркета и полуремаркета с изключение на случаите на извършване на аварийно-спасителна дейност на плажа. \r\n\r\n   \r\n\r\n За нарушение на забраната за палатки и хавлии се предвижда солидната глоба глоба от 1000 лв. до 3000 лв. или имуществена санкция от 2000 лв. до 5000 лв. За преминаване, паркиране и пр. върху дюни глобите са от 1000 лв. до 3000 лв. или имуществена санкция от 3000 лв. до 5000 лв. При второ и всяко следващо нарушаване на горните две забрани глобите, разписани в проекта, са от 3000 лв. до 7000 лв. или имуществена санкция от 5000 лв. до 25 000 лв. \r\n\r\n Похвален е стремежът на министъра на туризма да защити дюните, или каквото е останало от тях след заменките тип \"кон за кокошка\", извършвани през годините и след масовото застрояване на първа линия по цялото Черноморие. Но какво на практика означават тези текстове и как ще бъдат прилагани, ако влязат в сила. \r\n\r\n На първо място те ще засегнат малкото останали плажове за т.нар. природосъобразен туризъм (като тук не се визират само определените със закон \"Иракли\", \"Карадере\" и \"Корал\"), а всички некомерсиализирани все още сравнително запазени ивици. Дюните никъде не са маркирани като такива (чрез табели, леки заграждения и пр.), за да е видно за всички плажуващи и да ги избягват.  \r\n\r\n По-големият проблем обаче е, че на места те изобщо не са нанесени като дюни в кадастъра. Справка: \"Корал\". Както е известно, там частната испанска компания \"Ибердрола Инмобилария\" е закупила 120 дка земя зад плажната ивица, но 90 дка от тях са дюни. Това обаче е отразено само в специализираната карта, не и в кадастралната. И затова според готвения нов Общ устройствен план на община Царево са предвидени за застрояване - просто не съществуват като дюни. \r\n\r\n Сега да си представим, че някой е решил да разпъне палатка зад плажа - както къмпингуващите масово правят заради сянката. Оказва се, че палатката му е върху сива дюна. Пита се как контролните органи ще глобят закононарушителя с 1000 лв. до 3000 лв., ако дюната не е дюна по кадастър. Веротяно ще трябва да се използват специализираните карти. Дали това няма да открехне вратата за административен произвол във войната, която водят черноморските общини и Министерството на туризма с любителите на природосъобразния туризъм, също е въпрос.  \r\n\r\n Съдът vs Ангелкова: забранени ли са палатките на плажа \r\n\r\n В допълнение, по-малките и често неохраняеми плажове често се посещават само през уикендите, като летовниците паркират безразборно, където намерят място. Пак в допълнение, летовник може да отнесе глоба с четири нули и само за хавлия върху пясъчно образувание. \r\n\r\n Пак пресен изглед от \"Болата\". \r\n\r\n И преди някой да е казал, че дюните са видими и с просто око, ще припомним случая с къмпинг \"Юг\", добил популярност като \"Дюнигейт 2\", при който инвеститорът започна да излива бетонови основи за къщички на първа линия, а след като органите на властта бяха сезирани от екозащитници и медийни публикации, че това са дюни, цяло лято от Българска академия на науките и експерти към ресорните министерства тогава (МОСВ, МРРБ, АГКК, ДНСК) установяваха с проби и посещения на място дюни ли са \"основите\" за новия строеж или не. И въпреки че се оказаха дюни, тръгнаха съдебни дела. \r\n\r\n Излятите основи на къмпинг \"Юг\" си стоят три години по-късно. \r\n\r\n Към проекта на Министерство на туризма има становища по оценка на въздействието на предлаганите текстове, в които темата с дюните не е \"оценена\". \r\n\r\n До момента има само един оставен коментар от граждани: \r\n\r\n \"Доста недомислени предложения. Мястото на категоризации, санкции за поставяне на плажни принадлежности на определени места и развитие на туризма считаме, че не е в този закон, тъй като е в разрез с целите му, изброени в чл. 2 (уреждащ обхвата на закона, б.р.). Считаме, че промените в този закон би трябвало да са съсредоточени по-скоро към премахване на незаконно застроеното, препятстване новото застрояване върху дюни и гарантиране на опазването им от разрушаване с техника. Също така - създаване на гаранции, че няма да се допуска застрояване, ако не е гарантирано обезпечено със съответната инфраструктура, изградена екологосъобразно. Палатките и плажните принадлежности едва ли нанасят толкова щети, колкото свръхзастрояването и изливащата се в морето канализация.\" \r\n\r\n Иначе въпросът с т.нар. диво къмпиране и това лято остава неразрешен. През 2016 г. към ведомството на Ангелкова бе създадена работна група, която трябваше да уреди правила за тези, които желаят да разпънат палатка в диви условия, но тя така и не излезе с решение. Въпреки публичните изяви на министърката, че дивото къмпингуване е абсолютно забранено, законът казва друго. Както и съдът. Иначе Ангелкова изхожда от принципа - това, което не изброено в закона като разрешено, значи е забранено \"по смисъла на юридическия способ на тълкуването\", съобщава Клуб Z. \r\n \n\t\t\t\t\t\t", "date": "2018.08.09", "title": "Холивудската туристка пак се пробва да забрани палатките по морето"}
{"url": "http://www.bnews.bg/article/246670-shefat_na_zatvorite_ivancheva_ne_e_bila_s_beleznitsi_snimkata_e_stara", "text": "\n Отстранената от длъжност кметица на \"Младост\" Десислава Иванчева е била изведена от болницата без белезници на ръцете и пранги на краката, а снимката, която се тиражира в социалните мрежи, е стара, съобщи шефът на затворите главен комисар Васил Миладинов на извънреден брифинг. \r\n\r\n \"Сутринта, съблюдавайки всякакви човешки права, тя е изведена от болницата без белезници\", увери той. \r\n\r\n По-рано днес във Фейсбук страницата на Иванчева, която от април е в ареста по обвинение за вземане на подкуп в особено големи размери, се появи съобщение, в което се казва: \r\n\r\n \"Деси Иванчева беше изведена от болницата и върната обратно в ареста преди обявения от лекарите час (14 ч. - б.р.) - веднага след последното ѝ изследване в 8:20 ч. (На 1 август кметицата влезе в \"Майчин дом\" в София за прегледи на тумор на хипофизата - б.р.)\". \r\n\r\n , както и при отвеждането й там преди дни, което предизвика силно възмущение и коментари, че се нарушават човешките й права и дори Конституцията. \r\n\r\n   \r\n\r\n   \r\n \n\t\t\t\t\t\t", "date": "2018.08.09", "title": "Шефът на затворите: Иванчева не е била с белезници, снимката е стара!"}
{"url": "http://www.bnews.bg/article/246669-otvoriha_patya_kam_selo_zabardo", "text": "\n Движението по пътя към Забърдо и Чудните мостове е отворен, съобщиха от Община Чепеларе в четвъртък. \r\n\r\n Отменено е и частичното бедствено положение, въведено миналата седмица заради свлачището, прекъснало пътния достъп към родопското село. \r\n\r\n Скалите в района на свлачището са обрушени и обезопасени, теренът е разчистен от скалните отломки и наноси. За обрушване на свлачищната зона бе ангажиран екип алпинисти. \r\n\r\n От общината уточняват, че тепърва ще се търси решение за трайно укрепване на зоната на активираното свлачище, за което ще се кандидатства за държавно финансиране. \r\n \n\t\t\t\t\t\t", "date": "2018.08.09", "title": "Отвориха пътя към село Забърдо"}
{"url": "http://www.bnews.bg/article/246671-petimata_averi_na_mityo_ochite_ostavat_v_aresta", "text": "\n Апелативният специализиран съд остави в ареста петимата задържани от групата на Димитър Желязков – Митьо Очите. \r\n\r\n Йордан Въчев – Ларша, Радослав Николов – Рачо, Венцислав Христов – Лавацата, Иван Пишиев и Иван Найденов бяха първите петима, обвинени за участие в организираната престъпна група след акцията по Южното Черноморие. \r\n\r\n Тогава първоначално бяха задържани 19 души, за които имаше данни, че са свързани с организираната престъпна група на Очите. Задържани под стража останаха петима. \r\n\r\n Миналата седмица на първа инстанция спецсъдът ги остави за постоянно в ареста. \r\n\r\n Спрямо Иван Найденов остава само обвинението за извършване на умишлен палеж на игрална зала в Слънчев бряг. Според съда нито един от разпитаните свидетели, даващи сведения за дейността на организираната престъпна група, не сочи сведения за дейност на обвиняемия Иван Найденов в нея. Другият аргумент на съда е, че през по-голямата част от времето, през което според прокуратурата Найденов е бил част от организираната престъпна група, той е бил в затвора. По отношение на второто обвинение за умишлен палеж стана ясно, че според ДНК експертиза на черен текстилен ръкав на риза, иззет от мястото на произшествието, се установило, че по него има ДНК на Найденов. Тези доказателни източници заедно с анализа на телефонните разпечатки и показанията на свидетели съдът намира за достатъчни да обосноват съпричастност на Найденов към това престъпление.  \r\n\r\n В ареста е и шестият задържан – Калоян Колев. На 5 август той се завърна от Испания и се предаде на разследващите органи, след като беше обявен за международно издирване. Продължава издирването на общинския съветник от Несебър Пейко Янков. \r\nСоченият за лидер на организираната престъпна група Димитър Желязков остава в ареста в Турция, като екстрадирането му трябва да се случи в срок до 30 дни след задържането. \r\n\r\n По разпореждане на Димитър Желязков-Митьо Очите човек от бандата му запалил игрална зала в Слънчев бряг, като за изпълнението на задачата си Карен Ованесян получил 250 лв. Това стана ясно от признанията на Ованесян, цитирани в залата. \r\n \n\t\t\t\t\t\t", "date": "2018.08.09", "title": "Петимата авери на Митьо Очите остават в ареста"}
{"url": "http://www.bnews.bg/article/246672-i_vtoriyat_sin_na_yosko_kostinbrodskiya_vleze_v_aresta", "text": "\n Непълнолетният син на Йоско Костинбродския беше арестуван. Валентин Йосифов е бил обвинен, че заедно с още трима е откраднал яке от момче. Случката е от януари, съобщи Нова телевизия. \r\n\r\n Обвинението му идва само няколко седмици след това на брат му - Иван. По-големият син на Йоско Костинбродския беше обвинен за участие в престъпна група за наркотици и рекет, която подготвяла убийствата на прокурори и полицаи. \r\n\r\n Така и двете деца на Йосиф Йосифов вече са зад решетките. Бащата се издирва от март 2014-а. Той беше съден и оправдан за стрелбата по Киро Японеца. \r\n\r\n Припомняме, че другият син на Йоско - Иван е получил оферта от   от Стефан Гевгелийски, за да бъдат ликвидирани двамата прокурори, както и шефът на сектор „Убийства“ в Главна дирекция „Национална полиция“(ГДНП) Михаил Наумов, Алексей Василев и Даниела Димитрова от СДВР. \r\n \n\t\t\t\t\t\t", "date": "2018.08.09", "title": "И вторият син на Йоско Костинбродския влезе в ареста"}
{"url": "http://www.bnews.bg/article/246652-lebedovo_ezero_na_sergey_bobrov_s_premiera_na_mmf_varnensko_lyato_2018", "text": "\n На 9 август, от 21 часа в рамките на ММФ „Варненско лято“ и Опера в Летния театър 2018 ще бъде представена премиерата на балета „Лебедово езеро“ от П. И. Чайковски в хореографската редакция на Сергей Бобров, з.а. на Русия. \r\n\r\n Диригент Мартин Илиев, хореография Мариус Петипа, Лев Иванов, костюми и сценография Ася Стоименова. \r\n\r\n В главните роли публиката ще аплодира Веса Тонова, Максим Иконостасов, Павел Кирчев, Франческо Бруни и др.  С участието на оркестър и балет на Държавна опера Варна, солисти от Държавния театър за опера и балет в Красноярск и Държавна опера Варна \r\n\r\n Бляскавата история на най-обичания балетен спектакъл в света започва през 1895 на сцената на Мариински театър, Санкт Петербург. Новаторската хореографска редакция на Лев Иванов пресъздава не само движенията на истинските птици, но изразява и силни чувства като любов, страх, болка и тревожност, спектакълът достига нова психологическа дълбочина. На свой ред Мариус Петипа поставя валса, мазурката и останалите танци за сцената в двореца. Сергей Бобров е главен художествен ръководител на Държавния театър за опера и балет в Красноярск и на варненската балетна трупа. В своята редакция той внася нови елементи, които се базират върху хореографската редакция на Юрий Григорович и кореспондират със съвременните тенденции в класическия танц. \r\n \n\t\t\t\t\t\t", "date": "2018.08.09", "title": "„Лебедово езеро“ на Сергей Бобров с премиера на ММФ „Варненско лято“ 2018"}
{"url": "http://www.bnews.bg/article/246650-diana_kovacheva_popilya_provaleniya_pravosaden_ministar_i_pishman_advokat_hristo_ivanov_lipsvat_mu_minimalni_yuridicheski_usiliya", "text": "\n След като стана за смях сред колегите си юристи, проваленият правосъден министър Христо Иванов се доказа за пореден път като пишман юрист, непознаващ правната уредба на страната. Оказва се, че  \r\n\r\n Освен това той нарочи предшественичката си Диана Ковачева, която към момента е заместник-омбудсман, че тя е разписала оспорваните от него разпоредби. \r\n\r\n В писмо до медиите тя му отговори, че не е чел внимателно. \r\n\r\n Публикуваме без редакторска намеса: \r\n\r\n \"Във връзка с информация за обжалване на инструкция за конвойната дейност от 2012 г., от Движение „Да, България“, в която се твърди, че е утвърдена от мен в качеството ми на министър на правосъдието, бих искала да направя няколко важни уточнения, тъй като се правят недопустими внушения.  \r\n\r\n Изненадва липсата на минимално усилие на юристите, които атакуват Правилата за конвойната дейност от 2012 г., да проверят за какво точно става въпрос.  \r\n\r\n На първо място изобщо не става въпрос за Инструкция, а за Правила за конвойната дейност, утвърдени от министъра на правосъдието на 5 ноември 2012 г. на основание чл. 8 ал. 2 т. 11 от Правилника за устройството и дейността на Главна дирекция „Охрана“ (ДВ бр. 60 от 30.07.2009 г.). Причината за тяхното приемане през 2012 г. е да се включат за първи път разпоредби за защита правата на човека и забрана на изтезанията на лишените от свобода лица (чл. 6).  \r\n\r\n Актът, който се опитват да атакуват, не се отнася до конвоирането на задържани лица до медицински  заведения, какъвто е случаят на г-жа Иванчева, който получи широк отзвук. Конвоят до медицински заведения не се осъществява от ГД „Охрана“, а от Главна дирекция „Изпълнение на наказанията“ и  се определя на базата на Инструкция на началника на Софийския затвор от 2013 г., която няма нищо общо с утвърдените през 2012 Правила. Евентуално тя е актът, който са искали да атакуват въпросните юристи.  \r\n\r\n Преди да бъдат утвърдени Правилата от 2012 г. са съгласувани с неправителствена организация (Фондация „Български адвокати за правата на човека“), Националното бюро за правна помощ и Комисията за защита от дискриминация. Всички становища са положителни и бележките са взети предвид.  \r\n\r\n Атакуваната пред ВАС Инструкция (а всъщност Правила от 2012 г.) е отменена през 2017 г. като в частта за използването на помощните средства няма промяна при издаването на новите Правила.  \r\n\r\n Излиза, че обект на обжалване е отменен акт, който изобщо не се отнася до конкретния случай. При обжалването има грешка в акта, в органа на издаване и във факта. Следователно има поне три грешки, допуснати от групата юристи, които правят обжалването недопустимо и позицията неиздържана. \r\n\r\n Извън правния абсурд, при който се обжалва отменен акт, все пак бих искала да обърна внимание, че макар той да не се прилага за конвой до медицински заведения, при конвоя по отменените, но и по сега действащите Правила, поставянето на белезници на краката е предвидено като задължително единствено и само за особено опасни лица (чл. 24 т. 7).   \r\n\r\n Във всички случаи при т. нар. усилен конвой става въпрос за определяне на мерките за охрана в зависимост от степента на обществена опасност  и личността на конвоираното лице, включително дали е склонно към агресия или физическо насилие (чл. 17. Т. 7) . Това предполага индивидуална оценка във всеки конкретен случай на тези, които прилагат инструкцията. Поставянето на белезници на краката и други засилени помощни средства не е рутинна мярка и във всички случаи следва да е съпътствана от индивидуална оценка на риска за конкретното лице. Така е по приетите от мен правила. Така е и по правилата, които ги заменят през 2017 г.  \r\n\r\n В този смисъл,  Правилата не предвиждат отклонение от стандартите за защита правата на човека. Очевидно е, че прилагането на инструкцията, която касае конвоя до болници, не е съпътствано от оценка на риска на всяко конвоирано лице, а се поставят помощни средства, без да е изяснен елементът на опасност от бягство или агресия. Причината за това обаче не се съдържа в Правилата от 2012 г., които съм утвърдила в качеството ми на министър на правосъдието.   \r\n\r\n И като заместник-омбудсман продължавам да отстоявам правата на човека и изцяло заставам зад констатациите в доклада на омбудсмана и препоръките, които сме направили от 2016 г. до сега.\" \r\n\r\n   \r\n \n\t\t\t\t\t\t", "date": "2018.08.09", "title": "Диана Ковачева попиля проваления правосъден министър и пишман адвокат Христо Иванов: Липсват му минимални юридически усилия!"}
{"url": "http://www.bnews.bg/article/246667-sinoptitsite_dnes_veche_sa_sklonni_da_izlyazat_ot_ban", "text": "\n В момента имаме средства да работим до края на август, може би и първата седмица на септември, зависи какви икономии от консумативи успеем да направим. Това заяви пред БНР директорът на НИМХ професор Христо Брънзов. \"  той ще получава средства директно от държавата и ще избегне ситуация, в която държавата казва: \"Ние дадохме достатъчно пари на БАН, оправяйте се там\", обясни ученият. \r\n\r\n \"Разговорът малко нарочно, от някои хора, се измести в една посока за пари и за недостиг. В действителност, спорът между НИМХ и БАН е много по-дълбок\", добави той. По думите му спорът е за тежестта на различните видове научни изследвания и дали трябва предимно в България - една бедна страна - да се развиват фундаментални изследвания, резултата от които е след десетилетия и както се вижда, дори и да минат десетилетия, този резултат го няма, или трябва да се наблегне върху научно-приложните изследвани, които имат пряко въздействие върху обществото и върху икономиката на страната. \r\n\r\n \"Този спор продължава вече много години в БАН. Тази година категорично спорът беше решен в полза на фундаменталните научни изследвания, резултат от които са статии и цитати - 80% тегло. За дейностите, които рядко обслужват държавата и обществото - говоря за научно-приложни дейности - едва 5%. Съотношение 16 към 1\", добави Брънзов. \r\n\r\n Прочети повече НИМХ не са разглеждали въпроса за излизане от БАН преди втори юли, когато е било отхвърлено тяхно предложение за смекчаване на това съотношение и това съотношение да бъде 50 към 35% в полза на фундаменталните науки. \"Не само че беше отхвърлено, но ако влезете в сайта на БАН, ще видите, че няма в протокола, а е написано едно дълго разискване как да се нормират точките на една статия - дали да бъде наброя на авторите или на корен квадратен от този брой. Това окончателно ни убеди, че БАН няма никакво намерение да промени вижданията си по отношение на научно-приложната дейност, поради което винаги, защото това е причината, тя ще генерира тези следствия - каквито и да е средства, както и да дойдат в БАН, почти никога няма да достигат до дейности като нашата, каквито между другото има в доста институти\", каза още той. \r\n\r\n \"Освен НИМХ, най-малко средства от БАН са отпуснати на Ядрения институт, Института по археология и Геофизичния институт – тези, които обществото разпознава\", обясни Брънзов. \r\n\r\n  \"Тези неща достигнаха върха си, тъй като средствата, които получи НИМХ за възнаграждения са абсолютно същите като на един чисто научен институт. Дори нямаше средства за нощния труд на хората. При нас, за да работим 24 часа, 220 души са на денонощен режим на работа. Дори за тези хора нямаше средства, поради което се наложи да прехвърлим част от средствата, които са за издръжка, към хората и останахме без средства за комуникации, електроенергия, консумативи…\", предаде Actualno.com \r\n  \r\n \n\t\t\t\t\t\t", "date": "2018.08.09", "title": "Синоптиците днес вече са склонни да излязат от БАН"}
{"url": "http://www.bnews.bg/article/246649-kradets_razbi_3_magazina_za_nosht_v_pomorie", "text": "\n Районната прокуратура в Поморие иска постоянен арест за мъж, който е обвинен за три обира на търговски помещения в рамките на една нощ – между 22 ч. на 22 юли и 5:45 ч. на 23 юли. \r\n\r\n Според държавното обвинение Росен Я. е действал в условията на опасен рецидив, „чрез разрушаване на прегради, здраво направени за защита на имот – пробиване на дупка в тухлена стена, изкъртване на част от две ламаринени входни врати и разбиване на метална каса, чрез използване на техническо средство - метален лост тип „кози крак“ и брадва”. \r\n\r\n От магазините откраднал два мобилни телефона и пари. \r\n\r\n Районният съд в Поморие ще заседава по мярката за неотклонение на мъжа. \r\n \n\t\t\t\t\t\t", "date": "2018.08.09", "title": "Крадец разби 3 магазина за нощ в Поморие"}
{"url": "http://www.bnews.bg/article/246654-boyko_zaplashi_zoran_zaev_da_si_meri_prikazkite_che_shte_doyde_da_mu_plache_za_es", "text": "\n \"Оставям всеки да си мери приказките, то си е за негова сметка. Ако го е казал с умисъл или непремислено, пак е за негова сметка. Защото когато дойде до ЕС и ние също трябва да дадем нашето съгласие, ще си спомним за тези неща. Съветът ми към всички е да бъдат по-обрани\", така премиерът Бойко Борисов коментира думите на премиера на Република Македония Зоран Заев относно Илинденско-Преображенското въстание. \r\n\r\n Министър-председателят Борисов напомни, че с колегата си Заев съвместно са отбелязали 115-годишнината от въстанието в Благоевград. Припомняме, че вчера лидерът на левицата Корнелия Нинова обвини Борисов в мълчаливо съгласие по темата. \r\n\r\n \"Изчаках няколко дни премиерът да реагира на думите на македонския му колега Зоран Заев, че \"Илинденското въстание е македонско\", но той мълчи. Затова поемам отговорността да кажа следното: личното ми приятелство с г-н Заев, общите идеи и съвместната работа между БСП и СДСМ, общото бъдеще на двете страни като част от Европейския съюз и НАТО са много важни и ние държим на тях, но историческата истина е една и не може да бъде пренебрегвана и преиначавана\", каза вчера Нинова. \r\n\r\n \"Призовавам премиера Борисов да се откаже от политиката на мълчаливо съгласие с такива изявления, защото по-късно това може да се върне като бумеранг срещу България\", заявява още Нинова. \r\n\r\n Зоран Заев заяви преди време пред 1ТВ: \"Аз съм политик, който винаги внимава за изявите, които не са в услуга на нашата Македония. Илинденското въстание е македонско и ако някой гражданин от България иска, нека да го чества. Аз съм горд, че съм първият премиер, който чества Илинден, като се поклони на гроба на Гоце Делчев\". \r\n \n\t\t\t\t\t\t", "date": "2018.08.09", "title": "Бойко ЗАПЛАШИ Зоран Заев да си мери приказките, че ще дойде да му плаче за ЕС"}
{"url": "http://www.bnews.bg/article/246681-babh_dava_dostavkata_na_testovete_za_chuma_po_zhivotnite_na_it_firma", "text": "\n Фирма с основна дейност продажба на компютри, хардуер и периферни устройства ще доставя тестове за потвърждаване на чума по животните за 336,184 лв. \r\n\r\n \"Гобул вижън 2018\" е единственото дружество, което отговаря на условията на обществената поръчка, обявена от Българската агенция по безопасност на храните на 7 август. Тя е за доставка на \"диагностични ветеринарномедицински средства за чума по дребните преживни животни\". \r\n\r\n От описанието на поръчката става ясно, че предметът е диагностичен кит \"Елайза\" за откриване на антитела и антиген срещу вируса на чума по дребните преживни животни - 41,280 дози на обща стойност 276,364 лв. без ДДС. \r\n\r\n \"Елайза\" е метод в имунологията за детекция на патогени. Китът цели откриване на антитела, които вирусът е образувал в тялото на вече инфектираното и болно животно. \r\n\r\n Под \"кит\" се разбира абсолютно всичко необходимо за извършване на конкретния анализ - субстрати, ензими, буфери, в някои случаи дори епруветки, пипети и накрайници, но без самия апарат. \r\n\r\n БАБХ търси още да закупи \"набор от китове за диагностика на чума по дребните преживни животни чрез метода на полимеразно-верижна реакция (PCR) в реално време\" - 2 000 дози с прогнозна стойност 59 820 лв. без ДДС. \r\n\r\n RT-PCR e молекулярно-биологичен метод, който показва дали в животното е наличен вирусен генетичен материал. Това е генетичен тест, който се използва и от френската лаборатория, доказала наличието на чума по дребните преживни животни у нас. \r\n\r\n Видът на обществената поръчка е договаряне без предварително обявление. Тя не е разделена на обособени позиции, а прогнозната стойност за нейното изпълнение е 336,184 лв. \r\n\r\n Защо процедурата е договаряне без предварително обявление? Мотивът на БАБХ е, че е необходимо неотложно възлагане на обществената поръчка, тъй като има \"наличие на изключителни обстоятелства и не е възможно да бъдат спазени сроковете, вкл. съкратените, за открита, ограничена процедура или състезателна процедура с договаряне\". \r\n\r\n От агенцията са изпратили покана за участие на една единствена фирма - \"Глобул вижън 2018\" ЕООД.  \r\n\r\n Френската клиника \"ID VET\" е производител на диагностикумите, предмет на обществена поръчка. Тя от своя страна е оторизирала \"Глобул Вижън 2018\" да предлага техните продукти. Поканеното дружество също така е получило сертификат за регистрация на тестовете по т.3 (бел. ред PCR тестове) от предмета на поръчката, което значи, че \"Глобул вижън 2018\" единствено отговаря на така поставените условия.  \r\n\r\n Справка в търговския регистър показва, че дейността на дружеството е \"продажба на компютри, хардуер, периферни устройства, електронно офис оборудване и софтуерни продукти, ремонт, поддръжка и рециклиране на компютри, изграждане и поддръжка на компютърни информационни системи, програмиране, консултации в областта на информационните технологии\" - нищо общо с предмета на обществената поръчка. \r\n\r\n Впечатление прави, че \"Глобул вижън 2018\" е регистрирана на 6 юли 2018 г., едва месец преди БАБХ да обяви поръчката. Внесеният капитал в дружеството е 500 лв. \r\n\r\n Отварянето на офертите и договарянето ще се проведе от комисия на 15 август в сградата на ведомството, съобщи OFFNews. \r\n \n\t\t\t\t\t\t", "date": "2018.08.09", "title": "БАБХ дава доставката на тестовете за чума по животните на... IT фирма!"}
{"url": "http://www.bnews.bg/article/246658-evropeyskite_politiki_stoyat_zad_smartta_na_700_migranti", "text": "\n Европейските политики имат вина за смъртта на повече от 700 мигранти, загинали във водите на Средиземно море. Това се посочва в доклад на \"Амнести интернешънъл\", озаглавен \"Между дявола и дълбокото синьо море\". \r\n\r\n От \"Амнести интернешънъл\" подчертават, че европейските власти помагат на либийската брегова охрана с цел да предотвратят случаите на лодки с мигранти, поемащи опасното плаване към бреговете на Италия и Малта. \r\n\r\n От организацията обаче подчертават, че смъртта на бежанци емигранти не може да се определи просто като неизбежно нещастие и цитират данни на Италианския институт за политически изследвания и Международната организация за миграция, според които само през юни са загинали или изчезнали повече от 560 души. Това е месецът, в който дойде на власт новото италианско правителство, спечелило вота с популистки и антимигрантски обещания. Повече от 150 души са загинали през юли. \r\n \n\t\t\t\t\t\t", "date": "2018.08.09", "title": "Европейските политики стоят зад смъртта на 700 мигранти"}
{"url": "http://www.bnews.bg/article/246677-avtoinstruktorat_s_falshivite_kursanti_shte_tarka_narovete_v_aresta", "text": "\n Бургаският съд остави в ареста автоинструктора Красимир Ненчев. Той е обвинен, че е осигурявал хора, които да се явяват на изпитите вместо курсисти с фалшифицирани на лични карти. \r\n\r\n По време на заседанието държавното обвинение посочи, че има писмени доказателства и свидетелски показания, че именно Ненчев е извършил престъплението. Според неговия адвокат Росен Кожухаров обаче тези показания са неясни и има разминавания: \r\n\r\n \"Да, разпитани са множество свидетели. Един твърди, че си е взимал книжката честно. Друг твърди, че се е явявал само на един изпит. Няма обаче нито един, какъвто и да е било друг доказателствен материал по делото, освен едни объркани разпити на множество свидетели\". \r\n\r\n Припомняме, че  , неявяващи се лично на изпити за правоспособност, бе неутрализирана от служители от сектор ”Икономическа полиция” при ОДМВР - Бургас. \r\n\r\n Организатор на схемата е Красимир Н. от Бургас - инструктор с частна школа, който използвал трети лица, за да се явяват вместо негови курсанти на теоретичните и практически изпити за придобиване на правоспособност за управление на МПС от категория „В“. Констатирано е, че само за няколко месеца през 2018 г. инструктора Красимир Н. организирал няколко човека, които се явявали вместо двама негови „курсанти”, обучавани по данни от „Автомобилна администрация” в неговата частна школа. Установени и задържани са лица, явявали се вместо курсантите на организатора на схемата, както и лицата, поръчали на Красимир Н. въпросната „услуга”. \r\n \n\t\t\t\t\t\t", "date": "2018.08.09", "title": "Автоинструкторът с фалшивите курсанти ще търка наровете в ареста"}
{"url": "http://www.bnews.bg/article/246662-skandalat_se_razrastva_nova_tv_izleze_s_nelepo_izvinenie_za_sramnata_izdanka_s_trenera_na_fk_kopenhagen_nagli_i_bezochlivi_prodalzhavat_da_se_kalnat_v_obektivnost", "text": "\n Припомняме ви, че   Позволиха си съвсем нагло да сложат думи в устата на наставника на ФК \"Копенхаген\", показвайки журналистическа неграмотност, лош английски език и абсолютен непрофесионализъм! \r\n\r\n След като ръководството на датския тим се намеси, за да опровергае клеветата по свой адрес от родните псевдо журналисти, същите излязоха с нелепо извинение за случилото се, в което твърдят, че са обективна медия.  \r\n\r\n На всички стана ясно нивото им на обективност, както и това на журналистическа етика и култура.  \r\n\r\n Потребители в социалните мрежи заливат медията с подигравки и саркастични коментари, както и със съобщения на личния им мейл.  \r\n\r\n Очевидно вълната от възмущение е дошла в повече на Нова телевизия и те отказаха повече коментари по темата.  \r\n\r\n Как една медия, претендираща за ниво в българската журналистика си позволи такъв каруцарски гаф и дали ще бъде потърсена отговорност на лицата, сътворили издънката на годината, можем само да гадаем.  \r\n\r\n Факт е едно, българската журналистика стигна дъното и хегемонът в нея отдавна не е Нова телевизия!  \r\n \n\t\t\t\t\t\t", "date": "2018.08.09", "title": "СКАНДАЛЪТ СЕ РАЗРАСТВА! НОВА ТВ излезе с нелепо извинение за срамната издънка с тренера на ФК \"Копенхаген\"! Нагли и безочливи, продължават да се кълнат в обективност!"}
{"url": "http://www.bnews.bg/article/246663-poreden_skandal_pod_egidata_na_mamin_vanyo_trese_plovdiv_dzhendarska_komisiya_s_dzhendarski_resheniya_izhvarli_top_sabitie_s_legendarna_balerina", "text": "\n   \r\n\r\n Поредния скандал под егидата на Мамин Ваньо се вихри в Пловдив, но този път с културен привкус. За случая алармира Асен Асенов, който е директор на One Foundation for Culture and Arts. \r\n\r\n „Проектът ни да представим компанията на легендарната Пина Бауш в Пловдив през 2019 не събра необходимия брой точки от журито на Фондация Пловдив 2019 и беше отказан. \r\nЕдин от членовете на управителният съвет даже “аргументирал” решението си с репликата, че това е “проект за няколко джендъра”. \r\nТака, че уважаеми джендъри, гледайте си работата!“ \r\n\r\n Потресаващата некопметенност на жури, което взема едни пари, за да помогне афиша на иницативата да блесне и да популяризира още повече Пловдив и пред света взриви Фейсбук. \r\n\r\n Janina Dragostinova Ужас! Почна се с цензурата. \r\n\r\n Assen Assenov Не е цензура. Отмъщение е:) \r\n\r\n Janina Dragostinova Assen Assenov Така се почва. \r\n\r\n Marin Bodakov Стига, бе? Тия нормални ли са? \r\n\r\n Marieta Tsenova хаха, разсмя се графът на развален испански \r\n\r\n Kapka Todorova Моляяя? Какво е това жури??? \r\n\r\n Йордан Славейков Тодоров И правилно! Няма да се превръщаме в Джендария! А и каква е тая Пина? Да се казваше Тина или Бина поне! \r\n\r\n Люцки Три Тва е някъв Пино, който просто е джендър, не разбираш ли \r\n\r\n Йордан Славейков Тодоров Люцки Три , оф, даа! Требваше да се сетяш Мъжки дженддър! \r\n\r\n Svetlin Peev интересно кои ли са тия култур трегери .... \r\n\r\n Marin Bodakov Svetlana Kuyumdzhieva, какъв е твоят коментар? \r\n\r\n Mihail Kossev Ужас. Пина Бауш е световен \"айкон\" на модерните танци. Нейното искувство преминава на много по-дълбоко ниво... не мога да повярвам че изобщо й свързват с \"някакви си джендъри\" - това е толкова абсурдно! \r\n\r\n Viktor Ilieff говори много за \"експерта\"... А Пина може само да се смее на Бай Ганя, а ние да се надяваме, че ще имаме някой ден експерти, които знаят какво се случва извън Пловдивска област, камо ли Европа. \r\n\r\n Mihail Kossev Viktor просто тъпотия \r\n\r\n А ето и кои влизат в състава на журито, чийто член е отказал това страхотно събитие и представяне: \r\n\r\n С решение на УС на ОФ „Пловдив 2019“ с протокол № 139/ 13.03.2018 г. беше избрано жури в състав: д-р Светлана Куюмджиева – артистичен директор, Фондация „Пловдив 2019“; Виктор Янков – заместник-директор „Международна дейност“, Фондация „Пловдив 2019; Гина Кафеджиян – заместник-директор „Програма“, Фондация „Пловдив 2019“; Александра Димитрова – експерт „Международна дейност“, Фондация „Пловдив 2019“; Саори Хакода – мениджър проекти, EU Japan Fest.  \r\n\r\n Няма да пропуснем и имената на хората, които са в УС на Фондацията, во главе с кмета на Пловдив Иван Тотев, който е и председател на УС: \r\n\r\n В УПРАВИТЕЛЕН СЪВЕТ НА ФОНДАЦИЯ „ПЛОВДИВ 2019“ СА: \r\n\r\n Инж. Иван Тотев – председател на УС \r\nГ-н Стефан Стоянов - зам.-председател на УС \r\nГ-н Александър Държиков \r\nГ-жа Тони Симидчиева \r\nПроф. д-р Стефан Костянев \r\nГ-н Антон Баев \r\nГ-н Христо Гюлев \r\nГ-н Матей Матеев \r\n\r\n За справка на джендърското жури, кояе Пина Бауш: \r\n\r\n Пина Бауш – едно от най-големите имена в изкуството на ХХ век. \r\n\r\n Пина Бауш се появява като фигура в съвременния танц, когато той вече е „извървял” значителен път на развитие. След революционните стихийно-импровизационни акции на Айседора Дънкан, систематизираната модерна стилистика на Марта Греъм от 30-те години в Америка и теоретичните постановки на Рудолф фон Лабан в Европа, Пина Бауш прави своите нововъведения в танца през 70-те години на ХХ век, след като е учила балет при Курт Йос (един от най-ярките представители на немския експресионистичен танц) и в Julliard School в Ню Йорк при американските хореографи Пол Тейлър, Антони Тюдор и Хосе Лимон. В този момент Ню Йорк е световен център на хореографската мисъл, която се движи вече в полето на постмодерните идеи и разглежда танца през тяхната призма, слагайки акцент върху интелектуалното му преосмисляне и революционизиране спрямо модерната традиция. Американските постмодернисти въвеждат идеята, че „всичко може да бъде танц”, ако бъде поставено и разгледано в определен контекст, и че танцът може да бъде представен навсякъде, а не само в сценичното пространство. \r\n\r\n Пина Бауш става приемник на две мощни традиции – европейската и американската, и ги извежда на ново естетическо ниво, създавайки жанра „танц театър”. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.08.09", "title": "ПОРЕДЕН СКАНДАЛ ПОД ЕГИДАТА НА МАМИН ВАНЬО ТРЕСЕ ПЛОВДИВ! Джендърска комисия с джендърски решения изхвърли ТОП събитие с легендарна балерина!"}
{"url": "http://www.bnews.bg/article/246659-boyko_i_tomislav_donchev_izlagaha_maykite_ne_si_izpalnyavat_obeshtaniyata", "text": "\n \r\nНищо от това, което обещаха премиерът Бойко Борисов и неговият заместник Томислав Дончев не се изпълнява. За това алармира Вера Иванова, майка на дете с увреждане и един от организаторите на инициативата „Системата ни убива“. \r\n\r\n На вчерашната среща на експерти от различни ведомства по въпросите, свързани с трите закона за хората с увреждания, станало ясно, че нещата пак ще си останат почти в сегашното положение. „Даде се заден за закона за личната помощ. Явно няма да има такъв, а ни обещаха.  По начина, по който се предлага тази помощ, хората няма да оцелеят. Възмутително е, че председателката на националния съвет за интеграция на хората с увреждания Адриана Стоименова беше против всички наши предложения. \r\n\r\n Тя остро се противопостави, макар Борисов и Дончев да ги приеха. Няма и дума за нашето искане Стоименова да бъде отстранена от този пост. Най-куриозното е, че тя говореше от името на всички НПО-та, а в същото време в залата имаше друго НПО, което не беше съгласно с нея. Г-н Дончев обеща да има нов регистър. Присъстващи на срещата директно в очите ми казаха, че сегашният си е много добър“, обясни Вера Иванова, която не скри възмущението си : „Как и на кого да вярваш?! Надявам се чрез вас министър-председателят да разбере какво правят тези под него“. \r\n\r\n В същото време майките се натъкнаха и на друг куриоз. В отворено писмо до министерски съвет, те призоваха Борисов да отстрани Адриана Стоименова от високия пост на национално представените организации. От там отговорили в стил: „Вие ни питате за едно, а ние ще ви отговаряме за друго“. В отговора от министерски съвет написали на майките, че Борисов се е срещал с тях и е обсъдил проблемите им, както и че е дал 150 млн. лева за догодина за нуждаещите се.  „Това е нелепо. Ние много добре знаем, че сме се срещали с г-н Борисов. Помним и какво сме си говорили. В писмото няма и ред за Адриана Стоименова, която ни набеди“, възмути се майката. \r\n\r\n Припомняме ви, че срещите с протестиращите жени започнаха миналата седмица на най-високо държавно ниво. Следващите срещи се провеждат на все по-ниско ниво, като поетите ангажименти от страна на властта отпадат все повече. Оказва се, че и финансирането на НПО-та ще си остане както е било досега. Проверка на Фрог показа, че отчетените дейности на една такава НПО-„Център за психологически изследвания“ се разминават с изразходваните финансови средства. \r\n\r\n Освен това от там са записали, че имат над 240 000 членове, на базата на което се отпускат и държавните средства. Отделно от това се получават и евросредства по проекти, съфинансирани от държавата. До този момент Фрог не е срещнала нито една майка на дете с увреждане, която да признае, че се е ползвала успешно от услугите на „Център за психологически изследвания“. \r\n \n\t\t\t\t\t\t", "date": "2018.08.09", "title": "Бойко и Томислав Дончев излъгаха майките, не си изпълняват обещанията!"}
{"url": "http://www.bnews.bg/article/246657-rachkov_spira_s_chastnite_partita_pisna_mi_da_me_unizhavat_psevdobogatashi_stiga_mi_zaplata_ot_25_bona", "text": "\n Рачков вече отказва да води частни партита и рядко приема оферти да забавлява гости, разкри самият той. На 45-годишния актьор, който доскоро прибираше 3 хилядарки на подобна изява, му писнало псевдобогаташи да го унижават, карайки го да се превъплъщава в различни герои от популярните му скечове. Гостите на подобни светски партита изобщо не обръщали внимание на Жоро Бекъма, и гледали пренебрежително на актьорските му изпълнения, писа „Уикенд“. \r\n\r\n „Не искаме да общуваме с неприятни хора. Имали сме такива участия, престрували сме се... По тези частни партита има доста високомерни хора и никога повече на всяка цена няма да приемаме подобни предложения”, оплаква се Рачков.  \r\n\r\n Доскоро комикът бе сред най-желаните водещи на партита в страната, изпреварвайки по хонорари и участия колегите си Краси Радков, Виктор Калев и Зуека. Преди да се раздели с Господарката на ефира Мария Игнатова, фирмата на Магърдич Халваджиян предлагала екранния тандем в комплект като изпълнители на скечове и като конферансиета, затова преди да се разпадне, двойката не отказвала нито една оферта. След разговор с шефа си, Митко поставил ултиматум и заявил, че кракът му няма да стъпи повече на парвенюшки сбирки с високомерна публика.  \r\n\r\n От няколко години Рачков е звездата с най-високо заплащане в ефира на Нова телевизия. Звездата на „Господари на ефира“ прибира около 15 бона на месец от заплата, снимки в сериалите „Откраднат живот” и „Полицаите от края на града”, както и от хонорари в тв реклами. Отделно интересът към моноспектакъла му „Забраненото шоу на Рачков” бил толкова голям, че билети се продавали чак за представленията през октомври. Комикът отдавна си е надвил на масрафа и прибира месечно поне 25 хилядарки.  \r\n \n\t\t\t\t\t\t", "date": "2018.08.09", "title": "Рачков спира с частните партита: Писна ми да ме унижават псевдобогаташи! Стига ми заплата от 25 бона "}
{"url": "http://www.bnews.bg/article/246634-sled_lud_skandal_chernata_zlataka_se_vrashta_pri_miro_zaplashva_ya_da_y_otneme_deteto", "text": "\n Златка Димитрова е принудена да прекрати интимните си отношения с бургаския бизнесмен Галин Гочев заради бившия си мъж и баща на детето й – Миро \r\n\r\n Миро бил бесен, че Златка публично разгласи връзката си със собственика на автомивка в Бургас. Той я заплашил, че ако не преустанови веднага романса си с Гочев, бил способен да й отнеме родителските права над две годишния им син. Папараците на „България Днес“ уловиха силиконката в момент на грандиозен скандал с Мирослав по време на събитие в столичен хотел в София. \r\n„Внимавай как ми говориш, все пак съм майка на детето ти“, отвръщаше миската с ядосан и треперещ  глас между големите паузи, които правеше докато слушаше какво й нарежда Миро отсреща. Димитрова на няколко пъти се опита да обясни, че не тя, а Галин е пуснал пръв без да я попита общата им снимка в инстаграм, благодарение на която отношенията им станаха публични. Изглежда Мирослав не искаше да слуша оправдания и директно крещеше заплахи към скандалната си изгора, а Златка само повтаряше : \r\n„Не ме заплашвай!“. \r\nДимитрова не остана длъжна и обвини бившия си, че до краха в любовта им се  е стигнало , тъй като той често се наливал с приятели и ставал друг човек. Мирослав Недев, изглежда все пак е постигнал целта си! Общите влюбени снимки между брюнетката и бургаския татуиран батка Галин изчезнаха. Секнаха и лайковете под формата на сърчица, които доскорошните гълъбчета разменяха. А най-прясно доказателство е, че Златка не присъстваше на рождения ден на дъщерята  на Галин, с когото доскоро демонстрираше близки отношения. \r\nДали тази  раздяла не е знак, че Миро и Златка ще намерят пътя отново един към друг, не е ясно. Двамата продължават да следват профилите си в социалните мрежи, което в днешно време е повече от показателно. \r\n \n\t\t\t\t\t\t", "date": "2018.08.09", "title": "След луд скандал, Черната Златака се връща при Миро? Заплашва я да й отнеме детето"}
{"url": "http://www.bnews.bg/article/246606-bivshata_na_dzhizasa_otnovo_bryunetka", "text": "\n Бившата съпруга на Благой Георгиев — Джизъса — Есмер Омерова отново мина в отбора на брюнетките. Рускинята, която само допреди дни беше с руса коса, се върна към класическото черно. Всеизвестен факт е, че руската танцьорка е обсебена от идеята да се превърне в копие на Анджелина Джоли. Тя дори сподели снимка, на която се вижда, че отново е брюнетка, след като месеци наред бе част от отбора на блондинките, пише „Телеграф”. \r\nЕсмер събра над 70 коментара от своите фенове, които я заляха с комплименти, колко невероятно изглежда. Тя от своя страна се постара да върне отговор на всеки. \r\n  \r\n \n\t\t\t\t\t\t", "date": "2018.08.09", "title": "Бившата на Джизъса отново брюнетка"}
{"url": "http://www.bnews.bg/article/246660-v_siriya_nyama_poveche_obsadeni_rayoni", "text": "\n В Сирия вече няма нито един обсаден район. Това бе заявено на брифинг в Женева от съветника на специалния пратеник на генералния секретар на ООН за Сирия Ян Егеланд, предадоха БГНЕС и ТАСС. \r\n\r\n \"Сега в Сирия няма други области, които според критериите на ООН да се смятат за обсадени\", каза той.  \r\n\r\n По-рано международната организация съобщи, че над 7000 деца са загинали или са били ранени в конфликта в Сирия от 2013 г., а според непроверени данни броят им е доста над 20 000. \r\n\r\n От началото на 2018 г. ООН е потвърдила над 1200 нарушения срещу деца. Те включват убийство или осакатяване на над 600 деца и набирането или използването на над 180 деца от правителствени сили или въоръжени групировки, пише Асошиейтед прес, цитирана от БТА. \r\n\r\n През първата четвърт на 2018 г. убийствата и осакатяванията на деца са се увеличили с 348% в сравнение с предишната четвърт. Задържането на деца за предполагаемо сдружаване с въоръжени сили и групи е зачестило. \r\n \n\t\t\t\t\t\t", "date": "2018.08.09", "title": "В Сирия няма повече обсадени райони"}
{"url": "http://www.bnews.bg/article/246602-emiliya_teshi_gadzheto_na_tragichno_zaginaliya_fedi_bashur", "text": "\n Фолк певицата Емилия, която неотдавна преживя кошмар заради катастрофата, в която загина синът на мъжа й Жорж Башур, е главна утеха за гаджето на 19-годишно момче, отишло си без време от този свят. \r\n\r\n Приятелката на загиналия младеж Деспина, която е от гръцки произход и следва в Бостън, се познава с Феди от дете. Връзката между тях била толкова здрава и чиста, че предизвиквала всеобщо умиление, писа „Галерия“. \r\n\r\n Деспина изпаднала в тежка психическа криза след смъртта на Феди и с дни не искала да излиза от дома си. В този момент на помощ се притекла Емилия. Певицата правела всичко възможно да върне всичките си близки към нормалния живот, който са водили до неотдавна, и да им вдъхне сила да продължат напред, колкото и да е трудно. \r\n\r\n За да подкрепи жена си, Жорж Башур я придружавал на всичките й участия. Емилия настоявала обаче с тях да бъде и Деспина, която в момента е в България. \r\n\r\n Пайнерката водела дълги разговори с девойката, помагайки й да стъпи на крака. Двете заедно обикаляли магазините и ходели дори на фризьор.   \r\n \n\t\t\t\t\t\t", "date": "2018.08.09", "title": "Емилия теши гаджето на трагично загиналия Феди Башур"}
{"url": "http://www.bnews.bg/article/246640-ekspert_imanyarski_nabezi_s_mashini_unishtozhavat_arheologicheski_obekti", "text": "\n Иманярите вече търсят ценни предмети, като копаят със строителна техника, унищожавайки цели археологически обекти. Сред причините за разрастване на иманярството е и пазарът на антични находки  в чужбина. Това заяви пред Дарик археологът от Историческия музей в Лом Валери Стоичков. Според него е по-важно археологическото наследство да бъде опазено, а не на всяка цена открито.   \r\n  \r\nЗаради археологическото си богатство районът край река Дунав е обект на чести иманярски набези, посочи Валери Стоичков. \"За жалост, Северозападна България е в челото на тези класации за иманярски изстъпления. Примерът с Рациария е достатъчно известен, популярен в цялата страна. Един блестящ римски град в момента прилича на унищожено при бойни действия място. Не само Рациария е така, а и повечето от обектите по Дунавския лимес - там, където те са по-далеч от населените места, където няма възможност за пряка охрана. Там са и най-силни иманярските набези\", каза той. \r\nПрез последните години иманярите не само са се активизирали, но са променили и начина на търсене на археологически находки. \r\n  \r\n\"Може би възможността добити предмети да бъдат търгувани в други страни доведе до големи мащаби на иманярска активност, които водят до почти цялостно унищожение на археологическите обекти. Ако преди две-три десетилетия иманярските изкопи са правени за ръка и са заемали минимална част от площта на обектите, сега се работи с машини и се прибягва до дейности, които водят до цялостно унищожение на археологически обекти\", каза специалистът.   \r\n„Земята най-добре пази археологическите обекти”, категоричен е Валери Стоичков.  Според него е по-важно археологическото наследство да бъде опазено, а не на всяка цена открито. \r\n\"Не е най-важното археологическото проучване на един обект. Това, че той е под земята, не е видим и не е достъпен не е такъв проблем, какъвто се явява неговото унищожаване. За нас не е толкова важно дали един предмет е от злато, сребро или някакъв друг материал, а контекстът на неговото намиране. Това събиране на информация, на знания за миналото се възпрепятства, когато тези обекти не се проучват от специалисти, а се оставят на иманярите да безчинстват\", коментира Стоичков. \r\n  \r\nИсторическият музей в Лом се подготвя за участие в изложба на  Националния археологически институт при БАН през есента. Тя ще покаже антични предмети,  иззети от полицията от иманяри и фотоси с информация за унищожени от иманярите обекти. \r\n \n\t\t\t\t\t\t", "date": "2018.08.09", "title": "Експерт: Иманярски набези с машини унищожават археологически обекти"}
{"url": "http://www.bnews.bg/article/246610-deyan_donkov_ne_biya_radina_samo_se_karame_kogato_sme_piyani", "text": "\n Деян Донков вече не понася да се налива с алкохол, да стои до късно по баровете, а предпочита да си е вкъщи при любимата си Радина Кърджилова. \r\nДопреди година актьорът беше в центъра на купона, но семейния живот го промени много. Той признава, че между него и Радина е имало напрежение, най-вече от това, че двамата са на градус. „Карали сме се когато сме били пияни, но никога не съм я удрял, както се пише вече дълго време“, разкри Донков, цитиран от „България Днес“. \r\nВ момента той е на морето със сина си и съпругата си. Семейството няма много време за почивка, тъй като и двамата са затрупани с куп ангажименти. \r\n\r\n   \r\n \n\t\t\t\t\t\t", "date": "2018.08.09", "title": "Деян Донков; Не бия Радина, само се караме, когато сме пияни "}
{"url": "http://www.bnews.bg/article/246643-politsiyata_razsledva_ubiystvo_v_lyaskovets", "text": "\n Досъдебно производство за убийство е образувано в Лясковец, съобщиха от ОД на МВР във Велико Търново, предаде БТА.  \r\n\r\n Сигнал за случая е получен в сряда в 16:15 ч. Пристигналите на адреса екипи на полицията са установили 63-годишен мъж от Лясковец в тежко състояние, с множество травми по тялото. Той незабавно е бил откаран в Спешна помощ - Горна Оряховица, където малко по-късно е починал. \r\nКато съпричастен към извършеното деяние е задържан 76-годишен мъж също от Лясковец. \r\n\r\n От проведените следствени действия става ясно, че инцидентът е след битов скандал, уточниха за БТА от пресцентъра на полицията. Разследването продължава под ръководството на Окръжната прокуратура. \r\n \n\t\t\t\t\t\t", "date": "2018.08.09", "title": "Полицията разследва убийство в Лясковец"}
{"url": "http://www.bnews.bg/article/246664-srabskiyat_prezident_se_otkaza_ot_preshevskata_dolina", "text": "\n Сръбският президент Александър Вучич обяви, че твърдо подкрепя разделянето на етническите сърби от етническите албанци, в това число – и на територията на собствената му страна, предаде агенция „Бета”. \r\n\r\n Етническите албанци от Прешево, Медведжа и Буяновац многократно са изявявали желание да се присъединят към Косово. В същото време Белград настоява сръбските общини да излязат от територията на младата държава. \r\n\r\n „Подкрепям раздялата с албанците и следвам тази политика. Имаме територия, за която не е ясно чия е и това винаги ще е източник на потенциални конфликти”, коментира Вучич пред журналисти. \r\n\r\n Той не даде повече подробности по темата с мотива, че не иска да разкрива картите на Белград в преговорите с Прищина. \r\n\r\n В същото време, обаче, косовският президент Хашим Тачи заяви вчера на брифинг, че присъединяването на Прешево, Медведжа и Буяновац трябва да стане със знанието на Брюксел и то не трябва да се счита за част от по-мащабен процес, включващ автономия за сръбските общини или размяна на територии. \r\n \n\t\t\t\t\t\t", "date": "2018.08.09", "title": "Сръбският президент се отказа от Прешевската долина"}
{"url": "http://www.bnews.bg/article/246648-izpisaha_ivancheva_ot_bolnitsa_s_beleznitsi_na_ratsete_i_krakata", "text": "\n Задържана кметица на „Младост” Десислава Иванчева беше изписана от столичната болница „Майчин дом”  в четвъртък. \r\n\r\n Тя постъпи там на 1 август за изследвания на тумора на хипофизата, който има от две години. Влезе в лечебното заведение с белезници на ръцете и краката, което предизвика вълна от възмущение от страна на привържениците й. \r\n\r\n При изписването й Иванчева отново бе закопчана с белезници, показва снимка, качена в профила на подсъдимата за подкуп кметица. \r\n\r\n Посланието под снимката гласи: \r\n\r\n „Драги приятели на истината и справедливостта, \r\n\r\n както очаквахме, днес Деси Иванчева беше изведена от болницата и върната обратно в ареста преди обявения от лекарите час - веднага след последното ѝ изследване в 8:20 ч. Най-лошото е, че тя няма да бъде в лечебницата на Централния затвор, а директно в ареста, където условията разрушават здравето им. Ще изпратим протестна нота до посолствата на демократичните държави и до европейските институции. Очаквайте днес текста на нотата, която ще можете да изпратите и вие по имейл до същите посланици и институции. \r\n\r\n В понеделник 13 август организираме протест пред Министерски съвет в подкрепа на набедените от ОПГ за подкуп Иванчева и Петрова с исканията, които заявяваме в подписката до министъра на правосъдието Цецка Цачева. Скоро ще създадем Фейсбук събитието за протеста. \r\n\r\n Време е българите да се обединим срещу Мафията и за политика, идваща от волята на гражданите! Да се обединим в защита на двете жени, които имаха смелостта да се изправят лице в лице с мафиотите в Младост! Последните, след бруталната постановка на столичното кръстовище, със съучастието на тежко корумпираното правителство и медии, съсипват сега живота и семействата им! Защото, ако не го направим сега, утре на тяхно място може да е всеки от нас!”. \r\n \n\t\t\t\t\t\t", "date": "2018.08.09", "title": "Изписаха Иванчева от болница с белезници на ръцете и краката"}
{"url": "http://www.bnews.bg/article/246665-pognaha_boris_dzhonsan_za_burkite", "text": "\n   \r\n\r\n Бившият външен министър на Великобритания Борис Джонсън ще бъде разследван за коментарите си за носене на бурка, пише вестник Evening Standard, цитиран от \"Ройтерс\". \r\n\r\n Конкретно Джонсън ще бъде разследван за възможно нарушаване на кодекса за поведение на Консервативната партия на Великобритания след коментара за мюсюлманките, които носят бурка. \r\n\r\n Вестникът отбелязва, позовавайки се на източници от партията, че по-късно днес ще бъде взето официално решение разследваща комисия, ръководена от адвокат, да проучи случая. \r\n\r\n \"Гардиън\" пише, че е изправен пред разследване за коментара си. \r\n\r\n Борис Джонсън сравни мюсюлманките с бурки с пощенски кутии и банкови обирджии в статия за \"Дейли телеграф\". Той отказва да се извини, въпреки че е призоваван от ръководството на партията да го направи. \r\n\r\n Саджад Карим, консерватор от Северозападна Англия, коментира, че консерваторите трябва да решат между \"английско националистическо движение\" и \"истинска национална сила\". \r\n\r\n Депутатите обвиниха Джонсън, че си е повярвал, че \"нормите и стандартите на Консервативната партия не се отнасят за него\". \r\n \n\t\t\t\t\t\t", "date": "2018.08.09", "title": "Погнаха Борис Джонсън за бурките"}
{"url": "http://www.bnews.bg/article/246666-69_godishniyat_richard_giar_chaka_dete_ot_mlada_ispanka", "text": "\n Четири месеца след като Ричард Гиър сключи брак с 35-годишната испанска активистка Алехандра Силва, двама ще стават родители, съобщава испанският всекидневник ABC. 68-годишният актьор, който има рожден ден на 31 август, има син на 18 години от бившата си съпруга Кери Лоуъл. Това няма да е първо дете и за Алехандра, която пък има петгодишен син Алберто от предишната си половинка. Ричард Гиър и Алехандра Силва са заедно от четири години, а през юни 2015 официално разкриха, че са двойка. Сключиха брак през април тази година. „Аз съм най-щастливият човек на света. И как да не съм?! Женен съм за красива жена, която е умна, чувствителна, отдадена, забавна, търпелива, която знае как да прощава, която е невероятна готвачка и прави най-добрите салати на света“, заяви по повод връзката си актьорът, пише eva.bg. Двамата се запознават през 2014 година, когато Гиър отсяда в хотела в Позитано, Италия, който семейството на Силва притежава. Той не спрял да й изпраща цветя, докато тя не се съгласила да излезе на среща с него. Останалото, както се казва, е история. \r\n  \r\n \n\t\t\t\t\t\t", "date": "2018.08.09", "title": "69-годишният Ричард Гиър чака дете от млада испанка"}
{"url": "http://www.bnews.bg/article/246638-tsska_prati_oferta_za_igrach_na_yuventus", "text": "\n Един от водещите сайтове за информация за трансферния пазар в Италия - Tuttomercatoweb, пусна изключително любопитна новина. Тя гласи, че ръководството на ЦСКА е изпратило оферта до Ювентус за един от играчите на тима, който доскоро се състезаваше за втория отбор на клуба. \r\n\r\n Става въпрос за атакуващия полузащитник Стефано Белтраме, който е на 25 години и за последно игра в холандския Гоу Ахед Игълс. Там той беше под наем, като през лятото се завърна в състава на \"бианконерите\", но беше пратен да тренира с младежката формация до 23-годишна възраст. \r\n\r\n Според информацията в Италия, най-близо до подписа на Белтраме е холандският Ден Бош, но намесата на ЦСКА е намалила скоростта на преговорите между двата отбора. Самият играч е харесал предложението да играе за \"червените\", тъй като ще може да запише мачове и в европейските клубни турнири. \r\n\r\n Белтраме има мачове за всички младеждки формации на Италия до 20-годишна възраст, но от 2013 година кариерата му върви надолу. Считан за един от големите таланти на Италия преди години, той се надява, че може да съживи кариерата си с трансфер извън Италия. Той беше част от селекцията на Масимилиано Алегри за турнето в САЩ, като дори взе участие в някои от мачовете. \r\n \n\t\t\t\t\t\t", "date": "2018.08.09", "title": "ЦСКА прати оферта за играч на Ювентус!"}
{"url": "http://www.bnews.bg/article/246629-balgariya_nakratko_prestapnitsite_po_chernomorieto_pod_kriloto_na_mestnata_vlast_vmesto_da_tarkat_narovete_tarkat_vip_separetata_po_slanchev_bryag", "text": "\n БиНюз се натъкна на унищожителен коментар на пиар акспертът Весислава Танчева, относно схемите с организираните престъпни групи в Бургас и така нашумелия случай с Митьо Очите в последните дни. Ето какво пише тя: \r\n\r\n \r\n\r\n ''В случай, че още се колебаете, това, което гледате на живо от Бургас, се нарича \"мижи да те лажем\"...  \r\n\r\n На теория гледате разследване на организирана престъпна група, което извади наяве скандална обвързаност на местния криминален контингент с партийни структури, лесно забогатели бизнес фигури и политически активисти.  \r\n\r\n На практика виждате на длан последните 20 години история, в които \"бившите\" наркотрафиканти назначават бивши ченгета да им управляват фиктивните фирми, удобно скрити под политически чадъри от всички възможни цветове, ползвайки връзките и парите на облагодетелствани по партийна линия \"бизнесмени\".  \r\n\r\n  Осъдени за наркотрафик престъпници излежават присъдите си под зоркото око на... сина на служителя си, а дъщеря му юридически консултира... МВР!?   \r\nДокато \"лежат\", обилно купонясват по клубовете на Слънчака, като половината заведение предварително знае, че ще се наслади на присъствието им там. Дори и на мен ми се случи веднъж... \r\n\r\n  Когато вече не търкат наровете, внезапно се оказват съдружници на местни милиардери и печелят яко от обществени поръчки и еврофондове. Обществени поръчки не за друго, а за охрана на общини, митници, НАП и НОИ.... В мандатите на 5 поредни правителства, без да броим служебните. \r\n\r\n  Ако мислите, че това кълбо от обвързаности може да се разплете, като нежно подръпваме по някое конче тук-там, жестоко се лъжете!  \r\nТакъв възел може само да се разсече, равръзване няма. Т.е., Гордий си е свършил работата, но липсва Александър с меча... А Темида има, ама дървен. \" \r\n \n\t\t\t\t\t\t", "date": "2018.08.09", "title": "БЪЛГАРИЯ НАКРАТКО: Престъпниците по Черноморието - под крилото на местната власт! Вместо да търкат наровете, търкат ВИП сепаретата по Слънчев бряг!"}
{"url": "http://www.bnews.bg/article/246644-shte_udalzhat_li_aresta_na_shofyora_blasnal_6_momicheta_v_kiten", "text": "\n Арестът на 31-годишния шофьор, който блъсна шест момичета на тротоар в Китен, се очаква да бъде удължен на 72 часа. Това обявиха за NOVA от прокуратурата в Бургас. \r\n\r\n Наблюдаващият прокурор е изискал автотехническа експертиза, както и данни за състоянието на пострадалите момичета. \r\n\r\n Все още няма яснота какво обвинение ще бъде повдигнато на мъжа. \r\n\r\n Във вторник вечерта около 21 часа шофьорът не успя да запази контрол над автомобила си, в резултат на което прегази шест тийнейджърки. Четири от тях са в бургаска болница, без опасност за живота. \r\n\r\n Направените на място тестове показаха наличие на наркотици и 0,92 промила алкохол в кръвта на водача.  \r\n \n\t\t\t\t\t\t", "date": "2018.08.09", "title": "Ще удължат ли ареста на шофьора, блъснал 6 момичета в Китен?"}
{"url": "http://www.bnews.bg/article/246630-kakvo_ni_gotvyat_i_kakvo_prikrivat_sas_skandala_pokray_mityo_ochite", "text": "\n България през последната една година се превърна в държава на скандалите. Управляващите не могат да осигурят висок стандарт за живот на избирателите нито прилични доходи, но за сметка на това ни заливат непрекъснато със зрелища. \r\n\r\n Дали има още наивници в тази държава, които да си мислят, че управляващите, които и да са те се борят с престъпността в страната?  Достатъчно е да погледнете декларациите им. \r\n\r\n Някой беше казал, че в България всички сме роднини всичко се знае. Прав е, всичко се знае. Винаги се е знаело за Митьо Очите, но никой не знаеше заЖивко- суджука! Да сте чули през последните месеци нещо по темата \"суджук\"? Не, не сте. А, дали сте чули някой да разследва патриотарите за източване на здравната каса и ДДС? Пак не? А за Хасково гейт? \r\n\r\n И там нищо. За сметка на това, ще гледате в сутрешните блокове Жоро търбата да се изявява като анализатор и с меден глас да ви обяснява колко прозорливи и добри управляващи си имаме. Направо сме благословени. \r\n\r\n Кой е Жоро тръбата ли ами онзи дето изкраде тръбите за напояване и същите управляващи го разкарваха с белезници из столицата, така че той е много наясно със сценариите и днес би трябвало да обяснява защо не е в затвора? \r\n\r\n А ние би трябвало да се замислим какви хора ни промиват мозъците, та за този не се знае дали има и средно образование, но днес същия е изпълнителен директор. И по какво се различава Жоро тръбата от Митьо Очите, който заемал висок пост в някаква охранителна фирма? \r\n\r\n Май по нищо. И двамата са използвани, за да прикрият чрез скандали нещо доста по-сериозно. Всъщност някой дали си спомня за баба Дора и избитите ѝ \r\nкозички, а дали си спомня вече някой за протестиращите майки на деца с увреждания и за какво въобще протестираха,   а дали пък някой си спомня за какво протестира Босия, който е на прага на смъртта чрез протестът си? \r\n\r\n Май станаха много въпроси в едно изречение. Важното е, че кукловодите за пореден път намериха начин да отвлекат вниманието \r\nни и да тушират напрежението! До кога ли ще успяват? \r\n  \r\n \n\t\t\t\t\t\t", "date": "2018.08.09", "title": "Какво ни готвят и какво прикриват със скандала покрай Митьо Очите? "}
{"url": "http://www.bnews.bg/article/246632-rabotnik_zagina_pri_nelep_intsident_na_pristanishte_zapad_v_ruse", "text": "\n Денят е 14 юли, събота. 39-годишният Делян Енчев е мотокарист на пристанище \"Запад\" в Русе. Около 8:15 той и колегата му Сашо Александров отиват да отворят капаците на баржата, от която предстои да разтоварят тонове насипна гранулирана тор.  \r\n\r\n „Трябва да се отварят капаците от подменна група. Това са моряци. Делян не беше моряк. Нямаше в момента подменна група въобще на съда. Това си е практика – да се отварят съдовете и да няма подменна група. Един лост, който трябва да отвори капака, изплю. Той падна във водата, при което аз събух обувките и скочих след него. Той не можеше да плува и в истерията си, след дълга борба потъна под секцията”, разказва Александров. \r\n\r\n Борбата за живота на Делян продължава между 9 и 10 минути – време, отчетено от камерите на пристанището. Сашо и Делян са на безсрочни трудови договори с Държавно предприятие „Пристанищна инфраструктура”. По график се предполага да работят два дни по 12 часа и да почиват два дни след това. \r\n\r\n Това обаче не се случва – работят всеки ден в продължение на седмици. По думите на Сашо основната заплата е близка до минималната, а основните пари идват на база тонажа, минал през ръцете им. \r\n\r\n Сигнал за инцидента е подаден веднага на телефон 112, а към Инспекция по труда – около час и половина по-късно. Часове след това обаче, на пристанището не е имало разследващи от полицията и прокуратурата, нито проверяващи от Инспекцията по труда, разказват близките на удавения работник. \r\n\r\n След час и половина водолазният екип от Горна Оряховица преустановява търсенето защото кислородът им свършва. \r\n\r\n Илко Камбурив е зет на загиналия работник. Ден след инцидента документира, че на пристанището продължава да се работи без предпазни средства – без колани, без обезопасителни въжета. \r\n\r\n „По норматив те твърдят, че не са задължени да имат спасителни жилетки, да имат пояси, да имат такива предпазни средства, защото те работят на сушата. Да, но аз питам, Делян, като мотокарист, който трябва да влезе вътре с багерчето, как е влизал Делян там? Как е разписано по инструкция той да мине по тази сходна или пътека и да влезе вътре в баржата?”, пита Камбуров. \r\n\r\n \r\n\r\n Семейството на загиналия е решено да не остави институциите да скрият истината за смъртта му. Първото им съмнение идва, когато две седмици след инцидента чуват на официална пресконференция от директорката на инспекцията по труда, че тялото на Делян все още не открито.  \r\n\r\n Проверяващите, от които се очаква да установят нарушенията, пропускат съществен факт - тялото на удавения е намерено цели няколко дни преди пресконференцията, като даже то е било погребано. \r\n\r\n „На тоя етап нарушенията, които сме констатирали, и които смятаме, че имат отношение към злополуката, е нарушения, свързани с работното време. Недопустимо е работа 14 дена без почивка, а това сме констатирали специално за лицето. В случая сме констатирали не само за това лице, а и за други лица, които са полагали 14 дена труд без почивка като говорим за 11-часови смени”, коментира директорът на инспекцията Ирена Николаева. \r\n\r\n Тезата е, че преумората е оказала влияние. \r\n\r\n Близките на Делян Енчев твърдят, че той е бил много по-дълго на работа без почивка. Просто проверяващите направили справка само от първи юли до деня на инцидента, но не и преди това. \r\n\r\n Сашо Александров е категоричен, че не е имало нито пояси, нито жилетки. След като не успява да спаси живота на своя колега и едва запазва своя, първото нещо, което правят ръководителите му е, да го накарат да се подпише, че е минал задължителния инструктаж. Карат го и да сложи светлоотразителна жилетка и каска. \r\n\r\n На оцелелия работник му е наредено да се върне на работа още в понеделник. Той обаче отказва, защото не може да се справи с преживения шок. В момента е в болничен и ходи на психолог, за своя сметка. \r\n\r\n Александров и близките на Делян твърдят, че има поне три инцидента, които са били прикрити. Един от тях е от март 2016 г., при който работник паднал в ледените води на Дунав. Днес не иска да свидетелства. \r\nВ момента се води досъдебно производство и близките на Делян се надяват случаят да бъде разплетен и правилата за безопасност да бъдат стриктно спазвани – навсякъде, за да няма повече жертви. \r\n\r\n \r\n\r\n Генералният директор на Държавно предприятие „Пристанищна инфраструктура” Ангел Забутов заяви в студиото на „Тази сутрин”, че случилото се е „нелепа случайност”. \r\n\r\n По думите му загиналият работник и колегата му нерегламентирано са се качили на баржата, за да отворят капаците и да започнат работа: „Трябва е да уведомят ръководителите, да има подменна група, която да отвори капаците”. \r\n\r\n Според него е имало предпазни средства, а 14-дневната серия на служителите е била по тяхно желание – макар да призна, че това е нарушение. \r\n\r\n „Мога да говоря за отговорност. Отговорността я поемам аз и, ако има виновни, ще бъдат наказани”, подчерта Забутов. \r\n \n\t\t\t\t\t\t", "date": "2018.08.09", "title": "Работник загина при нелеп инцидент на пристанище „Запад” в Русе"}
{"url": "http://www.bnews.bg/article/246635-hvanaha_blizo_1_ton_nelegalen_alkohol_v_garazh_v_nesebar", "text": "\n 910 литра нелегален етилов алкохол иззеха митнически служители от гараж в Несебър. Акцията се е провела на 5 август, съобщиха от Агенция \"Митници\". \r\n\r\n Алкохолното съдържание на продукта е измерено на място и е 41 % vol. За него не са представени никакви документи за произход и платен акциз по Закона за акцизите и данъчните складове. \r\n\r\n Взети са проби за лабораторен анализ. След като излязат резултатите по случая, ще бъде образувано административнонаказателно производство. \r\n\r\n Засилен е контролът срещу нерегламентираното производство и търговия с акцизни стоки в района на Черноморието. \r\n \n\t\t\t\t\t\t", "date": "2018.08.09", "title": "Хванаха близо 1 тон нелегален алкохол в гараж в Несебър"}
{"url": "http://www.bnews.bg/article/246612-svetlana_gushterova_obyasni_kak_e_osrebrila_braka_si_s_hristiyan", "text": "\n Бившата плеймейтка и настояща съпруга на бизнесмена Християн Гущеров, Светлана Гущерова, коментира слуховете, че е осребрила брака си с договор, по силата на който ще бъде щедро обезвъзмездена при евентуален развод. \r\n\r\n \"Категорично не съм подписвала такъв договор, нито пък някога е бил на дневен ред!\", заяви с абсолютна увереност блондинката в интервю пред седмичник. \" Чудя се откъде на някой може да му хрумне подобно нещо\". \r\n\r\n След като взе фамилията на съпруга си, Светлана е твърдо решена, че някои неща е оставила завинаги в миналото си като еротичните фотосесии за \"Плейбой\", например. \"Вече не ми отива да се снимам еротично. Сега съм семейна жена и трябва да се държа на ниво, не искам и няма да злепоставя по никакъв начин фамилията Гущерови. Край на по-разголените снимки! Това остана в младостта ми\", казва още младата булка. Не би се впуснала и в риалити формати, както направи миналата есен, за да влезе в \"Биг Брадър Ол Старс\". \"Вече нямам място в друга къща, освен в моята. \r\n\r\n Различен човек съм - създала съм семейство и нямам работа в риалити. Станах много по-отговорна, зряла и сериозна. Улегнах покрай съпруга си. Хрис пък преди беше по-затворен - не ходеше на кино, не пътуваше често, а сега е различно. Вече и той обича да се събираме с приятели, да гледаме филми и да пътешестваме. Стана по-контактен и общителен\", доволна е Гущерова. \r\n \n\t\t\t\t\t\t", "date": "2018.08.09", "title": "Светлана Гущерова обясни как е осребрила брака си с Християн "}
{"url": "http://www.bnews.bg/article/246631-shteti_za_milioni_sled_poroite_v_turtsiya", "text": "\n След пороите в южната ни съседка, турското Черноморие осъмна с щети за милиони.  \r\n\r\n Разрушени са мостове и пътища. Има наводнени къщи. \r\n\r\n Във вилает Орду е съобщено за ранени хора. \r\n\r\n Интензивните дъждове причиниха кални реки в другия край на страната. Пострада района около курортния град Анталия. \r\n\r\n Няма данни за жертви, но материалните щети за жителите на селата, както и тези по инфраструктурата са сериозни. \r\n \n\t\t\t\t\t\t", "date": "2018.08.09", "title": "Щети за милиони след пороите в Турция"}
{"url": "http://www.bnews.bg/article/246636-arestuvaha_amerikanets_podgotvyal_detsa_za_masovi_ubiystva_v_uchilishta", "text": "\n Мъж, подготвял непълнолетни за бъдещи извършители на масови убийства в училища из САЩ бе арестуван от органите на реда в щата Ню Мексико, съобщи в сряда телевизия Ен Би Си, цитирана днес от ТАСС. \r\n\r\n По нейни данни заподозреният Сирадж Уахадж е отвлякъл своя четиригодишен син, който живеел в щата Джорджия с майка си и втория си баща. Според прокуратурата 39-годишният Уахадж е откарал детето в построен от него лагер в Ню Мексико, където го е обучавал да стреля с пушка с оглед да използва тези умения, участвайки в масови убийства из учебните заведения в страната. \r\n\r\n Полицията извършила след получен сигнал обиск в лагера и открила тялото на сина му. Там живеели още един мъж, три жени и 11 деца. Според служителите на реда непълнолетните, физически изтощени, били държани в антисанитарни условия. Според Си Ен Ен документи на следствието сочат, че петимата заподозрени, включително Уахадж, са учили децата да стрелят. \r\nВсички заподозрени са арестувани и обвинени в малтретиране на деца. Смъртта на четиригодишния син на Уахадж все още се разследва, затова засега няма обвинения по случая, добавя ТАСС. \r\n\r\n Преди три дни Франс прес информира, че при операцията в селцето Амалия, Ню Мексико, на 3 август Уахадж и друг мъж на име Лукас Мортен били открити заедно с жените и децата в \"тясна каравана, вкопана в земята, покрита с найлон, без вода, канализация и ток\". \r\nВсички приличали на \"бежанци от третия свят\", нямали храна, нито прясна вода, били боси, немити и облечени само с мръсни парцали. Мъжете били въоръжени с щурмова пушка АР-15 и четири пистолета. \r\n \n\t\t\t\t\t\t", "date": "2018.08.09", "title": "Арестуваха американец, подготвял деца за масови убийства в училища"}
{"url": "http://www.bnews.bg/article/246637-moshtna_tsenzura_v_btv_prodalzhavat_da_obsluzhvat_vlastta_kadiev_gi_popilya", "text": "\n Лидерът на извънпарламентарната партия \"Нормална държава\" Георги Кадиев се възмути от бТВ, заради това че телевизията го поканила в сутрешния си блок, а се оказало, че за участието му по темата за Митьо Очите няма достатъчно време. \r\n\r\n Той даде гласност на случая в личния си фейсбук профил където написа: \r\n\r\n \"Тази сутрин бях поканен в бТВ. Не съм го искал, не съм настоявал. Тяхна идея беше.  \r\nЗатова считам за крайно непрофесионално, когато решиш да удължиш времето на предния гост и просто да отрежеш следващия. \r\n\r\n Така не се прави. И когато телевизия не уважава гостите си, няма защо те да уважават телевизията.  \r\nНай-дразнещото е не това, че не съм бил в ефир. Отдавна нямам нужда от това. Има и други начини да кажа какво мисля. \r\n\r\n Най-дразнещото е, че ако беше примерно Цветан Цветанов или някой от Позитано, или Каракачанов или Карадайъ, нямаше да си го позволят. \r\n\r\n Ето така (поне за мен) медии се превръщат в част от същата система, която ни убива и която искаме да променим. И няма смисъл и ние да участваме в това. \r\n\r\n А какво щях да кажа в бТВ, очаквайте в следващия ми пост.\" \r\n\r\n Преди Кадиев в сутрешния блок на телевизията имаше ексклузивно участие на бившия директор на \"Криминална полиция\" в областната дирекция на МВР в Бургас и настоящ работодател на Димитър Желязков Иван Владимиров. Той разказа, че взел на работа Митьо Очите заради \"личните си връзки\" и умението му да намира обекти за охрана. \r\n\r\n \"Заради информацията, която Владимиров разкри, разговорът продължи повече от предвиденото. Екипът и водещата са предложили на Георги Кадиев да направим интервюто с него днес, но в рамките на по-малко от предварително отделеното време, или да заповяда утре. Георги Кадиев е отказал, след което е написал пост във Фейсбук\", оправдаха се от бТВ казуса с тв участието на Кадиев. \r\n\r\n Цензурата е пълна и бТВ открай време обслужват интересите на властта.  \r\n\r\n Очаквайте подробности! \r\n \n\t\t\t\t\t\t", "date": "2018.08.09", "title": "МОЩНА ЦЕНЗУРА! В бТВ продължават да обслужват властта! Кадиев ги попиля!"}
{"url": "http://www.bnews.bg/article/246623-kakvo_vreme_da_ochakvame_dnes", "text": "\n След валежите във вторник и сряда на някои места у нас, днес отново посрещаме горещото лято в целия му блясък. \r\n\r\n Ще бъде слънчево през целия ден. Ако има облаци, те ще са купести, но не и дъждовни. Максималните температури днес ще достигнат до 29-35 градуса. \r\n\r\n \r\n\r\n По крайбрежието денят ще е слънчев и горещ с температури до 31-32 градуса. Морската вода ще достигне до 27-28 градуса. \r\n\r\n \r\n\r\n Над планините ще бъде слънчево. Има условия за образуване на облаци, но без валежи. Температурата на височина 1200 метра ще е около 24 градуса в най-горещите часове. \r\n\r\n \r\n\r\n Следващите 7 дни ще бъдат горещи и сухи. Ще има слабо колебание на температурите, които ще паднат с градус-два в началото на уикенда. След това отново ще се върнат към стойности около и над 30 градуса. По-дългосрочните модели показват слънчево, отпускарско време чак до 24-25 август. \r\n\r\n \r\n\r\n С жегите идва и опасността от полски и горски пожари. В края на седмицата се оформят обширни райони в Дунавската равнина и Югоизточна България, в които рискът от разпалване на огън е голям заради изсъхването на почвата. \r\n \n\t\t\t\t\t\t", "date": "2018.08.09", "title": "Какво време да очакваме днес?"}
{"url": "http://www.bnews.bg/article/246641-kupuvame_novi_boyni_mashini_za_armiyata_za_1_mlrd_leva", "text": "\n 1 млрд. лева ще бъдат използвани за купуването на нови бойни машини за българската армия. Това обяви министър-председателят Бойко Борисов в четвъртък. \r\n\r\n Той участва в церемонията по закриването на военното учение PLATINUM LION 2018” на полигон \"Ново село\" край Ямбол. Според Борисов сигурността на Балканите е от изключителна важност.  \r\n\r\n „Това, което с политическите ръководства от Балканите, както и на Черноморския регион, решихме e начинът на мислене да се бием помежду си да се промени в общ начин на мислене. Да знаем колко подготвен е всеки от нас и заедно да изграждаме отбранителната система на Балканите и на региона”, коментира Борисов. \r\n \n\t\t\t\t\t\t", "date": "2018.08.09", "title": "Купуваме нови бойни машини за армията за 1 млрд. лева"}
{"url": "http://www.bnews.bg/article/246624-agresiya_na_plazha_boy_mezhdu_spasitel_i_plazhuvasht", "text": "\n Фрапиращ случай на насилие на плажа. Спасител ритна плажуващ, той пък му отвърна с юмрук. Случаят е от 6 август от централния плаж във Варна. \r\n\r\n Андрей отива на плаж с двете си деца. \r\n\r\n „Разреших им да отидат до шамандурата като зная, че могат да плуват. Не съм ги изпускал нито за миг от очи”, разказва Анрей Маджов. \r\n\r\n Според Андрей спасителят, който спял на плажа, се събудил, започнал да крещи и да свири по децата му. \r\n\r\n „Сериозни ръкомахания, да излизат от морето, повече да не влизат там, на брега само да си играят, на много груб тон. Недопустимо поведение”, оценява Андрей. \r\n\r\n Направил забележка на спасителя, но не смята, че го е провокирал. \r\n\r\n „Съвсем учтиво го помолих да е учтив с чужди деца”, твърди Андрей. \r\n\r\n След това последвали нецензурни жестове, които мъжът заснел с телефона си. А заради това, че снима последвал ритник. \r\n\r\n „Бях жестоко изритан в ръцете, защото се опитах да го снимам как показва среден пръст. Имам наранявания на пръстите, на китката”, заявява Андрей. „Изправих се и го ударих, да се съвземе малко и да се успокои”. \r\n\r\n Екип на NOVA намери спасителя на работното му  място. \r\n\r\n Азер работи като спасител повече от 40 години. Отрича да е бил груб. \r\n\r\n „Казах: „Марш! Навън! Това не е грубо”, заявява спасителят. „Той идва и пита: „Ти защо идваш бе? Ти защо държиш такъв тон на децата ми”. Обърнах се и той ме удари”. \r\n\r\n Отрича и да е спал докато е на поста си. \r\n\r\n Андрей има извадено медицинско удостоверение и ще потърси правата си в съда. \r\n \n\t\t\t\t\t\t", "date": "2018.08.09", "title": "АГРЕСИЯ НА ПЛАЖА! Бой между спасител и плажуващ!"}
{"url": "http://www.bnews.bg/article/246642-ekskluzivno_i_samo_v_bnews_nova_tv_izlozhi_balgariya_pred_tsyal_svyat_slozhiha_sachineni_dumi_v_ustata_na_nastavnika_na_fk_kopenhagen_ot_daniya_vazroptyaha_svetkavichno", "text": "\n От Нова телевизия съвсем умишлено допуснаха нечуван гаф! Фенове на ЦСКА възроптяха в социалните мрежи по повод репортаж от пресконференция, дадена от наставника на датския ФК \"Копенхаген\", който ще играе днес с ЦСКА на стадион \"Васил Левски\". \r\n\r\n Няма как този път да не направи впечатление дори и на най-слепите и най-глухите. Колегите от Нова телевизия, този бастион на борбата с фалшивите новини в България, не само стигнаха професионалното дъно. Дори започнаха и да го копаят. \r\n\r\n „Вярвам, че тези слаби армейци ще ги премажем още с 3:0 тук в София и ни очаква протоколен реванш“. Тези думи бяха буквално набутани в устата на треньора на Копенхаген Столе Солбакен в спортната новинарска емисия. В действителност наставникът на датчаните, който е врял и кипял в европейски битки от всякакъв калибър, заяви: „Шансовете за утре са равни. Не мога да кажа кой е фаворит, това ще стане ясно след края на мача. Ще подходим с уважение към ЦСКА, очаквам тежък двубой“. \r\n\r\n \r\n\r\n Отдаваме нечувания гаф на непрофесионализма на колегите от Нова телевизия, перипетиите, които имат що се отнася до владеенето на чужди езици, в частност английски език и всеобщата простотия, завладяла нюзруума на телевизията!  \r\n\r\n Журналисти като тези са утайката на българската журналистика, която сама по себе си е достигнала до невиждани дъна, с любезното съдействие на оторизирани драскачи, пишман преводачи и репортери. \r\n\r\n От ФК \"Копенхаген\" светкавично опровергаха наглия акт на българските \"журналисти\". \r\n\r\n \r\n\r\n   \r\n \n\t\t\t\t\t\t", "date": "2018.08.09", "title": "ЕКСКЛУЗИВНО И САМО В BNEWS! НОВА ТВ изложи България пред цял свят! Сложиха съчинени думи в устата на наставника на ФК  \"Копенхаген\"! От Дания възроптяха светкавично! "}
{"url": "http://www.bnews.bg/article/246653-brad_pit_dzholi_manipulira_mediite_dadoh_nad_9_miliona", "text": "\n Актьорът Брад Пит отхвърли твърденията, че не е осигурил издръжка на децата си, и обвини съпругата си Анджелина Джоли, че се опитва да манипулира медиите по време на дългото им бракоразводно дело. \r\n\r\n В новия рунд от взаимните обвинения между двете холивудски знаменитости, известни някога като Бранджелина, адвокатите на Пит заявиха, че той е платил над 1,3 милиона долара за Джоли и децата им след раздялата им през 2016 г. В документи, представени пред Върховния съд в Лос Анджелис, адвокатите уверяват също, че Пит е дал назаем 8 милиона доларана Джоли, за да й помогне да купи нов дом. \r\n\r\n \"Уверенията на Брад са безсрамен опит да се прикрие истината и да се отвлече вниманието от факта, че не е изпълнил изцяло задължението си да плаща издръжка на децата\", заявиха адвокати на Джоли, цитирани от БТА. \r\n\r\n Според актрисата Пит от година и половина не е отделял достатъчно средства за издръжка на децата или ги е изплащал нередовно. Анджелина и Брад са имали неформална договорка за тази издръжка след раздялата си. \r\n\r\n Брад Пит и Анджелина Джоли се разделиха през месец септември 2016 година. Двойката живя заедно в продължение на 10 години, но встъпи в брак едва през месец август 2014 г. Пит и Джоли имат шест деца, три от които са осиновени. \r\n \n\t\t\t\t\t\t", "date": "2018.08.09", "title": "Брад Пит: Джоли манипулира медиите. Дадох ѝ над $9 милиона "}
{"url": "http://www.bnews.bg/article/246626-shefat_na_arkus_za_mityo_ochite_zanimavashe_se_s_tarsene_na_obekti", "text": "\n По длъжностна характеристика Димитър Желязков – Митьо Очите е мениджър в охранителна фирма „Аркус”. Това обясни шефът на фирмата Иван Владимиров.   \r\n\r\n „Занимаваше се с маркетинг, търсене на обекти”, това заяви Иван Владимиров пред NOVA. „Насила никой не е каран – нито със заплахи, нито с изнудване. На нас не са ни необходими и толкова много обекти, защото нямаме хора, които да наемем, за да изпълняват тази дейност”. \r\n \n\t\t\t\t\t\t", "date": "2018.08.09", "title": "Шефът на „Аркус” за Митьо Очите: Занимаваше се с търсене на обекти"}
{"url": "http://www.bnews.bg/article/246628-mamin_vanyo_poluchil_darenie_ot_mama_blizo_100_bona", "text": "\n Кметът на Пловдив Иван Тотев е вложил в банка 119 027 лв., спестени през календарната 2017г. Това сочи публикуваната от КПКОНПИ попълнената от градоначалника годишна декларация на имущество и интереси. От нея става ясно, че средствата, заделени в депозит от градоначалника, са дошли от дарения от родители и заплати, пише Под Тепето. \r\nСъпругата му Деница пък е депозирала в банка 6324 лева, като в графата „Произход на средствата” е посочила „заплата”. \r\nПрез миналата година Иван Тотев не е придобил никакво движимо или недвижимо имущество, сочи още декларацията, която Комисията за противодействие на корупцията и за отнемане на незаконно придобитото имущество публикува. \r\n\r\n Всички сме наясно обаче за мръсните афери на градоначалника и че клептоманията не му е чужда. Даваме ви за пример зала \"Колодрума\".   сочеха 10 млн. лева за изграждането на залата, които главоломно скочиха на 50 милиона. Къде е разликата, отговорете си сами.  \r\n\r\n Към настоящия момент залата стои заключена и неизползваема.  \r\n \n\t\t\t\t\t\t", "date": "2018.08.09", "title": "Мамин Ваньо получил дарение от мама близо 100 бона!"}
{"url": "http://www.bnews.bg/article/246598-ivo_arakov_ne_iska_zhena", "text": "\n Иво Аръков отказа любовта. Актьорът, който за последно имаше връзка с вече семейната дъщеря на Христо Стоичков – Мика, заяви, че отсега нататък ще се съсредоточи изцяло върху работата си. Иво Аръков се изявява и на театрална сцена и на големия екран. Тези дни бе премиерата на пореден филм с негово участия. По този повод Иво заяви, че няма половинка. „В момента съм концентриран изцяло върху моята кариера, моите приятелки ще бъдат моите филми и проекти. Не искам да влизам във връзка”, заканва се актьорът. \r\n  \r\n \n\t\t\t\t\t\t", "date": "2018.08.09", "title": "Иво Аръков не иска жена"}
{"url": "http://www.bnews.bg/article/246639-zadarzhaha_piyani_shofyorki_v_sofiyska_oblast", "text": "\n Две шофьорки са задържани на територията на Софийска област в последното денонощие след солидна почерпка с алкохол, съобщи МВР. \r\n  \r\nОколо 16:10 ч. вчера е подаден сигнал за пътен инцидент в село Драговищица. Пристигналият на място полицейски екип установил, че автомобил „Нисан” се е ударил в предпазния парапет на мост и е паднал в коритото на реката. Зад волана седяла 46-годишна столичанка, чиято проба с дрегер отчела 2,62 промила алкохол, като не се съобщава тя да е пострадала. \r\n  \r\nМалко след 1:30 ч. тази нощ в района на Сливница е спряна за проверка и 39-годишна шофьорка, която е жителка на Драгоман. Тестът й с дрегер отчел 1,9 промила алкохол. И двете жени са задържани за срок от 24 часа, срещу тях е започнато бързо производство. \r\n \n\t\t\t\t\t\t", "date": "2018.08.09", "title": "Задържаха пияни шофьорки в Софийска област"}
{"url": "http://www.bnews.bg/article/246625-izmamenite_s_ekskurziya_do_kanada_vse_oshte_tarsyat_parite_si", "text": "\n Групата българи, които бяха излъгани с хиляди долари за екскурзия до Канада, все още не са получили обратно парите си. За случая ви разказахме преди около месец. \r\n\r\n Тогава стана ясно, че екскурзиантите са заминали без платен хотел и с резервации за круиз на имената на китайци. Министерството на туризма се самосезира и санкционира фирмата, но къде са парите на хората?   \r\n\r\n Екскурзията е трябвало да започне в края на юни и е трябвало да приключи в края на юли. Потърпевши разказват, че са платили между 15 000 и 24 000 лева. \r\n\r\n Още при кацането си в Торонто обаче туристите разбират, че нещо не е наред. В хотела им казват, че четирите им нощувки не са платени. Следващата спирка са градовете Квебек и Отава, където двете нощувки са платени. В Монреал обаче туристите се сблъскват с нов проблем - нощувките там също не са заплатени.  \r\n\r\n „Беше доста унизителна цялата история”, разказва един от потърпевшите. \r\n\r\n Потърпевшите са писали до Комисията за защита на потребителите, откъдето им отговорили да се обърнат към застрахователите. \r\n\r\n „Това вече е направено от нас, но те ни отговориха, че не са отговорни за това. Казаха ни да се обърнем към този застраховател, към когото тя е имала застраховка към момента на сключване на договора”, заяви друг от потърпевшите. \r\n\r\n „Тази фирма продължава да работи и се размина с една глоба от 1000 лева, въпреки че 2 месеца не е имала застраховка”, коментира потърпевш. \r\n\r\n „Хората с основание се обърнаха към нас, направили сме 4-5 проверки на фирмата”, заяви министърът на туризма Николина Ангелкова. „Фирмата е стартирала процедура по ликвидация, а заявява намерение за регистрация на нова фирма. Ще сигнализираме прокуратурата за тази фирма”, заяви Ангелкова. \r\n\r\n „Поемаме ангажимента да затегнем изискванията по отношение на туроператори и турагентите, и по отношение на лимитите на застраховките”, заяви още Ангелкова. \r\n \n\t\t\t\t\t\t", "date": "2018.08.09", "title": "Измамените с екскурзия до Канада все още търсят парите си"}
{"url": "http://www.bnews.bg/article/246627-zasileni_merki_za_sigurnost_predi_tsska_kopenhagen", "text": "\n Столичната полиция предприема мерки за охраната на обществения ред заради футболна среща от \"Лига Европа\" между отборите на ЦСКА-София и ФК \"Копенхаген\" от Дания. \r\n\r\n Мачът ще се играе тази вечер от 20:45 ч. на Националния стадион. \r\n\r\n На пропускателни пунктове в района полицаи ще извършват щателна проверка на всички посетители на футболния мач. Няма да бъдат допускани хора с наложена съдебна забрана за посещение на спортни мероприятия, както и такива в нетрезво състояние. \r\n\r\n Забранено е и носенето на пиротехника, оръжие, бутилки. \r\n\r\n Очаква се движението около стадиона да бъде затруднено. \r\n \n\t\t\t\t\t\t", "date": "2018.08.09", "title": "Засилени мерки за сигурност преди ЦСКА- „Копенхаген”"}
