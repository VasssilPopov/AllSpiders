{"url": "http://www.bnews.bg/article/263965-kashtata_na_yavorov_ofitsialno_stava_sobstvenost_na_stolichna_obshtina", "text": "\n Къщата-музей на поета-революционер Пейо Яворов на столичната улица ''Раковски'' от днес официално става собственост на Столична община. \r\n\r\n През 1993 година сградата беше реституирана, след което препродавана. \r\n\r\n Тази година общината я откупи на търг за 1 милион 285 хиляди лева. \r\n\r\n В присъствието на зам.-кмета Тодор Чобанов общината официално ще бъде въведена във владение, сподели за БНР Атанас Капралов, директор на Националния литературен музей, който се грижи за експозицията от вещи на Яворов и съпругата му Лора Каравелова. \r\n\r\n ,,Необходимо e вече оттук-нататък да се направи един цялостен ремонт на този имот. Една от залите ще бъде превърната в място, където ще се провеждат творчески срещи. Ще има временни изложби. Същото ще направим и в друга от залите и такава документална експозиция, каквато в момента липсва. Къщата трябва да бъде освен това и укрепена'', добави Атанас Капралов. \r\n \n\t\t\t\t\t\t", "date": "2019.10.24", "title": "Къщата на Яворов официално става собственост на Столична община"}
{"url": "http://www.bnews.bg/article/263972-tsatsarov_razmaza_lozan_panov_po_vreme_na_izslushvaneto_vav_vss", "text": "\n Сотир Цацаров разгроми Лозан Панов по време на изслушване на Иван Гешев пред ВСС. Председателят на ВКС и настоящият главен прокурор влязоха в словесен спор относно качествата на настоящият претендент за нов обвинител №1. \r\n\r\n Лозан Панов не изненада никого като заяви, че няма да подкрепи кандидата Гешев. Спред него не е станало ясно дали са били обсъждани и други кандидатури и с какви качества претендентът е успял да спечели доверието на прокурорската колегия.  \r\n\r\n Цацаров го постави моментално на мястото му като отбеляза, че не е имал намерение да представя становище, но не може да не коментира изказването на Панов. Той попита реторично изготвян ли му е същият този анализ за качествата му, когато са го избирали за председател на ВКС? \r\n\r\n „Колегата Панов разчита на времето. Колкото повече минава време, толкова по-малко оставаме хората, които знаят как протече неговата процедура“, отбеляза той, като стана ясно, че с течение на обстоятелствата Цацаров е останал единственият. \r\n\r\n „Никой мандат не е вечен и когато си изляза и аз, тогава никой няма да знае какво се е случило тук вътре“, заяви той. „Аз го знам, но няма да го кажа, не защото уважавам Лозан Панов, а защото уважавам ВКС, съда и неговия председател, не този председател“, каза Цацаров. \r\n\r\n Цацаров обяви, че ще подкрепи Гешев, защото е крайно време прокуратурата да бъде оглавена от прокурор. „Ще го подкрепя, защото знам как работи, какво е отношението му към колегията“, добави той.  Според него не Иван Гешев трябва да се срамува от ареста на Иванчева, а Панов - за това, че не е казал нито дума за проведения марш в защита на подсъдимата и на председателя на ВКС. „Не казвам, че трябваше да промени възгледите си. Просто трябваше да каже, че това е нередно. Вместо това той се снима до Цветан Василев, който е обвиняем за побой над журналисти“, добави той. \r\n \n\t\t\t\t\t\t", "date": "2019.10.24", "title": "Цацаров размаза Лозан Панов по време на изслушването във ВСС"}
{"url": "http://www.bnews.bg/article/263966-bi_bi_si_garmi_trupovete_v_kamiona_kovcheg_v_angliya_sa_na_kitaytsi", "text": "\n 39-те тела, открити в камиона ковчег вчера в Англия, са на китайски граждани,предаде Би Би Си. \r\n\r\n Цитираната медия допълни, че информацията за националността на хората, загинали в тежкотоварния автомобил, все още не е потвърдена официално и разпитът на Морис (Мо) Робинсън не е приключил. \r\n \n\t\t\t\t\t\t", "date": "2019.10.24", "title": "БИ БИ СИ ГЪРМИ: Труповете в камиона ковчег в Англия са на китайци"}
{"url": "http://www.bnews.bg/article/263973-ofitsialno_ivan_geshev_e_noviyat_glaven_prokuror_na_r_balgariya", "text": "\n Избраха Иван Гешев за главен прокурор. Той бе изслушан пред Пленума на Висшия съдебен съвет повече от 10 часа. \r\n\r\n Гешев бе избран след явно електронно гласуване с гласовете на 20 от членовете на ВСС. Четирима бяха против, сред тях разбира се и Лозан Панов. По закон, за да бъде избран за нов главен прокурор обаче са изискуеми 17 гласа. \r\n\r\n Предстои кандидатурата на Иван Гешев да бъде утвърдена с указ от президента Румен Радев. Държавният глава е този, който назначава и освобождава главния прокурор. \r\n \n\t\t\t\t\t\t", "date": "2019.10.24", "title": "ОФИЦИАЛНО! Иван Гешев е новият главен прокурор на Р България! "}
{"url": "http://www.bnews.bg/article/263970-geshev_po_vreme_na_izslushvaneto_si_pred_vss_vreme_e_prokuraturata_da_poeme_otgovornost_za_sobstvenoto_si_upravlenie", "text": "\n Време е прокуратурата да поеме отговорност за собственото си управление и това явно не е само мое мнение. Това каза кандидатът за главен прокурор Иван Гешев по време на изслушването си пред Пленума на Висшия съдебен съвет. \r\n\r\n Той представи концепцията си за управлението на прокуратурата в следващия седемгодишен период, в случай, че бъде избран. \r\n\r\n ВСС: Липсват данни, поставящи под съмнение професионалните качества на Гешев \r\n\r\n \"В България съществуват политико-икономически кръгове със сериозен финансов и медиен ресурс. Те определено са засегнати от действията на прокуратурата по прилагане на закона. Това, което те правиха през годините освен да говорят този кръг хора, е да се хранят от това говорене. \r\n\r\n Да се откажа при развиваща се такава безпрецедентна атака означава да покажа, че ме е страх и да предам доверието на колегите, което са ми гласували“, подчерта Гешев. \r\n\r\n На 10-ата минута от изслушването на кандидата за главен прокурор Иван Гешев във Висшия съдебен съвет главният прокурор Сотир Цацаров съобщи, че е получил на телефона си сигнал за бомба в сградата на кадровия орган. \r\n\r\n Всички членове на ВСС обаче решиха да останат и процедурата да продължи. При формалното гласуване на предложението, то получи 23 гласа „За” и 0 „Против”. \r\n\r\n Протест \"Против\" избора на Иван Гешев за главен прокурор блокира Орлов мост \r\n\r\n Така 5 минути преди 11 ч. Иван Гешев започна да представя концепцията си и посочи, че в нея има три основни цели – подобряване на законодателството, кадровия ресурс и материалната база. По думите му това ще се случи чрез шест специфични мерки. \r\n\r\n По време на изслушването Гешев отговори на въпроси от неправителствени организации и граждански сдружения, свързани с кандидатурата му и бъдещето му управление. Общо към него бяха отправени 107 запитвания, на част от тях е отговорено писмено. \r\n\r\n По думите му, голяма част от тях са били манипулативни и некоректно зададени. Той допълни, че в тях личи натиск срещу следващия етап от процедурата и върху президентската институция. \r\n\r\n Кандидатът за обвинител номер едно посочи, че ако бъде избран ще продължи наложената практика за отчетност на институцията пред Народното събрание. Той допълни, че отпадането на мониторинга на Европейската комисия върху България не трябва да ни успокоява, а може да е добра база за възходящо развитие. \r\n\r\n По време на изслушването Гешев заяви, че подкрепя предприетата законодателна инициатива на Министерство на правосъдието за създаване на механизъм за разследване на главния прокурор. \r\n\r\n Делото за КТБ е най-сериозното му професионално предизвикателство, посочи той, като се аргументира с трудността на казуса и обществения натиск. \r\n\r\n Слабото доверие на гражданите в прокуратурата кандидатът обясни с липсата на достатъчно медийно отразяване на работата на държавното обвинение през годините. Той заяви, че не очаква да получи кредит на доверие, ако бъде избран. \r\n\r\n Пред Пленума на ВСС Гешев заяви, че първото нещо, което ще направи на поста е да реформира районните прокуратури. \r\n \n\t\t\t\t\t\t", "date": "2019.10.24", "title": "Гешев по време на изслушването си пред ВСС: Време е прокуратурата да поеме отговорност за собственото си управление "}
{"url": "http://www.bnews.bg/article/263969-ot_poslednite_minuti_volen_siderov_hvarli_ostavka", "text": "\n Кандидатът за кмет на София и лидер на Атака Волен Сидеров официално внесе в деловодството на Народното събрание оставката си като депутат. По думите му този акт показва, че той е честен пред избирателите си и не се е кандидатирал единствено за да привлече повече гласове към партията си за местните избори. \r\n\r\n Сидеров отново призова същото да направи и кандидатът за кмет Ангел Джамбазки. В противен случай човекът на ВМРО за пореден път ще заблуди хората да гласуват за него, а ще се върне на скъпоплатената си служба в Европарламента. „Смятам, че това трябва да бъде честната игра. Излизаш за кмет на София и напускаш позицията, която си заемал до този момент”, заяви Сидеров. \r\n\r\n „Призовавам Джамбазки, който е член на Европейския парламент с 15 000 евро месечна заплата, до края на предизборната кампания да направи като мен. Да подаде заявление в ЕП. Само по този начин играта ще бъде честна. Всичко друго са игри с избирателите. Ако до петък не подаде оставка, ще имаме пълното право да твърдим, че той лъже и мами избирателите”,подчерта Сидеров. \r\n\r\n Той допълни, че за него е важно да бъде честен с избирателите си, да бъде честен пред българския народ. „И сега постъпвам честно. Нека и другите постъпят така и да покажат, че политиката е запазила някакво пространство на чест и достойнство. Засега това пространство го охранявам аз. Бих искал да се разшири”, заключи кандидатът за кмет на София от Атака Волен Сидеров. \r\n \n\t\t\t\t\t\t", "date": "2019.10.24", "title": "ОТ ПОСЛЕДНИТЕ МИНУТИ! Волен Сидеров хвърли оставка! "}
{"url": "http://www.bnews.bg/article/263968-opandiziha_83_godishna_zhena_za_pritezhanie_na_narkotitsi", "text": "\n 83-годишна жена е задържана вчера от кюстендилски полицаи за притежание на наркотични вещества, предава БНТ. \r\n\r\n Служителите извършили проверката във входа на жилищната сграда, където живее старицата. У нея са открити опаковка с канабис и опаковка с амфетамин. Видът на наркотичните вещества е установен с полеви наркотест. \r\n\r\n По случая е започнато досъдебно производство в Районно управление на МВР – Кюстендил, уведомен е и дежурен прокурор. \r\n \n\t\t\t\t\t\t", "date": "2019.10.24", "title": "Опандизиха 83-годишна жена за притежание на наркотици "}
{"url": "http://www.bnews.bg/article/263958-sorosoidite_i_protestarite_izlizat_da_zashtitavat_podsadimite_si_oligarsi", "text": "\n Днес соросоиди, протестъри и грантаджии ще се съберат, за да защитават подсъдимите си олигарси, които са застрашени от затвор по примера на Миню Стайков, фамилиите Баневи и Арабаджиеви. \r\n\r\n Оказва се, че тези които трупаха несметни богатства по време на прехода на наш гръб са силно застрашени от кандидата за главен прокурор Иван Гешев. \r\n\r\n Оказва се, че същите не се вълнуват от решенията на съдии, които безпроблемно пускат убийци на свобода, намаляват им присъдите и се подиграват с почернени родители. \r\n\r\n Явно така наречените борци за правосъдие именно така го разбират с пускане на свобода на убийци и крадци, сред които са и олигарсите, които са извадили крадените пари и сега плащат на оскотели люде да крещят срещу Иван Гешев, но да си мълчат за Панов, Калпакчиев и др. \r\n\r\n Ех, Майко Българийо, дали най-после ще прогледне този народ, за да тръгне и сам да наказва олигарси като белгардския беглец, който ни окраде с има няма 4 милиарда, олигарси като разградския прокоп, който ежедневно краде от пенсионните фондове и капитали, създадени от нашите майки и бащи, олигарси като фармацевтичния и газовия подсъдими босове, които ни съсипват чрез високите цени на лекарства и газ. \r\n\r\n Е, днес платените ондурджии на същите тези изедници ще излезнат да протестират и уж да се борят за правосъдие! Гешев им пречел! Да, ама Гешев ги хваща, а съдиите на протестърите и соросоидите ги пускат? Що не протестират срещу тези, които ги пускат убийците и крадците? Нали уж се борят за правосъдие? Да, ама правосъдие само за подсъдимите олигарси!  \r\n \n\t\t\t\t\t\t", "date": "2019.10.24", "title": "Соросоидите и протестърите излизат да защитават подсъдимите си олигарси!"}
{"url": "http://www.bnews.bg/article/263967-izvanredno_vasil_naydenov_e_katastrofiral", "text": "\n Звездата на българската естрада Васил Найденов е катастрофирал леко, съобщи NOVA. \r\n\r\n Инцидентът е станал на 46 км на магистрала „Тракия” в посока Бургас. Сигналът за пътно-транспортното произшествие е подаден на телефон 112 в 14.40 ч. \r\n\r\n При инцидента големият български певец е ударил коляното си. \r\n \n\t\t\t\t\t\t", "date": "2019.10.24", "title": "ИЗВЪНРЕДНО! Васил Найденов е катастрофирал"}
{"url": "http://www.bnews.bg/article/263974-zhurnalistat_dimitar_bayraktarov_razmaza_angel_dzhambazki_v_zhurnalistichesko_razsledvane_video", "text": "\n Журналистът Димитър Байрактаров публикува поредното си журналистическо разследване, в което буквално размазва евродепутата Ангел Джамбазки на когото ще се наложи да дава обяснения пред специализираната прокуратура. Вижте какво написа Байрактаров и какво видео публикува: \r\n\r\n \"Скъпи приятели, представям ви част от журналистическото ми разследване, касаещо дейността на евродепутата Ангел Джамбазки. Вероятно се питате защо в дебата по БТВ само Джамбазки не показа своето жилище? Сега ще се опитаме да ви покажем и обясним с видео и документи. \r\nОказва се, че на 18.07.2014 г. същият е регистрирал дейност по чл.3, ал.1, т.9 от Закона за регистър Булстат. Това означава, \"9. физическите лица, упражняващи свободна професия или занаятчийска дейност;\" Малка подробност е, че в електронния регистър на БУлстат тази дейност не фигурира, тоест вероятно някой предвидливо е \"почистил\". Регистъра обаче е свързан и с други платформи където няма как да бъде извършено \"почистване\" и информацията лъсна с целия си блясък! Лицето Ангел Джамбазки извършва дейност със седалище и адрес на управление гр.София, р-н \"Овча купел\", ул.\"Зелена ливада\" №7, вх.1, ет.1, ап.1. Управляващ е Ангел Джамбазки, а служебен телефон за връзка е:0888214410. Според информацията от регистъра на този адрес би следвало да пребивават и 7-8 здравно и социално осигурени от Джамбазки лица. Когато посетихме този адрес, за да се запознаем с дейността на евродепутата Джамбазки не открихме никой. Набрах посочения служебен номер и естествено на него ни отговори Самия Ангел Джамбазки, като заяви, че на този адрес живее неговото семейство. В декларацията за 2013 г. Ангел Джамбазки е декларирал, че притежава 1/2 от апартамент с площ от 44 кв.м.. Тоест Джамбазки би следвало да притежава само 22 кв.м. от този апартамент. Кой притежава другата 1/2 от апартамента засега ще премълчим. Интересно как на площ от 22 кв. м. живее семейство с малко бебе и работят и осъществяват дейност още 7-8 лица? Интересно защо този апартамент липсва в електронния публиче имотен регистър? Интересно защо Джамбазки не е декларирал тази дейност в декларацията си пред Европейския парламент? Във видеото са приложени документи за заплатите и всички екстри на евродепутатите, както раздела от декларацията, в който Джамбазки е следвало да декларира тази дейност, както и евентуалните доходи от нея. С какви пари Джамбазки плаща заплати и осигурява тези 7-8 лица е друг много интересен въпрос? Вижте сами видеото и сами си направете извод дали това лице заслужава доверие?\" Димитър Байрактаров- Фейсбук \r\n\r\n \r\n\r\n   \r\n \n\t\t\t\t\t\t", "date": "2019.10.24", "title": "Журналистът Димитър Байрактаров размаза Ангел Джамбазки в журналистическо разследване!- видео"}
{"url": "http://www.bnews.bg/article/263961-koga_arhitektat_s_sharmantniya_apartament_e_chesten_kogato_se_snima_s_tsatsarov_ili_kogato_se_snima_kato_lampa_protestirashta_sreshtu_tsatsarov", "text": "\n Социалната мрежа размаза архитекта с шарматния апартамент като публикува негова снимка, в която гордо позира с главния прокурор Сотир Цацаров и друга, в която се прави на лампа протестираща срещу Цацаров. Лицемерието на този протестър става пословично, но по всичко личи, че вероятно е и най-обикновен политически лъжец, какъвто е и неговия колега Джамбазки. Архитекта реши да се прави на атрактивен като публикува съдебен иск на палавата си приятелка срещу агенция \"ПИК\", обявявайки го, че е за един милион лева. Същия обаче пропусна да обясни, че е платил такса за иск само от 30 хиляди лева. Даваме този пример, за да получите ясна представа какви фалшиви хора протестират уж за правосъдие и какви фалшиви хора искат да ни управляват? \r\n \n\t\t\t\t\t\t", "date": "2019.10.24", "title": "Кога архитектът с шармантния апартамент е честен? Когато се снима с Цацаров или когато се снима като лампа, протестираща срещу Цацаров?"}
{"url": "http://www.bnews.bg/article/263964-arogantnostta_na_toma_belev_e_bezgranichna", "text": "\n Арогантно, нахално, цинично и самонадеяно. Това е поведението на Тома Белев след скандала забъркан от него с подигравателното изказване, че евреите пътували в конски вагони напълно безплатно. \r\n\r\n Думите са написани от него и никой друг във Фейсбук. Няма и изваждане и от никакъв контекст, както твърди Христо Иванов. Белев е написал точно това, което е искал да напише. Два дни нормални хора като Леа Коен и Вени Марковски го убеждават да се извини за обидното изказване. Но не! Той упорито отказваше. Най-накрая направи такова извинение, което беше по-обидно и от самия пост във Фейсбук. Сега след като Прокуратурата повдигна обвинение срещу него за антисемитизъм, той се прави на репресивен. \r\n\r\n Има много точна българска поговорка за неговия случай: \"Кой каквото сам си направи и Господ не може\". \r\n \n\t\t\t\t\t\t", "date": "2019.10.24", "title": "Арогантността на Тома Белев е безгранична!"}
{"url": "http://www.bnews.bg/article/263959-sasht_trenirat_napadenie_nad_kaliningrad", "text": "\n Cтрaтeгичecки aмeрикaнcки бoмбaрдирoвaч B-52 Strаtоfоrtrеss e трeнирaл бoмбaрдирoвкa нa руcкия eкcклaв Кaлинингрaдcкa oблacт, пишe БГНEC, цитирaйки РИA Нoвocти. \r\n                                    \r\nCaмoлeтът излeтял oт вoeннoвъздушнa бaзa във Вeликoбритaния и изминaл пътя дo грaницитe нa Руcия нa виcoчинa oкoлo 6 килoмeтрa, cъc cкoрocт 663 км/ч. Бoмбaрдирoвaчът бил c нoмeр нa кoрпуca 61-0025 и пoзивнa БРИГ01. Тoй трeнирaл бoмбaрдирoвкa нa бaзaтa нa Бaлтийcкия флoт нa Руcия. \r\n                                    \r\nAмeрикaнcкият caмoлeт бил прeхвaнaт oт руcки Cу-27, кoйтo гo cъпрoвoдил дoкaтo лeтял в близocт дo руcкoтo въздушнo прocтрaнcтвo. Пo-рaнo, кoмaндвaнeтo нa вoйcкитe нa CAЩ в Eврoпa oбяви, чe двoйкa бoмбaрдирoвaчи B-52 ca извършили трeнирoвъчeн пoлeт нaд Чeрнo мoрe, в кoйтo ca упрaжнявaли бoмбaрдирoвкa нa Крим. Дeпутaти oт пaрлaмeнтa нa Руcия призoвaхa Вaшингтoн дa oбяcни пoявaтa нa бoмбaрдирoвaчи пo грaницитe нa Руcия. \r\n \n\t\t\t\t\t\t", "date": "2019.10.24", "title": "САЩ тренират нападение над Калининград?"}
{"url": "http://www.bnews.bg/article/263962-zapochva_izslushvaneto_na_ivan_geshev_za_nominatsiyata_mu_za_glaven_prokuror_na_balgariya_gleday_na_zhivo", "text": "\n От 10:00 часа в сградата на ВСС ще се състои изслушване на зам.-главния прокурор Иван Гешев за номинацията му за главен прокурор на България. \r\n\r\n Това съобщават от пресцентъра на съда. \r\n\r\n Днес изтече крайният срок за подаване на въпроси към кандидата \r\n\r\n Процедурата ще се излъчва пряко по БНТ 1, БНТ 2 и онлайн чрез страницата на ВСС. \r\n\r\n Кандидатура бе предложена от членовете на Прокурорската колегия на ВСС, които в мотивите си сочат, че професионалните и нравствени качества на прокурор Гешев съответстват на конституционните и законови изисквания за заемане на длъжността главен прокурор на Република България\". Отчетени са постигнатите резултати в работата на Специализираната прокуратура под ръководството на Иван Гешев. \r\n\r\n Данъчните проверка търсят произхода на парите и на 11 души от законодателната и изпълнителната власт \r\n\r\n На интернет страницата на ВСС в раздел \"Процедура за избор на главен прокурор\" са публикувани всички относими към процедурата документи, съгласно изискванията на ЗСВ и Правилата за избор на председател на Върховния касационен съд, председател на Върховния административен съд и главен прокурор. \r\n\r\n Припомняме, че вчера стана ясно, че прокуратурата извършва проверка на 27 магистрати, които не са декларирали банкови сметки и имоти в чужбина, но сред проверяването не е Гешев.  \r\n\r\n \r\n \n\t\t\t\t\t\t", "date": "2019.10.24", "title": "Започва изслушването на Иван Гешев за номинацията му за главен прокурор на България (ГЛЕДАЙ НА ЖИВО)"}
{"url": "http://www.bnews.bg/article/263971-figaro_balgariya_e_hab_na_trafika_na_hora", "text": "\n \r\nУжасното откритие, направено в сряда в тежкотоварен камион, дошъл от България, напомня, че страната е известна като един от хъбовете за трафик на мигранти. \r\n\r\n Британските криминолози оглеждат камиона, дошъл от България, където в сряда бяха открити 39 тела. \r\n\r\n Откритието на 39 души, загинали в ремаркето на камион близо до Лондон, колкото и страшно да е, не би трябвало да изненадва. Британската полиция все още не е потвърдила със сигурност произхода на жертвите, нито причините, поради които те са били затворени в този контейнер. Но никой, дори и премиерът, изглежда не се съмнява, че това е трагедия, свързана с нелегалната имиграция. \r\n\r\n Началната точка на камиона, България, само потвърждава подозренията, тъй като е страната е известна като един от центровете за трафик на хора, особено до Великобритания, пише изданието . \r\n\r\n   \r\n \n\t\t\t\t\t\t", "date": "2019.10.24", "title": "“Фигаро”: България е хъб на трафика на хора\r\n"}
{"url": "http://www.bnews.bg/article/263960-kevork_kevorkyan_lipsva_ti_komuniz_a_ma", "text": "\n ЛИПСВА ТИ КОМУНИЗ-Ъ-МА \r\nЧитателка на дописката ми „Налче на ботуш“ казва, че й липсва „Всяка неделя“. А друг читател й отговаря, че й липсва комуниз-ъ-ма – демек, слага знак на равенство между тях. \r\nКакъв комунизъм във „Всяка неделя“ бе, драги? \r\n\r\n Дори Живков беше казал, и то още през 1983 година, че в тази програма не се говори за партията. Какво остава за комунизъм. \r\nНо въпросният читател дръзко фалшифицира. \r\n\r\n Хайде, „Всяка неделя“ е лесна, всички са наясно със съдбата й. \r\nАми жената, която се обажда от Атина, вероятно прокудена там от прелестите на днешния български живот - откъде-накъде й вменяват някакви грехове, понеже очевидно е предана на миналото си? \r\n\r\n Нейни съдници са хора, които пък са предани на мътилката, която ни залива от 30 години. Тая мътилка ли ще бъде запомнена? \r\n\r\n Жената е избягала далеч оттук от много неща, между тях със сигурност и от несмисления, фалшив антикомунизъм. \r\nА някой горделиво смята, че се е измъкнал от „комунизма“. \r\nНо не е - при това отношение към една обикновена жена е ясно, че той е останал в главицата му, там си седи и няма излизане. \r\n\r\n Един истински успял човек обезателно ще запази чувствителността си към неуспелия, към онзи от невзрачната част на Живота, ще се опита да го разбере. Няма как да се случи това, когато фантасмагоричния „комунизъм“ все още бушува в главата ти. \r\n\r\n Така се изправяме пред една от най-калните особености на Прехода – опорочената представа за „онези“ години, налагана от разни съвършено недостоверни източници. \r\nМиналото е под обстрела на кошаревски свидетели. \r\n\r\n Какво направиха ония, които „стопанисват“ Прехода, та тихомълком обуначиха младите и, в крайна сметка, затулиха/изхвърлиха истината от познанието им за Миналото. \r\n\r\n Накараха ги да повярват, че като нагъват вафли – като героя от онази реклама - са надули бицепси и спокойно могат да преглътнат всякакви лъжи. \r\nА, всъщност, всеки, който днес е на по-малко от 30, дори 40 години, няма никакво право да говори за „онова“ време, защото е натъпкан със стероидите на всевъзможни фалшификации. \r\n\r\n Държаха на сиджимка учителите, обедниха ги – и така менторите на Мътилката спечелиха битката за младите. \r\nУплашиха учителите и успяха да пробутат нелепостите в учебниците и всички срамни салтоморталета в образованието, включително и позора чужди фондации да диктуват „модата“ в него. \r\n\r\n Сега по същия начин се държат и с медицинските сестри – ще ги мотаят до припадък с лъжите си. Но са тръгнали да оправят света – а той изначално си е непоправим. И винаги ще си остане такъв. И да се грижим за него е направо налудно. \r\n\r\n Ето, Макрон каза на македонците да си научат урока. \r\nКъде ни беше умът, и ние да се държим така. \r\nДоговор ли искате, „исторически“ ли да е – готово, но най-напред разкарайте антибългарските си учебници и тогава ще сядаме да го пишем. \r\nОния се държат с нас като неверни жени – но на нашите им харесва да им слагат рога. Още ще им никнат. \r\n\r\n Отдавна е известно, че Бойко няма нищо против да работи с глупаци, това изглежда му е основното забавление. Но и то си има някакви предели. \r\nТой се опитва да лижи и маже, за да си нямаме главоболия с бежанците. Има изглежда някакъв резултат от усилията му, щом дори Ердоган го цитира в изявлението си до ЕС. \r\n\r\n В същото време, Плевнелиев, хероят от „паркинзите“, иска джихад срещу Турция заради завода на Фолксваген. \r\nИ вероятно смята да поведе всички ирландски пастирки в тази свещена война. \r\n\r\n Дано Ердоган да няма време за бръщолевенията на подобни политически булки. Това е безумие - Роско да дърпа лъва за опашката. \r\nВ голямата политика подобни глупости са много коварни. \r\nОбаче нашенските поп Гапоновци нямат умора. \r\n\r\n Бойко трябва да е наясно, че един ден, заради нечия словесна диария, може да получи удар, който да не е в състояние да излиже. \r\n\r\n Не знам какво точно изчислява напоследък, но в политиката, който първи удари, той печели. \r\nТрябва да укроти с две изречения пастирката, защото му създава само проблеми. \r\n/Вече го стори, но този текст е публикуван в „Уикенд“ още на 17 октомври./ \r\n\r\n Същото е и с Цветанов. Макрон ли да чуем - или Цветанов. \r\nМакрон няма да гласува за Македония, докато… Къде е нашето „докато“? \r\nОбаче Цв. нахално изцвърчава от мишата си дупка едно пустословие по Българската История. \r\nКога поумня толкова, та прави интриги срещу Историята. \r\n\r\n Бойко и Радев дори се събраха - да умуват, какво да правим с македонските претенции, за да запазим поне някакво елементарно приличие пред Историята. \r\nОнзи обаче цвърчи, че това е грешка. \r\nИ вече минава за контрапунктчето на Бойко. \r\nКогато ординарците започнат да сервират контратези, държавата отива по дяволите. Няма такава държава. \r\n\r\n Между другото, днес това е името на партията на Слави – но тези думи се носеха от години като протяжен вик, съчинен от безкрайните неволи на Народа. \r\nДоста преди Слави да се озърне към политиката, това се чуваше от телевизионния екран – след всяко задръстване, след всяка безсрамна неуредица, след всяко дупкосване, хорицата неизменно изплакваха „Няма държава!“ \r\nСега Мишките искат да няма и История - и какво ни остава тогава? \r\n\r\n Иначе сме царе да състрадаваме незначителното, да се кълчим и лигавим около него. Колкото по-дребна е бедата, толкова повече се тръшкаме. \r\n\r\n Ах, колко сме нещастни, колко сме тъжни, че Англия ни била с шест на нула, сякаш това изобщо има някакво значение. \r\nКак не се намери един телевизионен журналист да се затръшка, че сме най-бедни в ЕС, най-болни най, най, най – най-рием Дъното. \r\n\r\n Изломотят набързо поредната позорна статистика - и гледат да се отърват от нея като от нещо лепкаво, нещо отровно - сакън да не им развали настроението. \r\nОбаче за шест на нула - какви сълзи и сополи… \r\n\r\n Сега остава да натоварим Народа и с отвратителния упрек, че е расистки - макар че от години именно той е жертва на един вътрешен натиск. \r\nКажеш ли нещо за това, веднага ще те цакат с най-подлото си оръжие - че използваш езика на омразата. \r\nЦелта е да се примирим с набезите над сиротните ни старци. \r\n\r\n Където видите някой да говори за „език на омразата“ – направо му се изплюйте върху папийонката. \r\nТук вече изговарянето на Истината минава за език на омразата. \r\n\r\n А на какъв език говори Бедността? \r\nИ има ли по-страшен език от Езика на Глада – но той не бива да бъде чуван… \r\n\r\n Добре, да се върнем към началото - ако в главата на онази жена е комунизма – в твоята глава какви ветрове трещят? \r\nНакъде те отвяват тия ветрове, как ще определиш днешното време? \r\n\r\n Но не можете да го определите, не можете да го квалифицирате от три десетилетия, това е невъзможно. \r\nДори и това не знаете - в каква бълвоч обитавате. \r\n\r\n Лъжедесните една свястна доктрина не успяха да съчинят за 30 години - понеже още не са успели да съчинят себе си. И така си отплаваха в мъглата… \r\n\r\n Не можете дори да измислите име на пихтията, която обитавате някак. Задоволихте се да я наричате „Преход“ – който обаче все не свършва и не свършва. \r\nИ няма как да свърши - понеже е невъзможно да се свърже „онова“ време – лошо или хубаво, но състояло се, все пак - и нещо, което все не втасва. \r\n\r\n Остава ви да мрънкате по невъзможния комунизъм – за да търсите някакво алиби на Пихтията. \r\nТова е занимание за клептомани, които се опитват да завлекат и Народа в мътните си занимания. \r\nС народа е позволено да се упражнява всеки. \r\n\r\n Но попитайте жената, която уж тъгува по комунизма, дали е щастлива от особите, които непрекъснато ни стряскат от Властта, повечето от тях абсолютни случайници. \r\nПрочутата Сара Смедарчина, знаменитата тютюноберачка от „онова“ време, нямаше да ги вземе дори да пазят магарето й. \r\nКазвам наслуки едно име. \r\n\r\n Народът никога не е бил виновен - нито тогава, нито днес. \r\nТова дори най-усърдният ласкател на Властта би трябвало да разбира, ако Пихтията не е обсебила мозъка му. \r\n\r\n Ние сме една мърлява гарица, през която профучават лъскавите експреси на ЕС; подхвърлят ни някой лев, колкото да затулим несекващия глад на новобогаташите - а ако остане нещо, хайде – „Хемус“ се вие като смок до морето и лапа ли, лапа. \r\n\r\n Като ще преустройвате футбола, започнете от стадионите, за които похарчихте около 60 милиони европари - за да стоят празни в празните села, където ги построихте. \r\n\r\n И Европа е пихтясала, щом търпи това. \r\n\r\n \r\n\r\n   \r\n \n\t\t\t\t\t\t", "date": "2019.10.24", "title": "Кеворк Кеворкян:ЛИПСВА ТИ КОМУНИЗ-Ъ-МА"}
{"url": "http://www.bnews.bg/article/263963-izvanredno_zalozhiha_bomba_vav_vss_po_vreme_na_izslushvaneto_na_geshev", "text": "\n Магистратите получиха сигнал за бомба по време на заседанието на Висшия съдебен съвет за избор на главен прокурор на Република България. След общо гласуване членовете на ВСС решиха да продължат заседанието. Съобщението, което е получил представител на ВСС на мобилния си телефон, е гласяло, че до 30 минути ще избухне бомба в сградата, като текстът е бил придружен от такъв на арабски език, за който членовете на информираха какво гласи. \r\n\r\n Очаквайте подробности!   \r\n \n\t\t\t\t\t\t", "date": "2019.10.24", "title": "ИЗВЪНРЕДНО! ЗАЛОЖИХА БОМБА ВЪВ ВСС ПО ВРЕМЕ НА ИЗСЛУШВАНЕТО НА ГЕШЕВ! "}
