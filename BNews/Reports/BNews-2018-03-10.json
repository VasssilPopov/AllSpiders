{"url": "http://www.bnews.bg/article/238331-semeyna_drama_sin_ubi_mayka_si_sled_skandal_v_burgas", "text": "76-годишна жена е била убита от сина си след скандал в Бургас, предаде \"24 часа\". Убийството е станало на 9 март вечерта. От полицията потвърдиха, като уточниха, че извършителят е задържан за 72 часа с прокурорско постановление. Драмата се разиграла в бл.5, в к-с \"Лазур\", в апартамента на семейство Чилибиеви. В 18 ч., 35-годишният Мариян Чилибиев сам се обадил на тел.112 и съобщил, че майка му е в безпомощно състояние. Синът твърдял, че след като двамата се скарали той я бутнал, тя паднала и издъхнала. При огледа обаче по тялото на 76-годишната Бинка са открити множество синини, казаха от полицията. След аутопсията станало ясно, че жената е издъхнала от задушаване. Според съседи на семейството скандалите в дома на Мариян и майка му били почти непрестанни, от апартамента им често се чували крясъци. ", "date": "2018.03.10", "title": "СЕМЕЙНА ДРАМА! Син уби майка си след скандал в Бургас"}
{"url": "http://www.bnews.bg/article/238332-gram_v_raya_pavel_unizhi_zhestoko_preslava_v_stolichno_zavedenie", "text": "Явно в живота на фолк звездата Преслава не всичко е 101 рози, каквито тя получи за 8-март от любимия си Павел. Често се налага фолк фурията да бърше сълзи заради тежкия характер на новата си изгора, който клюкарите спрягат баща на детето й, пише ХотАрена.  Според очевидци, Преслава е била подложена на нечувано унижение в известен столичен ресторант от гаджето си. Докато вечеряли спокойно, Павел избухнал и на висок глас започнал да обижда дамата си. Петя се опитала да го успокои, но с това още повече го вбесила. Последвали ругатни и крясъци, достойни за червена точка и знак 18+. Певицата се притеснила ужасно от посетителките в ресторанта, които с нескрито любопитство наблюдавали звездния скандал.  Сълзите на певицата не трогнали разгневения мачо, а тя видимо съсипана не смеела да вдигне глава. „Двамата си тръгнаха след около 20 минути. Преслава едва се държеше на краката си подпирайки се в Павел, рухнала от позора“, разказва потресен от случката очевидец.  Въпреки драматичните мигове Преслава няма намерение да се отказва от любовта си. Певицата скоро сподели, че най-сетне е намерила достоен мъж в лицето на Павел. Според близки, за нея той е последният влак, защото годините минават, а биологичният й часовник трака и е време да роди поне едно дете.  Само преди ден добричлийката се похвали с огромен букет рози, които според поверието са знак на силна и изпепеляваща любов. \r\n ", "date": "2018.03.10", "title": "Гръм в рая! Павел унижи жестоко Преслава в столично заведение"}
{"url": "http://www.bnews.bg/article/238333-akademik_petar_ivanov_govoreneto_na_mrasni_dumi_i_obidi_e_patologiya", "text": "Без да посочвам конкретен човек, за който би могло да става дума, по принцип ще кажа, че по външния вид (плагиоцефалия – деформиран череп, акутна алопеция – плешивост, физиогномични особености, антропология, телесна конституция, начин на обличане и др.) на една персона, както и по нейния говор (логопедични дефекти) осанка, жестикулации и миманс, а така също и по разсъжденията и мисловната продукция, предлагани в различен контекст – лично общуване и публични изяви, включително и по национални телевизии, – може да се разбере съвсем ясно и точно, дали не става въпрос за остра психопатология на сексуална и дегенеративна основа. Един от характерните признаци за психични отклонения е говоренето на обиди, брутални квалификации, цинизми, на неприлични, непристойни, мръсни неща някому, особено, когато става въпрос за широка публика. Колкото по-голяма е тази публика, например, митинг, радиослушатели, телевизионни зрители и др., особено и ако включва деца, юноши, жени и девойки, толкова по-сериозни се оказват психичните отклонения на говорещия. Заболяването се нарича скатолалия (от гръцкото σκατος – лайно, мръсотия), или копролалия. Бива директна и анонимна (скрита), първична и вторична. Първичната, произхождаща от генетична предразположеност, тя е наследена, а вторичната е придобита и е свързана с хомосексуалност. Поражда се от страховете и задръжките спрямо хетеросексуалните контакти, които се заместват от далеч по-лесните връзки и взаимоотношения на хомосексуалиста с хора от същия пол, чийто символен контрагент са цинизмите и обидите. Същинската директна скатолалия е опасна, тя е свързана с воайорството и със сексуалния садизъм, доколкото предполага унижаване на жертвата по най-брутален начин. В същото време пациентът, който по правило е мъж, обикновено мустакат и брадясал, демонстрира маскулинност и сексуални възможности, които обикновено по някакви причини му липсват или са значително по-малки, отколкото той би желал да са. Болният от скатолалия не осъзнава страданието си и никога не се извинява за нанесените обиди и за вулгарността. Обикновено са нужни изолация и прилагане на психотерапия.  акад. Петър Иванов", "date": "2018.03.10", "title": "Академик Петър Иванов: ГОВОРЕНЕТО НА МРЪСНИ ДУМИ И ОБИДИ Е ПАТОЛОГИЯ"}
{"url": "http://www.bnews.bg/article/238324-v_sveta_na_ruskata_kuhnya", "text": "С “Берьозка”- официален партньор на “Подмосковние вечера” в София. Самолетен билет до Дубай и много глезотии очакват гостите. Видни гости от политическия и бизнес елит от Москва пристигат следващата седмица в София, за да вземат участие в руския формат на популярния лайфстайл експерт Атанас Лазаров. Домакини на лъскавата гала вечеря “Подмосковние вечера” на 14 март в “ При орлите” ще бъдат Олга Ускова и Атанас Лазаров,които ще посрещнат своите скъпи гости от Русия и България. Специални гости ще бъдат и посланници от Международния младежки парламент. ВЕРИГА ГАСТРОНОМИ \"БЕРЬОЗКА\" “Благодарение на магазини \"Берьозка\" ще се потопим в света на руската кухня, ще вдишате от атмосферата на руската култура и ще се отдадете на приятни спомени\", се казва Виктор Бакурович,собственик на веригата гастрономи \"Берьозка\". Тази концепция изглежда среща добър отклик на българския пазар, защото за шест години веригата достига 25 магазина в 11 български града. Част от тях са собствени, а други - изградени в партньорство със съществуващи магазини. Неотдавна \"Берьозка\" отвори и обект в Румъния. Компанията е представител на множество производители от Русия, прибалтийските страни, Молдова, Грузия, внася и търгува с продуктите им в България. Асортиментът й е в групите консерви и пакетирани продукти, замразени храни, захарни изделия, колбаси и месни продукти, безалкохолни напитки, алкохол, млечни продукти, кашер. Собствениците поддържат сайт в помощ на руските и рускоезичните гости в България. Всички гости ще си тръгнат с подаръци от “Березка” и незабравим спомен от култовата гала вечер. В понеделник в официалното откриването на офис \"Сухба-Европа\" в България и на Международната конференция \"Евразийски диалог\", която ще се занимава с проблемите на междукултурния диалог и търсенето на начини за подобряване на сигурността на Интернет пространството и за намаляване на напрежението в света. Ще ви бъдат представени възможности за разработване на проекта \"Сухба\" в евразийското пространство. Президентът на Suhba \" г-н Тохир Тухтаров е един от почетните гости на “Подмосковние вечера”,който идва със свой екип директно от Москва. Неговата мисия е за чисто интернет пространство и безопасност от сърфирането за децата ни. Тандемът от “Черешката на тортата” по Нова тв - Тв водещата Гери Дончева, Петя Раева, Станимир Гъмов и Анна Мария Чернева ще са официални гости на г-н Наско Лазаров. Самолетен билет до Дубай от партньорите FLYDUBAI , изключителни подаръчни комплекти от верига руски магазини Березка, ваучери от Азиатски СПА центрове Виктория, инкрустране на Svarosvski от дентални клиники ЕО Дент,изготвяне на хранителна програма от д-р Енджи Касабие, ВИП уикенд в Роял СПА Велинград, Компекс Рускивец Добринище, Премиер лъкшари хотел Банско,хотел Мурите, Рилец ризорт и СПА Рилски манастир са само една малка част от подаръците за ценителите на руската култура и изкуство. Атанас Лазаров и Оля Ускова ще посрещнат ценителите на Русия на 14 март от 18.00 часа в обятията на вдъхновяващия ресторант панорама “При орлите”,където от високо всичко ще се насладят на красива нощна София. Официалното афтър парти е в Biad premium club с домакин Димитър Иванов.", "date": "2018.03.10", "title": "В света на руската кухня"}
{"url": "http://www.bnews.bg/article/238316-uvazhaemi_gospodin_krasimir_karakachanov_ako_lichno_ne_vi_poznavah_tay_kato_prez_1993g_se_sreshtnahme_na_chetiri_ochi_vav_vashiya_kabinet_nyamashe_da_vi_obarna_vnimanie", "text": "Уважаеми господин Красимир Каракачанов! \r\nАко ЛИЧНО не Ви познавах, тъй като през 1993г. се срещнахме на ЧЕТИРИ ОЧИ.....във Вашия кабинет, \r\nнямаше да Ви обърна внимание! Каракачанов:  \r\n\"Коалицията не е в риск след отказа на Симеонов да се извини на патриарх Кирил \r\n\"И с единия, и с другия съм говорил - бавно, внимателно. Времето лекува…\" Какво е състоянието на Коалицията \"Обединени патриоти\" \r\nвече не интересува никого! \r\nКабинетът \"Борисов-3\" е вече ПАДНАЛ. \r\nСега само се спъвате в шлифера на Борисов...., но това ще продължи най-много до 01.07.2018г., \r\nдо края на Българското председателство на Съвета на ЕС. Предсрочните ПАРЛАМЕНТАРНИ избори са неизбежни  \r\nдо края на 2018г. \r\nДругата алтернатива е агония, агония, агония...във всички сфери! Беше ми приятно, г-н Каракачанов! \r\nОтново ще се видим на ЧЕТИРИ ОЧИ, ....но не във Вашия кабинет! Димитър Димитров \r\n09.03.2018г., 17.10ч. \r\nкадрови офицер от РУ-ГЩ, Разузнавателно управление на Генералния щаб, \r\nотдел \"Нелегално разузнаване\" \r\n01.09.1978г.-01.09.1993г., \r\nпрезидент на София клуб с позиции в 86 държави \r\nот 22.12.1992г.", "date": "2018.03.10", "title": "Уважаеми господин Красимир Каракачанов!\r\nАко ЛИЧНО не Ви познавах, тъй като през 1993г. се срещнахме на ЧЕТИРИ ОЧИ.....във Вашия кабинет, нямаше да Ви обърна внимание!"}
{"url": "http://www.bnews.bg/article/238295-alisiya_praznuva_rozhden_den_s_mesi", "text": "Алисия зарадва Валерко и го заведе да гледа \"Барса\" Алисия навърши 35 години на 1 март и го отпразнува по запомнящ се начин - с \"Барселона\" и Лионел Меси. Бившата на Валери Божинов не беше на една маса с футболните звезди и не им пя на уше, но бе на метри от тях. Певицата си подари екскурзия до каталунската столица заедно със сина си Валери-младши и приятелки с децата им. Пиковият момент от пътуването бе посещението на дербито от Примера дивисион между \"Барселона\" и \"Атлетико\" (Мадрид) на \"Ноу Камп\". Алисия и синът й бяха на метри от Лео Меси и компания, тъй като местата им бяха в близост до терена. Чалга звездата не спря да снима терена и щастливия си син, който явно е фен на аржентинеца. Тя качи множество клипчета от стадиона. Разбира се, не бяха пожалени и луксозните магазини в Барселона. Алисия се завърна с няколко модни дрешки, а синът й освен с куп неща от клубния магазин на каталунците се сдоби с не малко такива и от \"Найк\". Заради пътуването до Барселона Валери-младши за пореден път изпусна няколко учебни дни. 10-годишният малчуган е ученик в Италианския лицей в Горна баня. Майка му не веднъж е твърдяла, че школото е основният приоритет на момчето. Въпреки това той често пропуска часове, за да пътува с Алисия или при баща си. В началото на учебната година Валери-младши отсъства близо две седмици, за да гостува на Божинов и Биляна Дол в Швейцария. След това бе на поредното пътуване с майка си. То отново беше в учебно време. Явно в Италианския лицей не правят проблеми на Алисия за отсъствията на малчугана. Той освен с пътуванията е зает извън терена и с голямата си страст - футбола. Валери вече е част от школата на \"Левски\". Той е в тима на Манол Занев, който води набор 2007. Преди това момчето тренираше в \"ДИТ\" и се подготвяше на клубната база в Драгалевци, но от октомври е част от школата на 26-кратните шампиони на България.", "date": "2018.03.10", "title": "Алисия празнува рожден ден с Меси "}
{"url": "http://www.bnews.bg/article/238317-veselin_bozhikov_magarizov_se_kopri_za_koalitsiya_snimka", "text": "Днес във Фейсбук попаднахме на корикатура публикувана от Веселин  Божиков. Карикатурата олицетворява потенциалната коалиция между Бойко Борисов и Веселин Марешки! ", "date": "2018.03.10", "title": "Веселин Божиков: #МагаРизов се копри за коалиция(СНИМКА)"}
{"url": "http://www.bnews.bg/article/238318-polsha_prizna_za_naprezhenie_v_otnosheniyata_sas_sasht", "text": "Полският външен министър призна за съществуването на документ в подчиненото му ведомство, който разкрива напрежение в отношенията между Полша и САЩ, но отрече твърденията в полски медии, че Вашингтон налага санкции на страната, съобщава \"Асошиейтед прес\". Напрежението е възникнало заради новия полски закон, който криминализира приписването на Полша на престъпленията на нацистка Германия спрямо евреите през Втората световна война. САЩ се опасяват, че това нарушава свободата на словото. Според полски медии Варшава през февруари е била уведомена от американските власти, че полският президент и премиер не трябва да очакват срещи с президента или вицепрезидента на САЩ, докато този проблем не бъде решен. Министърът на външните работи на Полша Яцек Чапутович потвърди новината, но според него посланието на САЩ е било в смисъл, че ще е добре срещите на високо равнище да се състоят в обстановка, в която тези проблеми са решени. Той подчерта, че не са били споменати санкции и отрече позицията на САЩ да означава, че дипломатическите отношения са замразени, както твърдят някои медии. Миналия месец полският президент подписа закона, но го изпрати в Конституционния съд за становище.", "date": "2018.03.10", "title": "Полша призна за напрежение в отношенията със САЩ"}
{"url": "http://www.bnews.bg/article/238327-nad_25_ekipa_remontirat_ulitsi_i_bulevardi_v_sofiya", "text": "Със затопляне на времето започнаха и текущите ремонти в София, съобщават от Столичната община. Извършва се фрезоване и ремонт на неравности по пътните платна на улици и булеварди. Над 25 екипа изпълняват текущ ремонт на територията на Столичната община.  Строителните екипи работят приоритетно по трасетата, по които се движи градски транспорт, и по основни улици в районите. Текущи ремонти се извършват в участъци по бул. \"Христо Ботев\", бул.\"Сливница\", ул. \"Кракра\", ул. \"Димитър Пешев\", ул. \"Суходолска\", бул. \"Данаил Николаев\", ул.\"Гюешево\", ул. \"Цар Симеон\" и др. Дейностите ще продължат и утре.  Поетапно започва и работа по вътрешноквартални улици, каза зам.-кметът на София Евгени Крусев. Районните кметове имат задача да определят улици и да следят работата в съответните райони.  От Столичната община напомнят на шофьорите да карат внимателно, със съобразена скорост и според сигнализацията, предвид наличието на пътностроителна техника. ", "date": "2018.03.10", "title": "Над 25 екипа ремонтират улици и булеварди в София"}
{"url": "http://www.bnews.bg/article/238326-erdogan_kritikuva_nato_che_ne_okazva_podkrepa_na_turskata_operatsiya_v_siriya", "text": "Турският президент Реджеп Тайип Ердоган критикува НАТО за това, че не оказва подкрепа за турската военна операция \"Маслинова клонка\", насочена срещу сирийските кюрдски бойци в Северна Сирия, предаде Асошиейтед прес. \"Хей, НАТО, къде си ти?\", запита Ердоган, който говори пред свои поддръжници. Той обвини Алианса в двойни стандарти.  Ердоган посочи още, че Турция е изпращала свои военни в конфликтни зони, когато е била молена за това, но не получава подкрепа в замяна на това.  Турският президент призова НАТО да окаже подкрепа на страната му, като посочи, че \"границите й точно в момента са изложени на заплаха\". Турция започна на 20 януари военната операция \"Маслинова клонка\" в района на сирийския град Африн, насочена срещу сирийските кюрдски милиции Сили за защита на народа и Партията на демократичния съюз, които Анкара смята за терористични организации, свързани с нелегалната Кюрдска работническа партия (ПКК).", "date": "2018.03.10", "title": "Ердоган критикува НАТО, че не оказва подкрепа на турската операция в Сирия"}
{"url": "http://www.bnews.bg/article/238321-v_sarbiya_zadarzhaha_balgarka_izdirvana_ot_interpol_za_ubiystvo", "text": "49-годишната българка с инициали И.Г. бе задържана в едно сръбско село, където се е укривала в продължение на 4 години от Интерпол, предаде  БГНЕС. Българката, която е от София, бе арестувана край град Кралево. При спецакцията в къщата е открит 51-годишен български гражданин, който е пребивавал незаконно в Сърбия. Българката има 8-годишна присъда, която е потвърдена от Върховния съд за убийството на мъжа й на 24-ти февруари 2010 година в столицата. Тя е забила нож във врата на съпруга си. След издаването на окончателната й присъда И.Г. успява да избяга от България на 8-ми септември 2014 година. В момента тя се намира в ареста на затвора в град Ниш, където очаква решението си на сръбските власти за нейното екстрадиране. Срещу 51-годишния българин, който е открит без право на престой на територията на Сърбия, е съставен акт и в момента е на свобода. Той е прекарал няколко часа в предвартиления арест.", "date": "2018.03.10", "title": "В Сърбия задържаха българка, издирвана от Интерпол за убийство"}
{"url": "http://www.bnews.bg/article/238322-palno_padenie_wc_ministara_fabrikuva_falshivi_novini_za_sobstvenata_si_vazhavala", "text": "\r\nТоалетния министър удари дъното по простотия! След серията от скандали, същия нареди на едно собствените му елктронни издания да изфабрикува фалшива новина! Новината гласи, че руснаците възхвалявали WC министъра за \"смелата\" му постъпка срещу руския патриарх Кирил. За \"достоверност\" са публикувани няколко коментара от украинския нет.Този гнусен похват само показва,че тоалетния министър с действията си обслужва чужди антибългарски интереси. Тъжното е, че някои бургаски сайтове са се хванали на уловката и са започнали да разпространяват фалшивата новина, въпреки, че добре знаят кой е собственик на източника, което пък налива и съмнения, че мероприятието може и да е платено от WC министъра. \r\n ", "date": "2018.03.10", "title": "Пълно падение! WC министъра фабрикува фалшиви новини за собствената си възхавала!"}
{"url": "http://www.bnews.bg/article/238323-volene_kade_sa_parite_za_yaz_beli_iskar_i_zashto_malchish", "text": "\r\n Спомняте ли си врявата, която вдигна Волен за яз.Бели Искър? Ето какво реши на извънредното си  заседание днес правителството Борисов-3.То ще даде 3 млн. лева на община Хайредин за ремонт на прелелия язовир, съобщи премиерът Бойко Борисов на днешното извънредно заседание на Министерски съвет за обсъждане на мерки за гарантиране на сигурността на населението, заради преливането на язовири в страната.Във видинската община бе обявено частично бедствено положение, след като язовир \"Рогозен\" преля. Ситуацията в района са успокоява. Парите ще бъдат отпуснати със специално постановление, става ясно от думите на Борисов. Както винаги Борисов действа след дъжд качулка, сиреч белята стана и сега ще харчим парите. Не ни се мисли какво ще се случи, ако твърденията на прокуратурата за спешен ремонт на яз.Бели Искър се окажат закъснели.Нещо , за което алармира и Волен Сидеров. Странно обаче защо след днешното решение на правителството, в което не се обелва и дума за спешен ремонт на язовирът, който застрашава животът на повече от два милиона души Волен Сидеров си мълчи? Волене това ли ти е грижата за хората? \r\n ", "date": "2018.03.10", "title": " Волене, къде са парите за яз.Бели Искър и защо мълчиш?"}
{"url": "http://www.bnews.bg/article/238329-tragediya_balgarski_moryak_zagina_na_korab_plavasht_kam_sochi", "text": "Моряк загина при пожар на борда на кораба \"Героите на Севастопол\", който плава към Сочи. Инцидентът е станал в петък по обяд. Огънят е избухнал в кабината на загиналия, който не е бил на дежурство. Екипажът веднага е локализирал и потушил пожара, като не е допуснато разпространението му на кораба. Няма други пострадали. По случая е започнало разследване, за да бъдат установени причините за инцидента.  ", "date": "2018.03.10", "title": "ТРАГЕДИЯ! Български моряк загина на кораб, плаващ към Сочи"}
{"url": "http://www.bnews.bg/article/238308-kakvo_se_sluchva_4_godini_sled_13_te_zhirtvi_na_navodnenieto_v_asparuhovo", "text": "„Правен свят“: „Окръжен съд – Варна разгледа частно наказателно дело по жалба на Ангел А. срещу постановление на Варненската окръжна прокуратура (ВОП) за прекратяване на досъдебно производство водено срещу неизвестен извършител за смъртта на 13 души и нанасяне на значителни имуществени вреди, в следствие на наводнението на 19.06.2014 г. в кв. Аспарухово във Варна. Съдебният състав отмени постановлението на прокуратурата от 04.01.2018 г. и върна делото на ВОП за изпълнение на указанията по приложението на закона. Във внесената в съда жалба, защитата на Ангел А. е посочила, че не е доволна от постановлението на ВОП за прекратяването на наказателното производство, водено срещу неизвестен извършител за престъпление за причинена смърт поради незнание или немарливо изпълнение на занятие или на друга правно регламентирана дейност, представляващи източник на повишена опасност. Предвиденото наказание за това престъпление е лишаване от свобода от една до шест години. В определението на съда е посочено, че прокурорът е длъжен да спазва изискванията при разследването визирани в разпоредбите на НПК, които задължават него и разследващите органи да осигурят законосъобразно провеждане на същото, като то следва да доведе до разкриването на обективната истина. За да е законосъобразно едно разследване то следва да е обективно, всестранно и пълно. Според Варненският окръжен съд проведеното разследване в рамките на досъдебното производство не е всестранно и пълно, а от там се явява и незаконосъобразно. Според съдът, в конкретния случай следва ВОП да установи, има ли допуснати нарушения от съответни длъжностни лица, които да са в пряка причинно-следствена връзка с настъпилия вредоносен резултат и ако има такива, то съответните длъжностни лица били ли са длъжни и могли ли са да предвидят обществено опасните последици? В определението се изтъква, че при формиране на вътрешното си убеждение прокурорът е обобщил заключенията на вещите лица, което е съществено процесуално нарушение довело до ограничаване на правата на страните в процеса. С оглед на изложеното по-горе съдът отмени постановлението на ВОП за прекратяване на наказателното производство и върна делото за събиране на допълнителни доказателства, които да отговорят на поставения от съда по-горе въпрос, а от там и на въпроса има ли извършено престъпление от общ характер и от кое лице. Определението подлежи на жалба или протест в 7 дневен срок от връчване на преписите пред Апелативен съд – Варна.“ „АФЕРА“: Казано простичко: ЧЕТИРИ ГОДИНИ СЛЕД 13 –ТЕ ЖЕРТВИ ОТ НАВОДНЕНИЕТО В АСПАРУХОВО, ВАРНА, съдът установи, че прокуратурата е действала незаконосъобразно, некадърно, михлюзки и поръчково, в смисъл, че не се е напънала даже да установи виновните ДЛЪЖНОСТНИ ЛИЦА, като така на практика е опънала чадър над властта. В случая на властта на ГЕРБ. Както стотици пъти сме писали Окръжна прокуратура във Варна ДЕСЕТКИ ГОДИНИ НЯМА НИТО ЕДНА ПРОВЕРКА ЗА КОРУПЦИЯ ПО ВИСОКИТЕ ЕТАЖИ НА ВЛАСТТА. ПРОКУРАТУРАТА Е НЯМА, ГЛУХА И СЛЯПА ЗА ВСИЧКО, КОЕТО СЕ ВЪРШИ ПО ОТНОШЕНИЕ НА ОГРАБВАНЕТО, ТОТАЛНОТО КРАДЕНЕ И УЖАСЯВАЩАТА КОРУПЦИЯ, ОПАСАЛА ВАРНА. Главният прокурор Цацаров също е глух, ням и сляп по отношение на Варна. Ако поне малко беше независим от изпълнителната власт, след подобно решение на съда, шефа на ВОП Чавдаров и цялата му некадърна и поръчкова компания моментално трябва да отлетят от прокуратурата. И понеже в такива случаи подгъзурните служители на Цацаров врещят, че нямало механизъм за наказание на прокурори, да питат Филчев – как им разкатаваше майката на некадърниците с командироване – от единия край на България в гори тилилейски. А ако питате нас – окръжения прокурор на Варна Чавдаров и компания отдавна трябваше да бъдат шутирани от прокуратурата и да ходят да продават семки.", "date": "2018.03.10", "title": "КАКВО СЕ СЛУЧВА 4 години след 13-те жиртви на наводнението в Аспарухово "}
{"url": "http://www.bnews.bg/article/238309-arest_pred_posolstvoto_na_iran_v_london", "text": "Четирима души бяха арестувани от полицията в Лондон, съобщава Ройтерс. Те са задържани заради протеста им и качването на балкон на първия етаж на посолството на Иран. Те дори размахаха знамена в протестна акция срещу правителството в Техеран. Няма пострадали при инцидента. Четиримата души са арестувани, след като доброволно слезли от балкона.", "date": "2018.03.10", "title": "Арест пред посолството на Иран в Лондон"}
{"url": "http://www.bnews.bg/article/238296-snimka_na_mladata_dzhenifar_anistan_podludi_mrezhata", "text": "За много жени актрисата Дженифър Анистън има перфектна коса, а прическата й се репликира по целия свят. Но тя не винаги е имала перфектна коса. Скоро в интернет се появи нейна доста стара снимка, от дипломирането й. На нея тя е със съвсем различна прическа за бала, с къса, буйна, тъмна коса, разрошена на всички страни. Тази прическа беше истински хит през 80-те години. \r\n ", "date": "2018.03.10", "title": "Снимка на младата Дженифър Анистън подлуди мрежата"}
{"url": "http://www.bnews.bg/article/238310-pravoslavnata_tsarkva_pochita_pametta_na_sveta_galina", "text": "Православната църква днес почита паметта на Света Галина.  Тя била последователка на Свети Кодрат и била преследвана заради вярата си в Христос.  Смята се за покровителка на майчината любов и закрила. Честит имен ден на всички, които носят имената Галя, Галин, Галина! ", "date": "2018.03.10", "title": "Православната църква почита паметта на Света Галина"}
{"url": "http://www.bnews.bg/article/238319-plachete_dami_brad_pit_se_zareche_da_ne_pravi_seks_tsyala_godina", "text": "Холивудският сърцеразбивач Брад Пит е дал обет за целомъдрие за цяла година. Година и половина след раздялата си с Анджелина Джоли той решил да се фокусира върху създаването на скулптури, тренировките и медитацията, твърди запознат източник, цитиран от „Мирър“. „Брад наистина се взема в ръце. Той се подстрига, яде здравословно и е спрял пиенето. Имал е връзки през почти целия си живот като възрастен“, посочва източникът.   „Сега, след като е необвързан, той ще прави неща, които преди не е можел“, допълва той.   Това обяснява защо наскоро Пит заявил на актрисата Тифани Хадиш, че може да му звънне след една година, ако двамата все още са свободни.   След връчването на наградите „Оскар“ 38-годишната Тифани разказа в токшоу за разговора си с 58-годишната звезда. „Тъкмо срещнах Брад в асансьора. Той каза, че след една година, ако той е сам и аз съм сама, ще го направим, нали се сещате...“, каза тя на водещите. \r\n„Но той има 7 деца, не знам дали мога да се занимавам с мъж, който има толкова много деца“, добави тя през смях. \r\n ", "date": "2018.03.10", "title": "Плачете, дами! Брад Пит се зарече да не прави секс цяла година"}
{"url": "http://www.bnews.bg/article/238330-mesi_veche_ima_treto_momchentse", "text": "Футболният маестро Лионел Меси потвърди раждането на третото си дете. Аржентинският лидер на Барселона публикува снимка в Instagram с ръчичката на най-новия член на семейство Меси. “Добре дошъл, Сиро. Благодаря на Бог, всичко беше перфектно. Мама и той са добре. Суперщастливи сме”, написа Лео. Ла Пулга и Антонейя вече имат три момченца - Тиаго, Матео и мъничкия Сиро.", "date": "2018.03.10", "title": "Меси вече има трето момченце"}
{"url": "http://www.bnews.bg/article/238313-malko_izvesten_fakt_koyto_se_premalchava_stotitsi_meditsi_davat_zhivota_si_za_svobodata_ni", "text": "Малко известен факт е, че в Руско-турската война, довела до създаването на Българската държава са взели участие 1600 лекари и над 3000 медицински сестри. В памет на загиналите медици в София е издигнат паметник, на който върху каменни блокове са изсечени имената на 529 души, „медицински чинове“, заплатили с живота си в името на свободата на България. На четирите стени на паметника са обозначени местата, където са загинали най-много медици: Плевен, с. Мечка, Пловдив и връх Шипка. Публикуваме имената на български лекари, участвали в Руско турската война 1877-1878: Д-р Константин Бонев, Д-р Савва Мирков, Д-р Младен Желязков, Д-р Андрей Богданов, Д-р Константин Везенков, Д-р Пантелей Минчович, Д-р Георги Сарафов, Д-р Иван Попов, Д-р Христо Лекарски, Д-р Яков Петкович, Д-р Георги Цариградски, Д-р Нейчев, Д-р Стефан Бочаров, Д-р Георги Хаканов, Д-р Димитър Киркович, Д-р Васил Караконовски, Д-р Юрдан Брадел, Д-р Паскал Бисеров, Д-р Димитър Калевич, Д-р Цветков, Д-р Жеко Чамурджиев, Д-р Стат Атонов, Д-р Панайот Жечев, Д-р Георги Странски, Д-р Христо Чобанов, Д-р Стефан Загорски, Д-р Стойко Иванов, Д-р Иван Славков, Д-р Христо Смилов, Д-р Сава Черен, Д-р Стоян Радославов, Д-р Димитър Моллов, Д-р Петър Протич, Д-р Алекси Христов, Д-р Ангел Пискюлиев, Д-р Иван Панов, Д-р Лука Ванков, Д-р Георги Золотович, Д-р Димитър Павлович, Д-р Юрдан Севвов, Д-р Злати Желязков, Д-р Иван Богоров, Д-р Димо Куюмджиев, Д-р Васил Берон, Д-р Иван Русчук, Д-р Начо Планински, Д-р Алекси Друмев, Д-р Христо Етърски, Д-р Тодор Димитров, Д-р Атанас Багрянов, Д-р Георги Атанасович, Д-р Никола Вълков, Д-р Кирил Русович, Д-р Ганчо Петков, Д-р Георги Миркович, Д-р Стефан Пенчев, Д-р Васил Икономов, Д-р Ст. Люцкович, Д-р Михаил Калпаков. Би Нюз се прекланя пред подвигът на българските медици, които са спасили хиляди воински живота, но дадоха своя , за да я има България!", "date": "2018.03.10", "title": "Малко известен факт, който се премълчава! Стотици медици дават живота си за свободата ни!"}
{"url": "http://www.bnews.bg/article/238314-horata_s_uvrezhdaniya_i_lekari_ot_telk_na_bunt_sreshtu_patriotarskata_reforma", "text": "20 национално представителни организации на хора с увреждания напуснаха заседанията на Националния съвет за интеграция на хората с увреждания към Министерския съвет и работните групи, в които участват. Те започват подготовка за протести в цялата страна, които ще се проведат в началото на следващия месец. Според организациите планираните промени, които предвиждат медицинската експертиза да се раздели на две - ТЕЛК да дава здравни заключения, а комисия към НОИ да оценява работоспособността, ще отнемат правото на инвалидна пенсия на около 150 000 български граждани.Обещание, което бе дадено от патриотарите по време на предизборната им кампания, но е видно,че е подчинено на порочното правило -\" вземаме от слабия, за да дадем на който решим\"! \"Вече няколко пъти е казано, че ще вземем от хората с увреждания и ще дадем на пенсионерите. Това е противопоставяне на двете най-бедни групи в обществото. Те са работили по 40 - 45 години и считаме, че това е несправедливо спрямо тях - да взимат 200 лева пенсии, но в същото време и хората с увреждания не са виновни за това, което се е случило в живота им\", коментира пред БНР Веска Събева от Асоциацията на родители на деца с епилепсия. \r\n„Притесняваме се, че изведнъж всички ще станем идеално работоспособни. Хората с увреждания са работоспособни, но при тях има необходимост от подкрепа, от условия, за да могат те да извършват този труд, за който са завършили образование, преквалифицирани са, намерено е работно място, но просто ние винаги слагаме каруцата пред коня. Правим хората работоспособни, но не сме осигурили работни места. Пенсията не се дава, защото този човек има някакво право. Тя му се дава, защото компенсираме това увреждане, което се е случило с него. Той има изключително по-големи разходи от всички останали“, каза още тя. Лекарите от ТЕЛК също са готови да се включат в протест заради подготвяната реформа в областта на медицинската експертиза. \r\n„Ако тази концепция бъде приета, в протеста ще се включат и лекарите от ТЕЛК”, каза д-р Боряна Холевич, председател на сдружението им в София и допълни, че е нередно при оценка на работоспособността да се оценява само едно от заболяванията на човека. \r\n“Смятам, че това е меко казано безумие. Ами ако човека е с един тежък инсулинозависим диабет с всичките усложнения на диабета и същевременно е раково болен. На кое заболяване да получи процент и подкрепа”, коментира тя.", "date": "2018.03.10", "title": " Хората с увреждания и лекари от ТЕЛК на бунт срещу патриотарската \"реформа\"!"}
{"url": "http://www.bnews.bg/article/238311-lelya_temenuzhka_ni_vze_za_meze_ne_znaela_za_chez_ginka_bila_super_intelegentna", "text": "“Познавам Г-жа Върбакова от 20 години. И не само нея, а и семейството и Те са едни млади интелигентни хора, които не са участвали в бизнеса на държавата”, каза в предаването Тази събота на Би Ти Ви Теменужка  Петкова. Гинка завършила лингвистика, а съпругът и- атомна физика. “Те не се занимаваха с енергетика, а пък аз не предполагах, ме ще стана министър. В момента в който аз разбрах за новината, че стоя зад сделката, реших да подам оставка.  За да не се замества имато на премиера”, поясни Петкова. “Гинка Върбакова е млад, интелигентен, почитен човек. Занимава се с частен бизнес за разлика от мене. Аз никога не съм имала частне бизнес. Много различни сме двете ”, уточнява Петкова. Тя призна, че Върбакова и съпругът и не са я занимавали , че ще участват в сделката с ЧЕЗ. Българската държава не участва в тайната сделка за ЧЕЗ, отсече Теменужка Петкова.", "date": "2018.03.10", "title": "Леля Теменужка ни взе за мезе! Не знаела за ЧЕЗ, Гинка била супер интелЕгентна!"}
{"url": "http://www.bnews.bg/article/238312-barekov_kato_izvadiha_gincheto_da_kupuva_chez_reshih_che_sa_podtsenili_publikata", "text": "Тази сутрин във Фейсбук попаднахме на коментар публикуван от евро депутатат Николай Бареков в личният му профил. Коментарът му идва по повод сутрешното интервю на Теменужка Петкова в ефира на Би Ти Ви и казаните думи от нейна страна по адрес на скандалната в последно време личност Гинка Върбакова.  Вижте какво написа Бареков по темата! * публикуваме без редакторска намеса  Като извадиха гинчето да купува ЧЕЗ реших, че са подценили публиката. След като пратиха гинчето да преговаря в Прага от името на държавата, след като оставиха леля Теменужка министър и след като леля Теменужка нарече оШфорката гинче \"интелигентна, млада и почтена\" и след като замазаха скандала разбрах, че са НАДЦЕНИЛИ даже публиката....хак да ни е.", "date": "2018.03.10", "title": "БАРЕКОВ: Като извадиха гинчето да купува ЧЕЗ реших, че са подценили публиката!"}
{"url": "http://www.bnews.bg/article/238290-emiliya_lagala_koko_dinev_che_go_obicha", "text": "Емилия показа, че макар Коко Динев времево да е заемал голяма част от съзнателния й живот, днес той няма никакво значение за нея и може би ако има как – би го изтрила от миналото си За разлика от по-интелигентните дами, които са претърпели развод с половинка, от която имат едно или повече деца, певицата не пести грубости по адрес на бившия си. Тя по никакъв начин не му благодари, че ако не е бил той, тя нямаше да има точно тези две рожби – Иван и Мира. Певицата предпочита всячески да му показва, че той е незначителен за нея и не той, а Жорж Башур е голямата й любов. На 8 март Емилия пусна обяснение в любов към новия си в социалната мрежа Инстаграм, в което индиректно замесва и Коко Динев, но с нотка на ненавист и разочарование: „Ако преди съм си мислила,че съм била щастлива,то сега разбирам колко горчиво съм се лъгала.Ако преди съм си мислила,че съм обичала,то сега разбирам,че горчиво съм се лъгала.Ако преди съм си мислила,че всичко в този живот минава и заминава,сега мисля,че за мен тази любов и човека,който обичам с цялото си сърце,ще ми е за цял живот белег в душата и сърцето ми,каквото и да се случи,никога и нищо няма да ме откаже.Обичам те любов моя и благодаря за всичката любов,която ми подаряваш всеки ден!!!Честит празник,мили дами!!!!“. Това не е първият път, в който Емилия сипва с черпака на бившия си мъж и бащата на двете й деца. През ноември 2017-а тя пусна дуетната си песен с Емануела – „Все тая“. Критици категорично отсякоха, че текстът в песента е специално за Коко, в който се обръщат към него с „МУХЛЬО“. „Ти чули няк'ва нова в града, много гадна кучка била. Всичко имала, не и жал, откакто няк’ъв мухльо я предал. Пешката с която игра, тебе шах те прави сега. Чувам мат се правиш и сам, давай, продължавай“, гласеше част от текста.", "date": "2018.03.10", "title": "Емилия лъгала Коко Динев, че го обича "}
{"url": "http://www.bnews.bg/article/238328-rusiya_iska_turistite_da_pochivat_v_balgari", "text": "Русия е заинтересована руските туристи да почиват в България и тази година се предвижда те да са още повече, коментира Олег Сафонов, ръководител на Федералната агенция по туризъм на Руската федерация на среща с министъра на туризма Николина Ангелкова.  Двамата са разговаряли в рамките международното туристическо изложение \"Интурмаркет\" в Москва, където България се представя с национален щанд. Ангелкова посочва, че Русия е един от стратегическите туристически пазари за България и през миналата година заема 5-о място в националната класация за брой посещения в нашата страна с близо 558 хил. пътувания. В първия месец на тази година руските туристи у нас са повече от 9,6 хил. Национален маркетингов център Visit Russia се очаква да бъде открит тази година в България. Идеята за центъра, който ще ускори развитието на туризма между двете страни, е на Ангелкова, допълва българското Министерство на туризма. Олег Сафонов коментира, че се търсят начини за задълбочаване на сътрудничеството в сектора. Една от възможностите е общи действия в сферата на круизния туризъм, което ще бъде обсъдено на съвместна работна група. Перспективна идея е и създаването и утвърждаването на проект за Черноморска кухня. България и Федералната агенция по туризъм на Руската федерация имат традиции в партньорството за инициативи подпомагащи развитието на туризма.", "date": "2018.03.10", "title": "Русия иска туристите ѝ да почиват в Българи"}
{"url": "http://www.bnews.bg/article/238325-naum_shopov_se_izlozhi_s_negramotnost_fenkite_mu_v_shok_snimka", "text": "Актуалният любимец на тийнейджърите Наум Шопов показа лоши познания в българската граматика, пише Secret.bg. В социалните мрежи той е истинска сензация и за кратко време успя да завладее сърцата на малките зрители на „Откраднат живот“, където играе д-р Борис Тасев. Именно там обаче той често допуска гафове. Тази сутрин младият Шопов отново се е събудил в 6:30, въпреки че е почивен ден. При това събуждането му ставало без аларма, която според него се изписва като „алатма“. Разбира се, в случая може би това се дължи на ранния час, в който Наум е целял колкото може по-бързо да напише нещо в инстаграм, без значение, че по този начин се излага. \r\n ", "date": "2018.03.10", "title": "Наум Шопов се изложи с неграмотност, фенките му в шок(СНИМКА)"}
{"url": "http://www.bnews.bg/article/238315-potrebitelka_vzrivi_mrezhata_kade_parite_na_pensionerite_v_domovete_v_koy_dzhob_vlizat_i_ostavyat_tolkova_hora_s_nito_edna_stotinka_hora_rabotili_tsyal_zhivot_za_darzhavata_si", "text": "Днес във Фейсбук попаднахме на гневен коментар по повод случката, която е сполетяла Боряна Проданова. Тя възмутено споделя в личният си профил, как се е сблъскала с възрастен мъж от дом за стари хора и по неволя е разбрала, че от там взимат цялата му пенсия и човекът стои без пари! Вижте покъртителният разказ на Боряна! * публикуваме без редакторска намеса  Преди няколко дни в очната клиника в която работя, дойде на преглед един възрастен човек, видимо добре облечен и спретнат. Когато му казах, че трябва да плати 1 лв потребителска такса за пенсионер, той през сълзи ми отговори, че в дома за възрастни хора в който живее му взимат цялата пенсия и не му дават нито един лев да има в себе си. След прегледа му подарих капките за очи, които му изписа доктора и също така му дадох 10 лв за да има някакви пари в себе си. Той ги прие въпреки, че му беше страшно неудобно. Два дни по-късно беше 8-ми март, аз бях на работа от по-късно през деня, от колегите ми разбрах, че е дошъл един възрастен човек, седнал и просто чакал. Чакал доста време и си тръгнал, без да каже нищо. Днес 9-ти март рано сутринта дойде същия човек при мен и ми поднесе тези шоколади като подарък за деня на жената. Благодарен за малкия жест, който съм направила за него. Видимо щастлив и много доволен от това, че очите му се подобряват от капките. Отново ми благодари многократно,накрая си тръгна с думите “никой не е правил такова нещо за мен!” \r\nСлед направената от мен проверка, установих, че в държавните домове за стари хора би трябвало да им се взима 70% от пенсията за издръжка, а останалите 30% да им се предоставят за лични разходи, да ама не. Къде отиват останалите 30%?????? В кой джоб влизат и оставят толкова хора с нито една стотинка ? Хора работили цял живот за държавата си...................... \r\nА това за мен беше най-хубавия подарък, който съм получавала някога!", "date": "2018.03.10", "title": "ПОТРЕБИТЕЛКА ВЗРИВИ МРЕЖАТА: Къде парите на пенсионерите в домовете??? В кой джоб влизат и оставят толкова хора с нито една стотинка ? Хора работили цял живот за държавата си......................"}
{"url": "http://www.bnews.bg/article/238286-gyuldzhan_i_fiki_se_izpokaraha_zaradi_kolezhki_na_mladiya_tatko", "text": "Гюлджан е вдигнала зверски скандал на Фики, тъй като певецът не бил изкоренил напълно ергенските си навици, а вече му се налага, тъй като е семеен мъж и с дете на ръце, научи HotArena. Причината за караницата била обичайната – заниманията на сина на Тони Стораро в Интернет и в социалните мрежи. Преди брюнетката да се появи в живота му, да стане негова съпруга и да му роди дете, Фики имаше навик непрекъснато да харесва снимките на своите колежки в Инстаграм, както и на други апетитни девойки. Този факт силно подразнил Гюлджан, тъй като изпълнителят на „Бум“ продължил и след като се взели със старите си привички - да заглежда в мрежата засукани сексбомби. Щом си отварял приложението за фотоси, началната му страница мигновено се запълвала с кадри на полуголи и надарени жени. Това вбесявало половинката му и тя му заявила, че това трябва да престане. Особено се изнервяла, когато той харесвал снимки на бившите си, сред които била и Преслава. С днешна дата Фики има над 180 000 последователи, но той самия е последвал 0 души. Изтрил е всичко живо. Очевидно младият татко е послушал съпругата си и вместо да й създава излишни притеснения, които после да се стоварят под формата на излишни нерви върху неговата глава, той предпочел да бъде под чехъл, но пък в семейството му да цари мир и хармония.", "date": "2018.03.10", "title": "Гюлджан и Фики се изпокараха заради колежки на младия татко"}
{"url": "http://www.bnews.bg/article/238307-slancheva_sabota_s_proletni_temperaturi_mezhdu_15_i_20", "text": "В събота ще е предимно слънчево, с разкъсана висока облачност. Ще духа слаб югозападен вятър. Температурите ще се повишат още и максималните ще бъдат между 15° и 20°. Над Черноморието ще бъде предимно слънчево. Ще духа слаб югозападен вятър. Максималните температури ще са между 15° и 18°. Температурата на морската вода е 5 – 6°. Над планините ще е предимно слънчево. Ще духа до умерен, а по билата и силен запад-югозападен вятър. Максималната температура на височина 1200 метра ще е около 10°, на 2000 метра – около 4°. Утре затоплянето продължава – очакват ни температури до 22°. В понеделник обаче облаците се увеличават и след обяд започват валежи от запад.", "date": "2018.03.10", "title": "Слънчева събота с пролетни температури – между 15° и 20°"}
