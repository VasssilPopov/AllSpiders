{"url": "http://www.bnews.bg/article/245621-pusnaha_na_targ_lichni_veshti_na_robin_uilyams_parite_ot_prodazhbite_shte_otidat_za", "text": "\n Сувенири, свързани с кариерата на американския актьор Робин Уилямс, могат да бъдат закупени на търг в Ню Йорк. Както се казва в сайта на аукционната къща Sotheby's, сред елементите ще има неща като сценарии, бутафория и много други, пишат американски медии. Съобщено е, че част от парите от продажбите ще отидат за благотворителни фондации и обществени организации, които Уилямс е подкрепял през целия си живот. Припомняме, че комикът бе намерен мъртъв в къщата си на 11 август. Официалната причина за смъртта е самоубийство. \r\n  \r\n \n\t\t\t\t\t\t", "date": "2018.07.21", "title": "ПУСНАХА НА ТЪРГ ЛИЧНИ ВЕЩИ НА РОБИН УИЛЯМС! Парите от продажбите ще отидат за...\r\n"}
{"url": "http://www.bnews.bg/article/245613-bomba_parvi_snimki_ot_svatbata_na_emiliya_i_zhorzh_bashur_galeriya", "text": "\n Звездата на \"Пайнр\" Емилия и бизнесменът Жорж Башур вече са семейство! Преди броени минути двамата се врекоха във вечна вярност пред служителите на най-голямата обредна зала в София, тази в кв. \"Красно село\", видяха папараците на ПИК. \r\n\r\n По-рано днес медията ни първа съобщи за тайната церемония. Припомняме, че Емилия и Жорж Башур са заедно от милата година, а се сгодиха в средата на февруари. \r\n\r\n Младоженците пристигнаха по отделно. Жорж дойде с джипа си, а булката в лимузина. По този начин бе спазена традицията, която повелява, че съпругът не трябва да вижда своята любима преди церемонията. \r\n\r\n Емилия изглежда повече от зашеметяващо. Красивата певица грее в нежна дизайнерска рокля от дантела, която подчертава перфектната й фигура. Голият гръб допълнително прави визията й още по-секси. \r\n\r\n Жорж е в тъмно син костюм. На церемонията присъстват най-близките на двойката, синът на Емилия Иван и дъщеря й Мира, момичето на Жорж - също. \r\n\r\n \r\n \n\t\t\t\t\t\t", "date": "2018.07.21", "title": "БОМБА! Първи снимки от сватбата на Емилия и Жорж Башур (ГАЛЕРИЯ)"}
{"url": "http://www.bnews.bg/article/245619-ekskluzivno_siderov_se_pusna_v_aktsiya_anti_simeonov_po_slanchev_bryag", "text": "\n Започвам проверка на ударите по българския туристически бизнес по Черноморието, тъй като нямам доверие на досега изнесената информация от вицепремиера Валери Симеонов. Това написа лидерът на Атака Волен Сидеров в личния си фейсбук профил. \r\n\r\n \"Смятам, че новият закон не е съобразен с актуалната обстановка по курортите и имам опасението, че новите мерки ще доведат до финансови щети за бюджета на Република България. Ще проверя дали действията на създадения набързо, по болшевишки, извънреден щаб, са законни. От информацията, която получих по Черноморието съм склонен да мисля, че действията на щаба тормозят българския туристически бизнес избирателно. Искам да знам по какъв начин се взимат решения кой да бъде проверяван по курортите\", посочи още Сидеров. \r\n\r\n \r\n\r\n \r\n  \r\n \n\t\t\t\t\t\t", "date": "2018.07.21", "title": "ЕКСКЛУЗИВНО! Сидеров се пусна в акция \"Анти-Симеонов\" по Слънчев бряг!"}
{"url": "http://www.bnews.bg/article/245620-petar_kichashki_idva_krayat_na_partiite_na_statukvoto", "text": "\n Изпълнителният директор на Институт за модерна политика и член на Комисията за защита от дискриминация Петър Кичашки направи политически обзор в световен мащаб и заключи, че \"новият глобален ред\" така старателно граден от политическите партии и лица на статуквото си отива и скоро ще бъде само вехта снимка в албума на историята. Ето и пълното съдържание на коментара, публикуван в личния му профил във Фейсбук \r\n\r\n *без редакторска намеса \r\n\r\n \" \r\n\r\n \r\n\r\n   \r\n \n\t\t\t\t\t\t", "date": "2018.07.21", "title": "Петър Кичашки: Идва краят на партиите на статуквото "}
{"url": "http://www.bnews.bg/article/245624-germaniya_otmeni_sanktsiite_sreshtu_turtsiya", "text": "\n Германия вдигна икономическите санкции срещу Турция и отмени забраната за пътуване до страната, след като Анкара отмени продължилото две години извънредно положение в страната, съобщава АФП. Санкциите срещу Турция бяха наложени през юли 2017 година, като начин да се окаже натиск върху Турция след задържането на германски защитник на човешките права и още петима активисти, включително ръководителят на „Амнести интернешънъл“. Берлин сложи лимит от 1,5 милиарда евро лимит на износа – мярка, която бе определена от германската опозиция като твърде мека. Външното министерство на Берлин премахна от сайта си предупреждението към германските граждани за висок риск от арест при посещението на Турция. \r\n  \r\n \n\t\t\t\t\t\t", "date": "2018.07.21", "title": "Германия отмени санкциите срещу Турция"}
{"url": "http://www.bnews.bg/article/245618-istinskoto_litse_na_yahnaliya_protesta_na_zhivotnovadite_simeon_karakolev_lasna_v_predavaneto_na_barekov_i_bayraktarov_skandalni_razkritiya_video", "text": "\n \r\n\r\n В предаването „Бареков и Байрактаров без цензура” бе излъчено журналистическо разследване, което по категоричен начин - чрез документи и видео материали доказа зависимостите на Караколев.  Подобно на всички зависими и приближени до властта лица, той се оказа длъжник със стотици хиляди левове, със спрени здравноосигурителни права, поради неплащане на осигуровки и проект за ферма на Бюрото на ресорния министър. \r\n\r\n \r\n\r\n Видно обаче от поведението на зрителите, които се включваха на живо в ефир, а и от случващото се в страната тази идея на управляващите претърпява пълен провал. Липсата на каквото и да било доверие от страна на българския народ към правителството води само към един изход - оставка. \r\n\r\n \r\n\r\n Пред камерата на Евроком един от присъстващите на демонстрацията разкри поредната мръсна схема на властта, довела до затварянето на екарисажа в Шумен. По думите към момента Агенция по храните има договор с две фирми, които притежават т.н мобилни инсинератори за изгаряне на животни. „Предприятието ни беше затворено с цел да се отвори работа на инсинераторите”, категоричен беше той. \r\n\r\n \r\n\r\n   \r\n \n\t\t\t\t\t\t", "date": "2018.07.21", "title": "Истинското лице на яхналия протеста на животновъдите Симеон Караколев лъсна в предаването на Бареков и Байрактаров (СКАНДАЛНИ РАЗКРИТИЯ/ВИДЕО)\r\n\r\n"}
{"url": "http://www.bnews.bg/article/245627-shok_monika_valerieva_zabi_filip_pleyn", "text": "\n Ако до вчера Николета Лозанова беше любимка на модния гуру Филип Плейн, от известно време насам той я е заменил с една от най-големите й врагини. \r\n\r\n Става въпрос за модела Моника Валериева, която преди години й отмъкна под носа Валери Божинов. Според информация на HotNews нашенката сега е в интимна близост с дизайнера Филип Плейн и това не е просто поредният слух, защото има и доказателства! \r\n\r\n Моника вече пусна своя снимка, на която се вижда как обсипва с ласки Филип. \r\n \n\t\t\t\t\t\t", "date": "2018.07.21", "title": "ШОК! Моника Валериева заби Филип Плейн "}
{"url": "http://www.bnews.bg/article/245625-tragichen_intsident_plocha_smaza_rabotnik_v_plovdiv_pochina_na_myasto", "text": "\n Работник е починал днес в Пловдив след като бетонна плоча се е откъснала и го е затиснала. Инцидентът е станал около обяд, докато се е извършвали демонтажни дейности в бившата \"Мебелна къща\", съобщава TrafficNews.bg. \r\n\r\n Веднага на място са пристигнали пожарни автомобили, полиция и криминална лаборатория. \r\n\r\n От близо седмица, теренът е ограден с предпазна мрежа, а работници разчистват вътрешността на сградата. Най-вероятната версия за инцидента е трудова злополука. \r\n \n\t\t\t\t\t\t", "date": "2018.07.21", "title": "ТРАГИЧЕН ИНЦИДЕНТ! Плоча смаза работник в Пловдив, почина на място \r\n"}
{"url": "http://www.bnews.bg/article/245626-ogromna_tragediya_zhena_i_dete_se_udaviha_sled_potavaneto_na_lodka_v_reka_maritsa_s_neya_sa_bili_i_drugite_y_dve_detsa_vse_oshte_gi_izdirvat", "text": "\n Телата на 36-годишна жена и на едно от трите й деца, които бяха обявени за изчезнали в четвъртък, бяха намерени от турската страна на река Марица, съобщиха турски медии, цитирани от БТА. \r\n\r\n Турски и гръцки спасители продължават издирването на другите две момчета на четири и шест години. \r\n\r\n Семейството изчезна в четвъртък, след като лодката им потъна в река Марица. Смята се, че те са бягали от Турция към Гърция. В лодката се намирали още съпругът и други четири души, всички те турски граждани, които успели да доплуват до гръцкия бряг и които бяха заловени от гръцките власти. \r\n \n\t\t\t\t\t\t", "date": "2018.07.21", "title": "ОГРОМНА ТРАГЕДИЯ! Жена и дете се удавиха след потъването на лодка в река Марица, с нея са били и другите й две деца, все още ги издирват"}
{"url": "http://www.bnews.bg/article/245614-nameriha_i_unishtozhiha_granata_vav_vrachansko", "text": "\n Модулно формирование от състава на Сухопътните войски унищожи днес, намерена ръчна граната РГ-42 /настъпателна, със запалка и без шплент/ край село Малорад, област Враца. \r\n\r\n Групата от двама военнослужещи и един автомобил е от състава на 10-ти отделен механизиран батальон във Враца и е ръководена от офицерски кандидат Замфиров. \r\n\r\n Намереният боеприпас е унищожен на място при стриктно спазване на мерките за безопасност. \r\n \n\t\t\t\t\t\t", "date": "2018.07.21", "title": "Намериха и унищожиха граната във врачанско"}
{"url": "http://www.bnews.bg/article/245611-frantsiya_izprati_humanitarna_pomosht_v_siriya", "text": "\n Франция изпрати хуманитарна помощ в Сирия. Това е първият случай, в който западна държава сътрудничи с Русия, за да помогне на контролирани от режима на Асад райони. \r\n\r\n Руски военен самолет кацна на летище в централна Франция и натовари 50 тона помощи. Те са предназначени за около 500 души, които се нуждаят от по-редки и скъпи лекарства. \r\n\r\n Операцията беше одобрена от президентите на Франция и на Русия. Разчита се на ООН, които да превозят лекарствата от руска база в Сирия до районите източно от Дамаск, за които са предназначени. \r\n \n\t\t\t\t\t\t", "date": "2018.07.21", "title": "Франция изпрати хуманитарна помощ в Сирия"}
{"url": "http://www.bnews.bg/article/245612-nov_favorit_shampion_na_sarbiya_i_sloveniya_mozhe_da_poeme_levski", "text": "\n Нов треньор излезе на хоризонта като евентуален бъдещ наставник на Левски. Той отново е сърбин и е с най-високи шансове да поеме отбора. Става дума за Славиша Стоянович, който днес може да пристигне у нас и дори да гледа дебюта на \"сините\" в Първа лига - гостуването на Ботев в Пловдив, информира \"Гонг\". \r\n\r\n Стоянович е ставал шампион с гранда Цървена Звезда, както и със словенския Домжале. Водил е националният тим на Словения, белгийския Лиерс и китайския Чангчунг Ятай, а за последно е работил в латвийския Рига. \r\n\r\n Според българската медия Левски е в напреднали преговори с 48-годишния специалист. \r\n\r\n Както е известно, другите варианти към този момент са Славолюб Муслин, Емил Велев и Ясен Петров. Списъкът се обновява с часове. \r\n \n\t\t\t\t\t\t", "date": "2018.07.21", "title": "Нов фаворит: Шампион на Сърбия и Словения може да поеме Левски"}
{"url": "http://www.bnews.bg/article/245616-sobstvenitsite_na_fermi_za_patitsi_obyaviha_gotovnost_za_protest", "text": "\n В пика на кризата с чума по дребния добитък собственици на ферми за патици обявиха, че готвят протести срещу мерките за профилактика, ограничаване и ликвидиране на болестта птичи грип, предаде БНР. \r\n\r\n На общо събрание в Раковски стопаните поискаха оставката на изпълнителния директор на Агенцията за безопасност на храните доктор Дамян Илиев заради несправяне със служебните му задължения. Те се оплакаха, че все още не са им изплатени компенсациите за принудително умъртвените птици във фермите им от месец април.  \r\n\r\n В декларация фермерите настояват от наредбата, приета на 16 юли тази година, да отпаднат текстове, определящи начина на дезинфекция на патиците и помещенията, в които се отглеждат, в противен случай има готовност за протести, заяви съпредседателят на професионалната организация на производителите на водоплаващи Иван Йовчев. \r\n\r\n В страната има 260 ферми за патици, като по-голямата част от тях са на територията на община Раковски. \r\n\r\n \r\n  \r\n \n\t\t\t\t\t\t", "date": "2018.07.21", "title": "Собствениците на ферми за патици обявиха готовност за протест"}
{"url": "http://www.bnews.bg/article/245615-merkel_otvarna_na_tramp_nato_shte_pazi_i_cherna_gora", "text": "\n Германският канцлер Ангела Меркел заяви, че политиката на НАТО за защита на всички страни членки се отнася не само за големите страни, а и за Черна гора, предаде \"Танюг\", цитирана от БТА. \r\n\r\n На пресконференция в Берлин вчера Меркел каза, че член 5 от споразумението за колективна отбрана е \"централен елемент на НАТО\" и важи еднакво за всички страни. \r\n\r\n По думите на Меркел бившата югославска република Черна гора е положила големи усилия, за да стане членка на алианса. \r\n\r\n Преди няколко дни американският президент Доналд Тръмп заяви, че членството в НАТО на \"много агресивните\" черногорци може да предизвика Трета световна война заради задължението на НАТО да отбранява всички сови членки. \r\n\r\n Черна гора преживя опит за военен преврат, като издирвани за него лица се укриха в Русия. \r\n \n\t\t\t\t\t\t", "date": "2018.07.21", "title": "Меркел отвърна на Тръмп: НАТО ще пази и Черна гора"}
{"url": "http://www.bnews.bg/article/245617-shok_tyalo_na_mazh_izpluva_na_burgaskoto_pristanishte", "text": "\n Тялото на мъж изплува в района на бургаското пристанище.  \r\n\r\n От порта потвърдиха информацията и съобщиха, че са сигнализирали Гражданска защита, чийто екип е пристигнал на място. \r\nВъзможно е това да е тялото на 72-годишен бургазлия, който на 18 юли изчезна в района на спасителен пост номер 5. Издирването му бе безуспешно. \r\nСамоличността на мъжа ще е ясна след аутопсията. \r\n \n\t\t\t\t\t\t", "date": "2018.07.21", "title": "ШОК! Тяло на мъж изплува на бургаското пристанище"}
{"url": "http://www.bnews.bg/article/245596-turistite_i_zhitelite_na_kiten_varvara_i_ahtopol_zhivyaha_blizo_chas_v_istinski_uzhas", "text": "\n За около час хиляди туристи останаха без ток по Южното Черноморие, пише Флагман.бг. \r\n\r\n Аварията е станала около 22 часа вчера и е потопила в тъмнина курортите Китен, Варвара и Ахтопол, които в тази част на годината са пълни с гости от България и чужбина. \r\n\r\n \"Нито имаше дъжд, нито вятър. Не съществуваха обективни причини за спиране на тока, но изведнъж целият град потъна в тъмнина. На няколко пъти звъняхме на ЕВН. Първо не ни вдигаха, а след това се оправдаха, че имали авария, но не можели да поемат ангажимент кога ще се оправи проблемът. Това е безотговорно поведение - да оставиш курортите и целия бизнес в разгара на сезона без ток, е престъпление\", жалваха се ресторантьори от Ахтопол. Те търпят сериозни загуби, защото немалка част от клиентите им се възползвали от суматоха и в тъмното се изнизали без да си платят сметките.  \r\n\r\n Големи проблеми са имали и туристите, които също са прегрели телефоните на енергоразпределителното дружество, но малцина от тях са успели да се свържат.  \r\n\r\n Проблемът изглежда е отстранен, защото близо час след случилото се хора от курортните градчета съобщиха, че токът вече е дошъл. Най-вероятната причина е претоварване на мрежата, но ако действително е имало подобна авария изниква въпросът: Защо електроразпределителното дружество не е изградило подходяща инфраструктура, за да подсигури захранването на курортите през летния сезон. \r\n  \r\n \n\t\t\t\t\t\t", "date": "2018.07.21", "title": "Туристите и жителите на Китен, Варвара и Ахтопол живяха близо час в истински ужас!\r\n\r\n"}
{"url": "http://www.bnews.bg/article/245598-ispaniya_spasi_nad_400_migranti_opitvashti_se_da_presekat_sredizemno_more", "text": "\n Испанската служба за морско спасяване съобщи, че днешният ден е бил един от най-натоварените за спасителите досега през юли - спасени са 450 души, опитали се да прекосят Средиземно море от Северна Африка, предаде Асошиейтед прес. \r\nИспанската служба съобщи, че 294 мигранти в 17 лодки са били спасени в Гибралтарския проток в 17 лодки. Още две лодки се издирват. В Алборанско море (най-западната част на Средиземно море) са спасени 156 мигранти от три лодки, сред които 30 жени и 6 деца. \r\n\r\n Международната организация по миграция на ООН обяви, че от началото на 2018 г. до средата на юли над 18 000 мигранти са достигнали Испания по море, а почти 800 от тях са били спасени на 29 юни. \r\n \n\t\t\t\t\t\t", "date": "2018.07.21", "title": "Испания спаси над 400 мигранти, опитващи се да пресекат Средиземно море"}
{"url": "http://www.bnews.bg/article/245599-bomba_rasistki_skandal_s_futbolist_v_rusiya", "text": "\n Сериозен расистки скандал се разразри в руския футбол само седмица след края на Световното първенство в страната. \r\n\r\n Причина за това стана роденият в град Пушкино 19-годишен бранител - Ервин Ботака-Йобома. \r\n\r\n Макар роден и израсъл в Русия, Йобома е от конгоански произход, а това не се харесало на феновете на столичния \"Торпедо\". \r\n\r\n Младият играч пристигнал на проби в клуба, оставил добри впечатления и получил предложение за договор. \r\n\r\n Това обаче разгневи крайните ултраси на тима от групировката \"Запад 5\". \r\n\r\n Те заплашваха играча и ръководството, а в официалните си страници в социалните мрежи написаха: \r\n\r\n \"Да, черното може да е един от цветовете на клуба ни, но в редиците си искаме само бели\". \r\n\r\n Ръководството се съобрази с желанието на феновете и веднага отпрати младия футболист. \r\n\r\n Официалната версия е неразбирателство за финансовите параметри. \r\n\r\n Това не е първият подобен скандал в Русия в последната година. \r\n\r\n Местната федерация бе глобена с 22 000 паунда заради расизъм по време на контрола на националния тим срещу Франция - тимът, който няколко месеца грабна световната купа насред Москва. \r\n\r\n Английският \"Ливърпул\" пък подаде жалба в УЕФА срещу фенове на \"Спартак\" (Москва), които обиждали Боби Адекане в мач от младежката Шампионска лига между двата тима. \r\n\r\n Именно феновете на \"Спартак\" пък обиждаха чернокожите играчи в своя тим след някои от издънките на тима през сезона. \r\n \n\t\t\t\t\t\t", "date": "2018.07.21", "title": "БОМБА! Расистки скандал с футболист в Русия!"}
{"url": "http://www.bnews.bg/article/245609-georgi_kam_zlatka_raykova_ako_pokazhesh_noviya_si_shte_stane_strashno", "text": "\n Злaтĸa Paйĸoвa e c нoвo гaджe, нo гo ĸpиe oт oбщecтвoтo! Paздялaтa нa Злaтĸa Paйĸoвa и Гeopги Baлeнтинoв вeчe e oфициaлнa. Двaмaтa нe ca зaeднo oт oĸoлo 2 мeceцa, нo нe жeлaят дa гo ĸoмeнтиpaт.  \r\n\r\n Heщo пoвeчe, Злaти дopи вeчe e c нoв мъж дo ceбe cи. Toй нe e извecтнo лицe, нo e c дoбpи финaнcoви възмoжнocти, пишe НоtАrеnа.nеt. Πлeймeйтĸaтa пoлyчилa възмoжнocт дa пoĸaжe нoвия cи пpeд oбщecтвeнocттa, нo пoлyчилa зaбpaнa oт MMA бoeцa. Toй я пpeдyпpeдил, чe aĸo oтидe c гaджeтo cи нa cвaтбaтa нa Cвeтлaнa Bacилeвa и Xpиcтиян Гyщepoв, щe cтaнe cтpaшнo.  \r\n\r\n Toвa e и пpичинaтa Злaтĸa Paйĸoвa дa бeшe caмa нa cъбитиeтo. \r\n\r\n Tя cтoeшe в ъгълa ĸaтo нaĸaзaнa, дoĸaтo глeдaшe ĸaĸ вcичĸи ce зaбaвлявaт пo двoйĸи. Πpeз гoдинитe имaшe мнoгo paздeли мeждy Злaти и Жopo, нo тaзи e нaй-шoĸиpaщaтa, зaщoтo дoйдe мaлĸo cлeд гoдeжa им. Πpeз пpoлeттa тoй ĸoлeничи пpeд нeя в eфиp и й пpeдлoжи бpaĸ. Toвa ce cлyчи пo вpeмe нa „Kaтo двe ĸaпĸи вoдa“, ĸъдeтo pycoĸocoтo изĸyшeниe yчacтвaшe тoгaвa. \r\n\r\n Имa cлyxoвe, чe вpъзĸaтa им ce e paзпaднaлa зapaди пopeднaтa изнeвяpa oт нeйнa cтpaнa. Злaтĸa ниĸoгa нe e мoжeлa дa бъдe caмo c eдин мъж, въпpeĸи чe бeшe oфициaлнo c Гeopги цeли 5 гoдини. \r\n\r\n Koгaтo ce paздeляли, тя мy cъoбщилa, чe ниĸoгa нe e иcĸaлa дa ce cгoдявa зa нeгo, нo нe мy e oтĸaзaлa зa нeгoвo дoбpo – зa дa нe гo нaпpaви зa cмяx пpeд цялa Бългapия. Toвa нaпълнo cлoмилo cпopтиcтa и тoй oщe пpeживявaл paздялaтa им.  \r\n \n\t\t\t\t\t\t", "date": "2018.07.21", "title": "Георги към Златка Райкова: Ако покажеш новия си, ще стане страшно!"}
{"url": "http://www.bnews.bg/article/245597-palno_bezhaberie_ot_telk_varnaha_dete_s_pristapi", "text": "\n 3-годишният Васко страда от тежка форма на бронхиална астма \r\n\r\n Роза е баба на две момченца - Дани на 6 и Васко на 3 години. \r\n\r\n По-малкото дете страда от тежка форма на бронхиална астма. \r\n\r\n Бабата отглежда и двете деца сама и за да си помогне финансово, след като си набавила необходимите документи, завела детето на ТЕЛК. Въпреки тежките пристъпи на задушаване, които Васко получава обаче, от Комисията го върнали обратно, пише NOVA. \r\n\r\n Ако видите Роза, Дани и Васко на разходка в парка в Радомир, ще ви се сторят като всяка друга баба с внучета. Те обаче са различни. Децата наричат Роза \"мамо\". И си имат само нея. \r\n\r\n Когато майка им починала, Васко бил на 3 месеца, Дани - на 3 години. Баба им поела грижите за тях тогава. Взела ги от социалните. Децата били отнети заради баща им. \r\n\r\n „Не можех да си представя живота без децата. Особено като видях малкия, той беше много мъничък и се държеше за мен. Не ме пускаше, усмихваше ми се това мъничко бебче без зъбчета”, разказва Роза Стоилкова. \r\n\r\n „Когато го взех, той получаваше пристъпи, посиняваше целия, не можеше да диша и трябваше да му викаме Бърза помощ. Една от сестрите ми каза: „Защо си го взела? Няма смисъл да се мъчиш с това дете, то ще му остане това заболяване за цял живот”, разказва бабата. \r\n\r\n  „Изключително сериозно заболяване - тежка форма на бронхиална астма”, обяснява и д-р Миглена Любомирова, детски болести, МБАЛ – Радомир. \r\n\r\n Според д-р Любомирва, която следи състоянието на Васко, Роза има сериозна нужда от финансова подкрепа. Внучетата си жената отглежда благодарение на детски надбавки и социални помощи - общо 400 лева на месец. От години е на трудовата борса, но почасова работа за нея няма. Търси такава, защото поради заболяването му, Васко не е желан в детската градина в града. За това, преди два месеца, детски алерголози в София издали необходимите документи за явяване пред ТЕЛК в Перник. \r\n\r\n „Когато отидох, те ми казаха: \"Не, трябва да мине пак на алерголог и трябва пак наново документи””, разказва Роза. \r\n\r\n „Не бих могла да кажа до каква степен е адекватно това, защо детето е малко и трябва да се приложи становище от детски алерголог. Нашият специалист в Перник не е детски специалист”, обяснява д-р Любомирова. „Имаше всички необходими документи! Аз съм издала протокол за тази комисия”. \r\n\r\n Защо лекарската комисия върнала Васко, от ТЕЛК Перник отказаха коментар. Докато председателят им бил в болнични, не желаели да разговорят с нас. От Здравното министерство, потвърдиха, че ТЕЛК няма право да задължава пациента при кой специалист да се яви. Докато тече спора обаче, срокът за явяване пред комисията изтекъл. \r\n \n\t\t\t\t\t\t", "date": "2018.07.21", "title": "ПЪЛНО БЕЗХАБЕРИЕ! От ТЕЛК върнаха дете с пристъпи!"}
{"url": "http://www.bnews.bg/article/245602-103_smercha_v_evropa_samo_za_mesets", "text": "\n През юни метеоролозите отчитат и 491 екстремни градушки. \r\n\r\n 103 смерча е имало в Европа през месец юни, обобщават метеоролозите от Европейската лаборатория за екстремни явления. По-голямата част от случаите на торнадо са регистрирани в акваторията на Средиземно море. \r\n\r\n Юни се оказва по-бурен от същия месец миналата година, тъй като тогава е имало едва около 70 смерча, пише NOVA. \r\n\r\n В анализите за изминалия месец метеоролозите в Европа отчитат 491 екстремни градушки с размер на зърната над 2 сантиметра. 13 от случаите са били на българска територия.  \r\n\r\n Почти 900 са били регистрираните поройни валежи, а около 500 - сигналите за ураганни ветрове. \r\n \n\t\t\t\t\t\t", "date": "2018.07.21", "title": "103 смерча в Европа само за месец\r\n"}
{"url": "http://www.bnews.bg/article/245603-mon_predlaga_za_obsazhdane_grafik_na_uchebnoto_vreme_i_vakantsiite", "text": "\n Министерството на образованието и науката (МОН) предлага за обществено обсъждане график на учебното време и ваканциите, както и за датите и дейностите по държавните зрелостни изпити, националното външно оценяване и изпитите за придобиване на професионална квалификация през следващата учебна година.  \r\n\r\n С графика за изпитите се предлага матурите в 12-и клас да останат на същите дати - първата по български език и литература от майската сесия да бъде на 21 май 2019 г., а втората - по предмет по избор - на 23 май 2019 г. Държавните зрелостни изпити по желание ще са в периода 28 май - 31 май 2019 г., предвижда проектът, съобщи пресцентърът на МОН. \r\n\r\n Предлага се в сесията август - септември 2019 г. изпитът по български език и литература да е на 28 август 2019 г., вторият задължителен - на 29 август, а изпитите по желание - в периода 30 август - 4 септември. \r\n\r\n Следващата учебна година е първата година, в която по учебен план седмокласниците ще учат 36 учебни седмици, т.е. за тях учебните занятия ще приключат на 28 юни. Досега те учеха до 15 юни. Датите на националните външни оценявания се определят всяка година и за следващата проектът предвижда изпитът по български език да е на 17 юни 2019 г., а по математика - на 19 юни 2019 г. Подаването на документите за участие в приема за гимназиите ще е от 3 до 5 юли 2019 г. Резултатите от първото класиране на учениците трябва бъдат обявени до 11 юли 2019 г., от второто класиране до 18 юли, а обявяването на незаетите места след втори етап на класиране ще бъде на 23 юли. \r\n\r\n Промяна се предлага и за външните оценявания за четвъртокласниците - на 9 май 2019 г. ще се състои изпитът по \"Човекът и обществото\", а на 10 май - по \"Човекът и природата\". Проверката на знанията по български език и литература е предвидена за 14 май, а по математика - за 16 май 2019 г. \r\n\r\n Оценяването на дигиталните компетентности на учениците от десети клас ще е в периода 10-14 юни 2019 г. Държавните изпити по теория на професията и специалността за придобиване степен на професионална квалификация ще са на три сесии - през януари, юни-юли и септември. Те са в зависимост от това, кога желаещите са придобили право да ги положат. \r\n\r\n Четири са предвидените ваканции през следващата учебна година, които се предлагат с графика за почивните дни. Първата ще е от 1 до 4 ноември 2018 г., включително. По Коледа учениците ще почиват общо 11 дни - от 22 декември 2018 г. до 1 януари 2019 г., включително. Междусрочната ваканция ще е от 2 до 5 февруари 2019 г., като вторият срок трябва да започне на 6 февруари. През пролетта учениците от първи до 11-и клас ще почиват от 30 март до 7 април 2019 г., включително. За дванадесетокласниците пролетната ваканция е от 5 до 7 април. \r\n \n\t\t\t\t\t\t", "date": "2018.07.21", "title": "МОН предлага за обсъждане график на учебното време и ваканциите"}
{"url": "http://www.bnews.bg/article/245604-kapitanat_na_potanaliya_v_sasht_korab_ne_se_zatrudnyavayte_ne_si_slagayte_zhiletki_nyama_da_vi_potryabvat", "text": "\n Капитанът на туристическото корабче, потънало в езеро Тейбъл Рок в американския щат Мисури, казал на пътниците, че нямало нужда да си слагат спасителни жилетки. Това разкри пред телевизия „Фокс” спасилата се пътничка Тия Коулмън, загубила двете свои роднини в трагедията.  \r\n\r\n По думите й капитанът казал, че „не е необходимо да се затрудняват и слагат жилетки, те няма да ви потрябват”.  \r\n\r\n Затова никой от нейното семейство не е направил това. Тя е убедена, че броят на загиналите щеше да е много по-малък, ако пътниците не бяха последвали неговия съвет, защото в най-критичния момент хората просто не успяха да си сложат спасителните жилетки.  \r\n\r\n „Къса ми се сърцето. От 11 души само двама от нас оживяха – аз и моят племенник. Загубих всичките си деца”, проплака Коулмън, цитирана от БГНЕС.  \r\nЛодката амфибия потъна в четвъртък вечерта (местно време) заради внезапно разразила се буря. Скоростта на вятъра достигнала 26 м/с, а вълните прехвърляли ниския борд на плавателния съд.  При трагедията загинаха 17 от 30-те пътници. Сред жертвите има и деца.  \r\n  \r\n \n\t\t\t\t\t\t", "date": "2018.07.21", "title": "Капитанът на потъналия в САЩ кораб: Не се затруднявайте! Не си слагайте жилетки - няма да ви потрябват\r\n\r\n"}
{"url": "http://www.bnews.bg/article/245601-ot_poslednite_minuti_mele_na_magistrala_hemus", "text": "\n Временно се ограничава движението в изпреварващата лента при км 405 на АМ \"Хемус\", в област Варна, в двете посоки. Причината е катастрофа. Това съобщиха преди минути от Агенция \"Пътна инфраструктура\" (АПИ). \r\n\r\n Трафикът се осъществява в активната лента и се регулира от \"Пътна полиция\". Шофьорите да движат с повишено внимание и съобразена скорост. \r\n\r\n Каква е причината за катастрофата и има ли ранени все още не е ясно, пише БЛИЦ. \r\n\r\n Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. \r\n\r\n В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. \r\n  \r\n \n\t\t\t\t\t\t", "date": "2018.07.21", "title": "От последните минути: Меле на магистрала \"Хемус\"\r\n\r\n"}
{"url": "http://www.bnews.bg/article/245610-zafirov_v_studioto_na_barekov_i_bayraktarov_za_krizata_v_strandzha_upravlyavashtite_izvarshiha_ubiystvo_na_zdravi_i_zhivi_zhivotni_a_ne_evtanaziya_video", "text": "\n \r\n\r\n Това заяви Атанас Зафиров, член на Изпълнителното бюро на БСП, в предаването „Бареков и Байрактаров без цензура”, което се излъчва на живо всяка събота по телевизия Евроком.   \r\n\r\n \r\n\r\n В подкрепа на думите си социалистът показа в ефир и документи, доказващи нарушенията на редица закони. По думите му това е предпоставка за завеждане на колективни искове от страна на пострадалите стопанства, от което ще пострада цялата държава. \r\n\r\n На въпрос има ли данни за наличието на чума, Зафиров заяви, че никъде няма документ, който да показва наличие на заболяването. Той подчерта и, че дори в научния доклад на уважавани български професори, се казва, че няма данни за чума нито в България, нито в Турция. \r\n\r\n \r\n\r\n По думите му управляващите са нарушили и моралния закон като са отнели на хората поминъка, вярата в бъдещето и надеждата. „Тези стада няма да бъдат възстановени, каквито и обезщетения да им дадем”, каза с огорчение социалистът. \r\n\r\n На въпроси на водещия адекватни ли бяха действията на опозицията  в лицето на БСП, защо не поискаха гласно и настоятелно оставката на Султанка Петрова заради скандала с загиналия охранител и ясните сигнали за корупция и  на премиера Бойко Борисов заради кризата в Странджа, Зафиров не даде конкретен отговор. \r\n\r\n \r\n\r\n   \r\n \n\t\t\t\t\t\t", "date": "2018.07.21", "title": "Зафиров в студиото на Бареков и Байрактаров за кризата в Странджа: Управляващите извършиха убийство на здрави и живи животни, а не евтаназия (ВИДЕО)"}
{"url": "http://www.bnews.bg/article/245605-zhestok_intsident_v_stolichniya_kvartal_mladost_4", "text": "\n Жесток инцидент е станал в столичния квартал „Младост“ 4, информира БЛИЦ, по сигнал на свидетелка. \r\n\r\n По думите й на пешеходна пътека, която се намира около блок №440, кола е връхлетяла пресичащата там жена. „Стана буквално за секунди. Нямам идея дали шофьорът или пешеходката бяха виновни, но инцидентът е неприятен“, казва още читателката. \r\n\r\n По думите й пострадалата, която е около 35 годишна, е била контактна. \r\n\r\n На място пристигнал екип на Бърза помощ и веднага откарали жената към най-близката болница. На мястото на катастрофата има и полицаи, които ще уточняват причините за инцидента. \r\n\r\n Повече подробности към момента не са ясни. \r\n  \r\n \n\t\t\t\t\t\t", "date": "2018.07.21", "title": "Жесток инцидент в столичния квартал „Младост“ 4\r\n\r\n"}
{"url": "http://www.bnews.bg/article/245584-riana_gotvi_grandiozna_iznenada", "text": "\n Осем независими източника са потвърдили пред списание Rolling Stones, че от близо година Риана тайно работи по два нови албума. Единият щял да бъде изцяло реге, а другият ще заложи повече на поп и денс. \r\n\r\n Не знаем защо са им били нужни цели осем източника на списанието, но след като са събрали чак толкова много, явно наистина албумите тайничко се пекат и нищо чудно до края на годината светът да танцува заедно с някой нов хит на Риана. \r\n\r\n Последният албум на звездата е от 2016 година, казва се Anti и бе абсолютен успех и като хитове, и като продажби. Ако трябва да сме честни, през последната една година Риана сякаш не върши нищо, освен да се появи на някое и друго ревю или да даде повод за злостни клюки по адрес на килограмите си. \r\n\r\n Е, намери време и за малка роля в Бандитките на Оушън, но истината е, че наистина ни липсва на музикалната сцена. \r\n \n\t\t\t\t\t\t", "date": "2018.07.21", "title": "Риана готви грандиозна изненада"}
{"url": "http://www.bnews.bg/article/245585-v_imeto_na_krasotata_iren_onteva_plashta_70_leva_za_manikyur", "text": "\n Ирен Онтева не пести пари, за да е красива.  Манекенката дава по 70 лева за маникюр, като ходи на всеки 10 дни за да подновява оцветяването на ноктите си. \r\n\r\n Блондинката си прави гел лак в известен салон в центъра на София, писа „Таблоид”. \r\n \n\t\t\t\t\t\t", "date": "2018.07.21", "title": "В името на красотата: Ирен Онтева плаща 70 лева за маникюр"}
{"url": "http://www.bnews.bg/article/245595-energien_ekspert_sdelkata_za_chez_tryabvashe_da_bade_spryana_ot_darzhavata", "text": "\n Според икономиста Владимир Каролев смяната на собственика на ЕРП не е проблем, защото КЗК ги контролира \r\n\r\n „Тази сделка трябваше да бъде спряна по един или друг начин от държавата”. Така енергийният експерт Явор Куюмджиев коментира в ефира на NOVA  решението на КЗК да не позволи сделката за ЧЕЗ. \r\n\r\n „ЧЕЗ в сегашния си вид захранва с електричество 3 милиона българи, притежава и управлява една стратегическа инфраструктура, която е важна за националната сигурност. Продажбата на такива активи на компания, която няма доказан опит в управлението на подобни активи, няма доказана капиталова сила, няма доказан кредитен рейтинг, не би трябвало да бъде допускана по принцип да притежава подобни предприятия”, заяви Куюмджиев. \r\n\r\n Според икономиста Владимир Каролев „смяната на властта в едно ЕРП не е проблем”. \r\n\r\n „КЕВР ги контролира и ако види, че новият собственик не си върши работата, взима лиценза и КЕВР започва да управлява. Дали ще има сделка зависи от друго. Ще видим дали в двуседмичен срок ще обжалват”, коментира Каролев. „Ако не обжалват, значи имат интерес да се развали сделката. Според мен по-скоро ще обжалват”. \r\n \n\t\t\t\t\t\t", "date": "2018.07.21", "title": "Енергиен експерт: Сделката за ЧЕЗ трябваше да бъде спряна от държавата"}
{"url": "http://www.bnews.bg/article/245600-barekov_s_ekskluzivno_vklyuchvane_ot_beliya_dom_postavih_temata_za_balgariya_pred_petima_kongresmeni_dvama_senatori_i_petima_savetnitsi_na_donald_tramp_video", "text": "\n Николай Бареков е поставил темата за България пред петима конгресмени, двама сенатори и петима съветници на американския президент Доналд Тръмп Белия дом. За това информира самият той в пряко включване от Вашингтон в предаването „Бареков и Байрактаров без цензура”, което се излъчва всяка събота на живо по телевизия Евроком. \r\n\r\n Евродепутатът е на посещение в столицата на Съединените американски щати като част от делегацията на Европейските консерватори и реформисти. Част от представителството на консерваторите са още председателят на ЕКР Саид Камал, зам.-председателят на ЕКР Джефри ван Орден и председателят на АКРЕ Ян Захрадил. \r\n\r\n Николай Бареков е получил информация лично от основния съветник на американския президент по въпросите за Русия и Европа  по въпроса, който вълнува цял свят, а именно какви са били темите, които Доналд Тръмп и Владимир Путин са обсъждали по време на своята среща. „Доналд Тръмп не е поставил на масата темата „Украйна” за разискване по време на срещата”, увери Бареков. \r\n\r\n Делегацията на консерваторите е имала изключително ползотворна седмица във Вашингтон, наситена с интензивни срещи на високо равнище. „Много сериозно се коментира темата „Турция”, темата „Русия”, отношенията на Европа със САЩ след Брекзит, както и заздравяване на НАТО в Европа и НАТО на Балканите”, информира още евродепутатът като уточни, че продължават да работят и по приоритета, който беше поставен по време българското председателство на Европейския съвет, а именно темата за развитието на Западните Балкани. \r\n\r\n По време на прякото си включване от Вашингтон евродепутатът коментира и ситуацията в България, като припомни думите на британския консерватор Джефри ван Орден от преди 15 години, който заяви, че България е „блато пълно с крокодили”. „Крокодилите обаче пораснаха, изядоха всичко живо в блатото, дори овцете и козичките”, допълни Бареков. \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.07.21", "title": "Бареков с ексклузивно включване от Белия дом: Поставих темата за България пред петима конгресмени, двама сенатори и петима съветници на Доналд Тръмп (ВИДЕО)\r\n\r\n"}
{"url": "http://www.bnews.bg/article/245608-ekskluzivno_gledat_merkite_na_zadarzhanite_varnenski_nadzirateli", "text": "\n Днес гледат мерките на трима надзиратели от Варненския затвор, които бяха задържани след акция заради това, че срещу пари пускали в отпуск автокрадец. Надзирателите бяха задържани за 72 часа, но прокуратурата обяви, че ще поиска те да останат за постоянно зад решетките, информира Дарик. \r\n  \r\nТрите длъжностни лица от надзирателския състав на Варненския затвор бяха задържани с постановление на Окръжната прокуратура във Варна, след като им били обвинени за престъпление по чл.282, ал.1 от НК. Обвиненията срещу тях са нарушаване на служебните задължения с цел да набавят за другиго облага, от което са могли да настъпят немаловажни вредни последици. \r\nСъс започнатото досъдебно производство бяха установени 6 случая за времето от 31 май до 18 юли т.г., в които длъжностните лица от Варненския затвор са освобождавали нерегламентирано лишен от свобода, като са му позволявали да напуска територията на затворническото общежитие. \r\nЗатворникът изтърпява наказание лишаване от свобода за срок 6 години и 8 месеца по присъда на Пловдивския военен съд за участие в организирана престъпна група, специализирана в кражби на автомобили. Към днешна дата му остават да изтърпи още 4 години и 4 месеца. \r\n \n\t\t\t\t\t\t", "date": "2018.07.21", "title": "ЕКСКЛУЗИВНО! Гледат мерките на задържаните варненски надзиратели!"}
{"url": "http://www.bnews.bg/article/245607-intenziven_trafik_po_granitsite_sas_sarbiya_i_turtsiya", "text": "\n Натоварен трафик по пътищата на България - особено по пътя на турските граждани, които се прибират от Западна Европа за отпуска в родината си. \r\n\r\n На „Капитан Андреево” трафикът е интензивен. До опашки все пак не се стига. \r\n\r\n Миналата година 5 милиона пътници минаха през пункта. За тази година се очакват подобни цифри. \r\n\r\n Интензивен е и трафикът на ГКПП „Калотина”. \r\n \n\t\t\t\t\t\t", "date": "2018.07.21", "title": "Интензивен трафик по границите със Сърбия и Турция"}
{"url": "http://www.bnews.bg/article/245606-kradtsi_tarashili_v_doma_na_mira_dobreva_dokato_semeystvoto_y_spyalo", "text": "\n За грабежа съобщи самата Добрева, разгневена в социалната мрежа Facebook. Това не е първия такъв инцидент в дома на водещата. \r\n\r\n \r\n\r\n   \r\n \n\t\t\t\t\t\t", "date": "2018.07.21", "title": "Крадци тарашили в дома на Мира Добрева, докато семейството й спяло"}
