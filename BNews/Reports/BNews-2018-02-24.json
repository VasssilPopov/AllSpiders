{"url": "http://www.bnews.bg/article/237618-strannoto_malchanie_na_balgarski_lekarski_sayuz_po_kazusat_s_prof_plochev", "text": "Писмото на Управителя на НЗОК до Народното събрание, с което поиска актуализация на бюджета на касата за 2018 година, предизвика буря. Министърът на здравеопазването поиска оставката на проф. Плочев. От опозицията го защитиха. Премиерът Борисов се изказа от Мюнхен, а Президентът нареди НСО да охранява Управителя на НЗОК, поради отправени заплахи към него от „висш политик”. Чухме мненията на много политици и експерти. Не чухме едно мнение – това на Българският лекарски съюз. Нима поставените от професор Плочев въпроси не ги засягат? \r\nНа челната страница на съюза четем писмо, с което се предлага медицинската бележка, издавана на деца при отсъствие от училище да включи в основния пакет .....   Това сигурно е много важно. Но нима, другото не е?  \r\nУправителят на НЗОК обяви недостиг в бюджета от 207 милиона лева и поиска актуализацията му. Вярно е, че това са пари предназначени за болници в Европейския съюз, но ако не бъде увеличен бюджета на НЗОК от къде ще се вземат, за да се плати? От парите, определени за българските болници, за българските лекари, зъболекари, медицински сестри. Само след няколко дни, Лекарският съюз ще проведе събор, на който делегатите трябва да решат дали да подкрепят новия НРД или не. Нима на съсловната организация и е все едно дали подписва НРД с 207 милиона повече или по-малко? Едва ли, на лекарите им е все едно. Тези пари са горе долу, колкото парите за цялата Първична извънболнична помощ.  \r\nМълчанието на ръководството на съсловната организация е знаково. Знак за какво е обаче?  \r\nЕ ли това мълчанието на агнетата по пътя за кланицата? Или е мълчанието на Остап Бендер, който чака да види от къде ще задуха вятъра? Което и да е от двете, на съсловната организация и предстои сериозен разговор, не само за НРД 2018. Мълчанието поставя въпроса за смисъла на нейното съществуване. Същото впрочем се отнася и за съсловните организации на зъболекарите, на медицинските сестри, ако това е някакво успокоение за лекарите.", "date": "2018.02.24", "title": "Странното мълчание на Български лекарски съюз по казусът с проф.Плочев!"}
{"url": "http://www.bnews.bg/article/237623-arestuvaha_bivshiya_generalen_prokuror_na_uzbekistan_po_obvinenie_v_reket", "text": " Бившият генерален прокурор на Узбекистан Рашид Кадиров е арестуван по обвинение в рекет, превишаване на служебните пълномощия и взимане на подкупи, предаде ТАСС. Кадиров е бил член на конституционния съд на страната, а преди това е работил и в Службата за национална сигурност на Узбекистан.", "date": "2018.02.24", "title": "Арестуваха бившия генерален прокурор на Узбекистан по обвинение в рекет"}
{"url": "http://www.bnews.bg/article/237624-nad_2_600_sluchaya_na_morbili_v_sarbiya_za_nyakolko_mesetsa", "text": "Общо 2 607 случая на болни от морбили са регистрирани в Сърбия в периода октомври 2017 - февруари 2018 г. Това съобщава Институтът за обществено здраве на балканската държава, цитиран от Македонската информационна агенция. Най-младият заболял е бебе на 15 дни, а най-възрастният пациент е на 65 г. Повечето заболели са на възраст между 5 и 30 г. 94% от всички заболели пациенти не са ваксинирани или статутът им е неизвестен. 33% от пациентите са хоспитализирани. Един от заболелите има мозъчни усложнения, а 292-ма души имат белодробни проблеми вследствие на заболяването.  ", "date": "2018.02.24", "title": "Над 2 600 случая на морбили в Сърбия за няколко месеца"}
{"url": "http://www.bnews.bg/article/237625-oon_otlozhi_glasuvaneto_na_rezolyutsiyata_za_primirie_v_siriya", "text": "Съветът за сигурност на ООН още веднъж отложи гласуването на резолюция за прекратяване на огъня в Сирия. Вотът по документа, който предвижда 30-дневно примирие, е насрочен за по-късно в събота. Забавянето дойде, след като Русия, която има право на вето, поиска да бъдат направени поправки. Целта на резолюцията е да бъде прекратено клането в анклава Източна Гута. Дни наред проправителствени самолети нанасят удари по гъсто населения район. Загиналите са повече от 460, сред които и 100 деца", "date": "2018.02.24", "title": "ООН отложи гласуването на резолюцията за примирие в Сирия"}
{"url": "http://www.bnews.bg/article/237620-500_tsivilni_ubiti_pri_kravoprolitiyata_v_iztochna_guta", "text": "500 цивилни са убити за последните седем дни при бомбардировки и артилерийски огън по контролирания от сирийските бунтовници анклав Източна Гута край Дамаск. Сред загиналите има 121 деца. Това съобщи Сирийският център за наблюдение на човешките права, след като ООН отново отложи гласуване на проекторезолюция за прекратяване на огъня в арабската държава, съобщава АФП. Правителството на Сирия предприе унищожителни бомбардировки по анклава до Дамаск миналата неделя, при които са загинали най-малко 500 цивилни, обяви организацията. Базираната във Великобритания организация добави, че трима цивилни са убити и 12 са ранени при въздушни удари на Русия в град Хараста в Източна Гута тази сутрин. Москва отрича. В петък президентът на САЩ Доналд Тръмп обяви, че последните действия на Русия в Сирия са \"позор\". В петък при нападение на анклава, който е под обсада от сирийската армия от 2013 г., са загинали 41 цивилни, включително 17 деца. Съветът за сигурност на ООН трябваше да гласува резолюцията в петък, но отложи гласуването за днес в 17,00 часа по Гринуич.", "date": "2018.02.24", "title": "500 цивилни убити при кръвопролитията в Източна Гута"}
{"url": "http://www.bnews.bg/article/237614-nadziratelite_v_zatvorite_pak_na_protest", "text": "Пореден протест на служителите на арестите и затворите у нас събра недоволните пред Министерство на правосъдието в София. Основното им настояване е за 20% увеличение на заплатите. При предишното си недоволство те постигнаха 5-процентов скок. Сега обаче те искат по-сериозни действия от страна на властта - особено след 100-те милиона лева, които получиха полицаите. Разчетите показват, че за надзирателите ще са нужни доста по-малко пари от тези за служителите на реда. В момента разликата между заплатите в двете системи е около 200 лв. От правосъдното министерство признават, че не трябва надзирателите да остават с горчивина в душата и чувство за несправедливост и недооценяване на техния труд. В момента в системата има около 200 свободни места. В затвора в София за 22 човека конкурс се явяват 28 кандидати. В момента затворите се охраняват на мускули и се осигурява единствено охрана, такава позиция изрази Ивайло Григоров от Синдиката на служителите в затворите в България. Категорично ще протестираме до пълното изпълнение на нашите искания, закани се той. Част от протеста са и плакатите с лозунги: \"С обещания затвор не се охранява\", \"Само едно е сигурно в сектор \"Сигурност\" - несигурността\", \"Европа и за нас\", \"Оттук нататък за нас е въпрос на чест\".", "date": "2018.02.24", "title": "Надзирателите в затворите пак на протест"}
{"url": "http://www.bnews.bg/article/237603-charli_shiyn_prodava_imenieto_si_v_bevarli_hils", "text": "Чарли Шийн обяви за продан за 10 милиона долара имението със 7 спални в Бевърли хилс, 12 години след като плати за него 7,2 милиона долара, съобщи Варайъти. \r\n52-годишният актьор, който по-рано получаваше 1,8 милиона долара за участието си в епизод от сериала \"Двама мъже и половина\", иска да получи за имението 9 999 999 долара. То включва 7 спални и два басейна. \r\nКъщата е подходяща за известен майстор-готвач, тъй като в нея се помещава модерна кухня. За онези, които обичат да готвят навън, има кухня на открито. Главното помещение включва апартамент с голяма спалня и всекидневна към нея, с киносалон и дори мокър бар, информира БТА,.  Чарли Шийн притежаваше други две имения в района. През 2011 г. той купи едното от тях за 7 милиона долара, преди да го продаде за 6,6 милиона долара през 2015 г. За другото имение плати 4,8 милиона долара през 2012 г. и го продаде за 5,4 милиона долара 4 години по-късно.", "date": "2018.02.24", "title": "Чарли Шийн продава имението си в Бевърли хилс"}
{"url": "http://www.bnews.bg/article/237605-zhana_bergendorf_i_vida_pironkova_v_lud_skandal_sled_provala_za_evroviziya", "text": "След като не се класира за Евровизия, певицата Жана Бергендорф получи забрана от композиторката Вида Пиронкова да изпълнява песента „Прераждане“. \r\nВида обяви, че ще свали парчето и от Ютуб, след като набере 30 000 гледания, а после ще си търси по-читава певица. \r\n„Понеже съм творец и понеже за мен е въпрос на чест и достойнство, поради неприятно стеклите се обстоятелства покрай новата ми песен „Прераждане“ в последните два дни, по моя лична преценка я свалям от платформата за споделяне Ютуб в мига, в който събере 30 000 гледания. Ще преценя кога, как и с кой изпълнител ще я осъществя в бъдеще“, коментира в своя фейсбук профил композиторката. \r\nВ лаконичен коментар композиторката не разкрива истинската причина за разрива с Жана, но я нарича жесток човек. \r\nХора от бранша коментират пред Телеграф, че отпадането на песента от Евровизия по всяка вероятност е станала повод за разпрата между двете. Другата версия която върви е, че Жана е била отстранена от надпреварата за Евровизия заради скандалният й имидж. \r\n ", "date": "2018.02.24", "title": "Жана Бергендорф и Вида Пиронкова в луд скандал след провала за Евровизия "}
{"url": "http://www.bnews.bg/article/237608-zheni_kalkandzhieva_chukna_43_s_ludo_zhensko_parti", "text": "Какво може да се случи, когато на едно място се съберат 43 жени - купон забранен за мъже, но пък с вход свободен за най-красивите дами на София. Калканджиева, която от 1995 година, носи без излишна суета и поза титлата на една от най-красивите българки, неслучайно избра да покани на празника си точно 43 дами в столичен клуб. Шефката на Visages навърши на 20 февруари точно толкова години, които толкова не й личат, но пък толкова й отива да е кралицата на най-щурите забавления. В такова се превърна и партито й. Сред дамите, които вдигнаха наздравица за приятелката си бяха Ирена Милянкова, София Борисова с дъщеря й, Мая Антова, Кали, Ива Екимова, Петя Раева, носителките на титлите „Мис България“ Росица Иванова, Габриела Василева, както и Куини Алис. Жени бе обсипана от най-близките си с цветя и подаръци и благопожелания за здраве и много любов.", "date": "2018.02.24", "title": "Жени Калканджиева чукна 43 с лудо женско парти"}
{"url": "http://www.bnews.bg/article/237615-grigor_sreshtu_116_iya_v_sveta_na_starta_v_dubay", "text": "Григор Димитров ще се изправи срещу тунизиеца Малек Джазири в първия си мач на турнира в Дубай. Надпреварата започва в понеделник (26 февруари). Джазири е на 34 години и играе в надпреварата с уайлд кард. Той е номер 116 в ранглистата. Двамата с Григор никога не са излизали на корта един срещу друг.  Българинът пък е поставен под номер 1 в схемата на надпреварата, след като лидера в световната ранглиста Роджър Федерер се отказа от участие, за да отдели повече време за семейството си. При победа Димитров ще излезе срещу Робин Хаасе или Паоло Лоренци.  Наградният фонд на надпреварата е над 2,5 млн. долара.", "date": "2018.02.24", "title": "Григор срещу 116-ия в света на старта в Дубай"}
{"url": "http://www.bnews.bg/article/237613-3_8_po_rihter_razlyulya_asenovgrad_tazi_nosht", "text": "Ново земетресение е регистрирано тази нощ на територията на страната с магнитуд 3,8 по скалата на Рихтер. Епицентърът отново е в района около Асеновград.  Не се съобщава за пострадали хора или нанесени материални щети. ", "date": "2018.02.24", "title": "3,8 по Рихтер разлюля Асеновград тази нощ"}
{"url": "http://www.bnews.bg/article/237616-reshenieto_na_sasht_za_posolstvoto_v_yerusalim_e_zaplaha_za_mira_alarmira_turtsiya", "text": "Решението на САЩ да отворят посолството си в Израел след преместването му в Йерусалим през май нарушава международното право и представлява заплаха за мира. Това алармира турското външно министерство, цитирано от местни медии. Вчера Държавният департамент потвърди, че през май САЩ ще отворят посолството си в свещения град. През декември 2017 г. президентът Доналд Тръмп обяви, че Вашингтон мести посолството си от Тел Авив в Йерусалим. \"Съобщението на правителството на САЩ, че ще си преместят посолството от Тел Авив в Йерусалим през май показва, че искат да унищожат базата за мир чрез нарушаване на международното право, резолюциите на Съвета за сигурност на ООН за Йерусалим и установените от ООН параметри\", се казва в съобщението на ведомството. Според министерството решението на Вашингтон е изключително обезпокоително.", "date": "2018.02.24", "title": "Решението на САЩ за посолството в Йерусалим е заплаха за мира, алармира Турция"}
{"url": "http://www.bnews.bg/article/237617-bta_obsluzhvala_pr_interesite_na_ginka_ot_chez", "text": "Журналисти от БТА ще искат оставката на шефа на агенцията Максим Минчев. Това заявиха те пред   Причината е, че е пуснато интервю с Гинка Върбакова, която купи ЧЕЗ, без снимка и автор. Това означава, че публикацията е поръчкова и е написана от пиарите на Гинка, възмущават се те. Според журналистите са нарушени етичните правила в бранша. Затова незабавно някой трябва да поеме отговорността, като най-голямата се носи от Максим Минчев. \r\nПри тази ситуация, БТА не прави услуга на Гинка. Напротив най-много да доведе до падане на глави в агенцията. Българската телеграфна агенция (БТА) грижливо обслужва Гинка Върбакова от Пазарджик, която купи ЧЕЗ.  \r\nBnews пита Кой е авторът на интервюто? Превърнаха се в платени пиар агенции! И народът им плаща разходите!", "date": "2018.02.24", "title": "БТА обслужвала PR интересите на Гинка от ЧЕЗ!"}
{"url": "http://www.bnews.bg/article/237604-dilyana_popova_raztopi_mrezhata_s_tazi_snimka", "text": "Разтапяща снимка на Диляна Попова, която целува малкия Блатечки, взриви от умиление мрежата. \r\n„Спящият ми красавец\", написа красивата актриса и моделка под фотоса. \r\n„Ето за този златен и вълшебен миг си струва да се бориш и да дадеш всичко ама наистина всичко от себе си много ти се възхищавам Дилянче нека щастието никога не ви напуска“, написа развълнуван приятел на Попова, визирайки нелеката задача да бъдеш самотна майка. \r\n ", "date": "2018.02.24", "title": "Диляна Попова разтопи мрежата с тази снимка "}
{"url": "http://www.bnews.bg/article/237611-aktsiya_arestuvaha_sobstvenik_na_striptiyz_bar_i_petima_ohraniteli_v_bansko", "text": "Арести в Банско. Собственик на стриптийз бар и петима негови гардове са задържани при акция в курорта. Акцията се проведе тази нощ и продължава с разпити. Открити са наркотици, както и дрогирана млада жена, която също е арестувана.", "date": "2018.02.24", "title": "АКЦИЯ! Арестуваха собственик на стриптийз бар и петима охранители в Банско"}
{"url": "http://www.bnews.bg/article/237612-barekov_sdelkata_s_chez_e_klasicheska_politicheska_koruptsiya_chrez_privatizatsiya", "text": "Днес в личният си Фейсбук профил евродепутата Николай Бареков публикува своята позиция по темата със сделката с ЧЕЗ! Вижте какво написа той! *пуббликуваме без редакторска намеса  Сделката с ЧЕЗ е класическа политическа корупция чрез приватизация. Държавната чешка компания си продава акциите на изключително висока цена на неизвестно подставено лице в страната-домакин, където законите се спазват бошлаф. Дали са чешки високопоставени политици, дали са български такива реалните купувачи ще каже само независимо разследване на Европейския парламент и на моята комисия по енергетика в частност. Факт е, че са нарушени правилата антикорупционни в двете държави членки на ЕС и е застрашена националната сигурност на Република България поради ред очевидни причини. Всъщност още като разберем коя е аджеба банката, дала 320 милиона евро кредит и всичко ще светне като бял ден. И сега без майтап: най-добре Борисов да назначи за министър на енергетиката Волен Сидеров. Така поне лидерът на Атака няма да си продава министерските квоти на черния пазар в позорището, наречено за благозвучие Български Парламент.", "date": "2018.02.24", "title": "БАРЕКОВ: Сделката с ЧЕЗ е класическа политическа корупция чрез приватизация"}
{"url": "http://www.bnews.bg/article/237596-chestvame_todorovden", "text": "Отбелязваме Тодоровден. Празникът е известен още като Конски Великден. По традиция празникът винаги е в събота - Тодорова събота, на първата седмица от Великия пост. Традиционно на днешния ден се организират кошии - надбягване с коне. Празникът е в памет на Свети великомъченик Теодор Тирон, който се почита от векове. Според легендите светията се явил на Цариградския Архиепископ Евдоксий, известил му наредбата на Юлиан Отстъпник и му заръчал да съобщи това на верните - да предупреди християните през тази седмица да не вземат никаква храна от пазара. На запитването на Архиепископа: какво да ядат през тия дни, св. Теодор отговорил: да си приготвят жито, то да им бъде храната. Архиеп. Евдоксий запитал: кой е този, с когото говори, и св. Теодор му известил името си. Предупредени за наредбата, християните не взимали никакви храни от пазара. Юлиан разбрал, че лукавият замисъл е разкрит, останал посрамен и пуснал неосквернена стока на пазара. Народното поверие гласи, че на този ден Свети Тодор съблича своите девет кожуха, яхва бял кон и отива при Бога да измоли лято. Днес празнуват всички, които носят имената Тодор, Теодор, Тодора, Теодора, Тошо, Божидар, Божидара, Божана, Дарина.", "date": "2018.02.24", "title": "Честваме Тодоровден!"}
{"url": "http://www.bnews.bg/article/237597-edin_chovek_zagina_a_shestima_sa_raneni_pri_samoubiystven_atentat_v_kabul", "text": "Най-малко един човек загина, а шестима бяха ранени при самоубийствен атентат в афганистанската столица Кабул, предадоха световните агенции. Експлозията избухнала в дипломатическия квартал на Кабул близо до обект на афганистанското разузнаване, както и недалеч от американското посолство и други афганистански и международни институции. Никоя групировка не е поела отговорност. Говорител на афганистанското министерство на вътрешните работи съобщи, че първоначалният брой на жертвите може да нарасне.", "date": "2018.02.24", "title": "Един човек загина, а шестима са ранени при самоубийствен атентат в Кабул"}
{"url": "http://www.bnews.bg/article/237598-intsident_lek_avtomobil_padna_na_zhp_liniyata_kray_blagoevgrad", "text": "Лек автомобил падна на жп линията край Благоевград, информира БГНЕС. Инцидентът е станал към 9.20 ч. на стария път от кв. „Струмско“ за местността „Полигона“. \r\nИма загинал на място. Влаковете са спрени до изтегляне на автомобила от релсите.", "date": "2018.02.24", "title": "ИНЦИДЕНТ! Лек автомобил падна на жп линията край Благоевград"}
{"url": "http://www.bnews.bg/article/237619-ne_patuvayte_iz_balkanite_idvat_mrazoviti_dni", "text": "Министерството на външните работи предупреждава българските граждани да не пътуват до страни от Балканите през идните дни заради настъпващия мразовит период. Минусови температури, силни ветрове и обилни снеговалежи се очакват в Хърватия, Словения, Република Македония, Румъния, Босна и Херцеговина, Черна гора и Сърбия. В случай на неотложни пътувания, МВнР съветва българите да се осведомят подробно за актуалната метеорологична и пътна обстановка за дестинацията на пътуване, да следват стриктно инструкциите на местните вла‎сти, да се съобразяват с пътните знаци. Задължително е автомобилите им да бъдат напълно подготвени за придвижване в зимни условия - вериги за гумите и пълен резервоар. Хората пък трябва да носят подходящо топло облекло и мобилни апарати със заредени батерии. В случай на кризисна ситуация, МВнР съветва гражданите да уведомят близките си за своето състояние и местоположение, да кажат посочат точно се намират в социалните мрежи и да подадат сигнал до дирекция \"Ситуационен център\" на министерството, която приема денонощни сигнали за бедстващи хора на телефон: 00359 2 948 2404 или на имейл: crisis@mfa.bg.", "date": "2018.02.24", "title": "Не пътувайте из Балканите, идват мразовити дни"}
{"url": "http://www.bnews.bg/article/237602-azis_vlyuben_v_tsetsa", "text": "\"Обичам те толкова много\", прошепна костинбродският славей на сръбската турбофолк звезда в малките часове на петък сутринта. Тогава двамата с Цеца се усамотиха, хванати за ръце, малко след концерта \"25 години радио \"Веселина\" в зала \"Арена Армеец\". \r\nТака Азис за първи път се видя очи в очи със своята кумирка Цеца. Сръбската турбофолк звезда също бе гост изпълнител по време на концерта. Тя бе кулминацията на шоуто и взриви публиката с появата си на сцената малко преди полунощ. Цеца излезе с конска опашка на плитка и облечена в стилна зелена рокля. \r\n\"Луда вечер в София\", написа Цеца под своя снимка в социалните мрежи. Тя поръча плато с пресни плодове - грозде, ябълки и мандарини, веднага след концерта. \r\nАзис също си пусна снимка, на която се е гушнал с Цеца, докато тя го целува по бузата. \"Обичам те много!\", пише ромският славей на своята колежка. Той се похвалил пред обкръжението си, че със сръбкинята много си допаднали и тя дори го е поканила да й гостува в дома й в Белград. Двамата обсъдили и идеята за съвместен концерт в западната ни съседка. Вдовицата на Аркан отдавна има афинитет към българската чалга звезда. Цеца се впечатли от участието на Азис в шоуто \"Като две капки вода\" през 2015 г. Тогава на финала родният певец влезе точно в образа на Цеца, изпълнявайки вечния й хит \"Кукавица\". Изумена от приликата, самата сръбска фолклегенда качи видеото с имитацията в официалния си сайт. За да впечатли още повече изпълнителката на тоталните хитове \"Пиле\" и \"Трепни\", Азис за пореден път демонстрира, че много държи по него да има скъпи и лъскави бижута. Кралят на попфолка се появи с уникални обеци с диаманти, чиято цена е повече от 40 бона. Впечатление на феновете направи яката дупара, която ромският славей е отпрал, подобно на Гери-Никол. Въпреки че често пуска фотоси как се поти яко в залата, костинбродският певец няма изваяно тяло, а напротив - голям задник, който здраво мята на кючеци. Преди няколко месеца Азис влезе във форма и махна излишните килограми и мазнини от тялото си. През зимата вероятно не спазва никакви хранителни режими и не се замисля какво слага в устата си, което си личи от формата на тялото му. Азис отново заложи на собствения си стил - с кожено яке, модерна лъскава тениска, впити дънки и високи обувки, които стигат малко под колената му. \r\nТой разтресе яката си дупара веднага щом се качи на сцената. Азис изпя най-големите си хитове от своя репертоар и взриви почти пълната \"Арена Армеец\".", "date": "2018.02.24", "title": "Азис влюбен в Цеца"}
{"url": "http://www.bnews.bg/article/237610-presata_barekov_oligarhiyata_gnezdi_v_golemite_televizii", "text": "Големите медии у нас са овладени отвътре от олигархията. Това стана ясно от изказването на евродепутата Николай Бареков на кръглата маса на тема “Корупцията и генезисът на фалшивите новини в България”, която се проведе вчера в УниБИТ. На форума като гост- лектори участваха ректорът на университета проф. Д-р. Стоян Денчев, собственикът и главен редактор на EU Reporte Колин Стивънс, деканът на журналистическият факултет на СУ проф. Д-р. Теодора Петрова, както и медийният анализатор Никола Митев, който беше негов модератор. В изказването и Бареков разкри, че има симбиоза между големите национални телевизии, социалните медии и определена група информационни агенции. “Един определен кръг в Българя, някои го нариът кръга “Капитал” някои го наричат ”Розовия октопод”,  е овладял цели журналистически екипи, цели армади журналисти, които работят в големите национални телевизии, заяви той, подчертавайки че у нас има абсолютен медиен монопол. По думите му именно те действат като задкулисен център, създаващ фалшиви новиникоито се легитимират от големите медии. Евродепутатът запита защо политичеси лидери, които не са събрали 4% на избори, всеки ден обикалят телевизиите.  Той коментира, че според него проблемът с фалшивите новини се корени в това, че те се раждат в анонимност, но са спонсорирани с пари, които идват от корупция и нелегални политически практики. По този начин самите фалшиви новини, продуцират корупция, отбеляза Бареков. В тази връзка евродепутатът посочи, че не разбиа защо се надава вой около предложените наскоро поправки в Закона за задължителното депозиране на печатни и други издатели на Делян Пеевски и колегите му от ДПС- Хамид Хами, Йордан Цонев и Велислава Кръстева, които да се осветли собствеността в медиите.”Не мога да разбера откъде се събра целият този вой, че такъв закон може да бъде дебатиран и недай си боже приет. Най- малкото в този закон е са првидени никакви рестриктивни мерки, които да санкционират медиите, които не могат да покажат ясен произход на своите капитали. Според мен този закон ще осветли собствеността на кякои медии, за които ние само подозираме на кого са, но по никакъв начин няма да повлияе на дейността на тези медии.”, категоричен бе той. Бареков лансира и идеята за въвеждане на термина “журналистически лобизъм”. Мотивът му е, че след като съществува, следва да се легитимира.", "date": "2018.02.24", "title": "ПРЕСАТА! БАРЕКОВ: Олигархията гнезди в големите телевизии"}
{"url": "http://www.bnews.bg/article/237606-stolichen_pr_dzhendar_trupa_slava_pokray_nikoleta_lozanova", "text": "Столичен ПР джендър реши да натрупа малко слава покрай Николета Лозанова и обяви, че тя става телевизионна водеща в Кипър, видя HotArena. \r\nПо думите му, става въпрос за травъл и лайфстайл шоу, а лично Николета му се похвалила по време на последното участие на Фики Стораро. Пиарът твърди, че и в България не липсват предложения към Лозанова. \r\nТя обаче щяла да избере Кипър, тъй като се е установила там заради връзката си с Ники Михайлов. Въпросният ПР, който твърди, че е изключително близък с Николета, не можа да отговори как тя ще се справи с воденето на чужд език. Но пък заяви, че нищо не било невъзможно.  \r\nСлед края на кариерата й в \"Папараци\", се появиха слухове, че Ни Ло ще работи с Магърдич Халваджиян в Нова ТВ, но арменецът я отсвири. Тогава тя реши да стегне куфарите и да замине при Ники Михайлов в Кипър, предават от България днес.  \r\n ", "date": "2018.02.24", "title": "Столичен ПР джендър  трупа слава покрай Николета Лозанова"}
{"url": "http://www.bnews.bg/article/237609-nay_bolno_mi_e_che_ne_opravdah_sobstvenite_si_ochakvaniya", "text": "Българският сноубордист Радослав Янков заяви, че най-много съжалява, че не е оправдал собствените си очаквания при участието си на Зимните олимпийски игри в Пьонгчанг. Той отпадна още в квалификациите на паралелния гигантски слалом и се нареди 19-и. \"Няма как, на всеки му се иска постоянно да бъде на върха. Всеки се натиска, всеки се готви добре и когато дойде сезонът, се сравняваш с другите. Този сезон поради определени обстоятелства не започна добре. После започнах да влизам във форма. Тук тренирах доста добре и не мога да кажа, че нещо ми е попречило. Просто днес не направих това, което исках. След като мине сезонът, ще работим с треньора ми. Не успях да оправдая моите очаквания, за което ми е най-болно. Не са ми попречили очкванията на хората, макар от психологическа гледна точка това да ми повлия. Ще направим анализ на сезона и започваме отново. Един цикъл свърши и започва нов. Гледаме напред. Пекин ме очаква, стига да съм здрав\", каза Янков след старта в Южна Корея. \"В първото спускане не успях да се събера, откъдето дойде и разликата. За второто спускане ще видим статискитака и ще преценим дали е било добро. Напрежението си оказа влияние. Може би не направих технически това, което трябваше. Може би можех да карам малко по-изправено между вратите и това ме лиши от финалите. Трябва да караш добре, да си във форма, всичко да е на място - екипировка, психика. Едва тогава идва и късметът. Но трябва да си добре подготвен. Иска си каране и чак тогава в определени ситуации и късметът помага\", добави Янков на финала.  Именно към сноубордиста бяха насочени най-големите очаквания за медал от Зимните олимпийски игри в Пьонгчанг. Най-доброто класиране на българин на форума е шестото място на Александра Жекова в сноуборд кроса.", "date": "2018.02.24", "title": "Най-болно ми е, че не оправдах собствените си очаквания"}
{"url": "http://www.bnews.bg/article/237607-vrah_na_kicha_martenitsi_s_pleymeytki_s_napompani_gardi_i_dzhuki_zalyaha_pazara", "text": "Скандални мартеници с голи плеймейтки с напомпани гърди се появиха ба сергиите в столицата. В центъра на София на площад „Славейков“ могат да бъдат забелязани нови модели мартеници изобразяващи голи плеймейтки с напомпани устни и гърди. Подобни на участничките в конкурса „Мис плеймейт“ мартениците приличат на русалки с дълги коси до кръста, като и такива в зелен и розов цвят. На павилионите има изложени най-различни фигурки и кукли, облечени в червено-черни одежди, а тази година освен традиционните Пижо и Пенда на сергиите може да бъде видяна и Дженда. \r\nСамо преди четири години имаше подобен случай с мартеница, на която позираше голата фолк певица Камелия. Сред изобилието от мартеници все по-малко хора се впечатляват от традиционните Пижо и Пенда. Още преди повече оит десет години пазарът беше залят със снимки на известни родни личности, сред които политици, фолкпевици, футболисти и анимационни герои. Плеймейтките и русалките обаче са новото попълнение за подарък по случай Баба Марта, пише „Телеграф“. ", "date": "2018.02.24", "title": "ВРЪХ НА КИЧА! Мартеници с плеймейтки с напомпани гърди и джуки заляха пазара"}
{"url": "http://www.bnews.bg/article/237592-stud_vremeto_shte_napomni_za_istinska_zima", "text": "Минималните температури ще са между минус 2° и 3°. И днес ще се задържи облачно, на места в равнините и низините в сутрешните часове ще е с мъгла. Около обяд ще се появи слаб вятър от северната четвърт. Привечер в Северна България ще започнат превалявания от мокър сняг, които през нощта срещу неделя ще обхванат по-голямата част от страната, по Черноморието и в Горнотракийската низина ще са от дъжд. Максималните температури ще са между 3° и 8°, в крайните югозападни райони – до 10°-11°. Такава е прогнозата за времето на Националния институт по метеорология и хидрология (НИМХ).  \r\nАтмосферното налягане е по-ниско от средното за месеца и още ще се понижи. \r\nНад Черноморието ще бъде облачно, през деня ще е почти без валеж. Ще духа слаб, в източните райони – до умерен изток-североизточен вятър. Максималните температури ще са между 4° и 7°. Температурата на морската вода е 6-7°. Вълнението на морето ще бъде 2 бала. \r\nНад планините ще бъде облачно, по върховете и мъгливо. На места ще прехвърча сняг. Вятърът ще е слаб от север-северозапад, по високите части – от запад и вечерта ще се усили. Максималната температура на височина 1200 метра ще е около 1°, на 2000 метра – около минус 3°. \r\nВ неделя в по-голямата част от страната ще превалява сняг; по-съществени като количество ще са валежите на места в Западна България. С усилване на североизточния вятър ще нахлува студен въздух. Минималните температури ще са предимно между минус 4° и 1°, максимални – между минус 2° и 3°. В началото на следващата седмица ще бъде ветровито и студено, валежите от сняг ще продължат. В Северна България и по високите котловинни полета ще се натрупа снежна покривка, по-съществена в Северозападна България. По високопланинските проходи и в североизточните райони ще има условия за виелици и навявания. Във вторник за кратко валежите ще отслабнат, в отделни райони и временно ще спрат, температурите съвсем слабо ще се повишат. До вечерта, с преминаването на средиземноморски циклон и свързаният с него студен фронт, снеговалежите ще се активизират.", "date": "2018.02.24", "title": "Студ! Времето ще напомни за истинска зима!"}
{"url": "http://www.bnews.bg/article/237599-namalyavat_evrodeputatite_ot_751_na_705_zaradi_brekzit", "text": "Европейските лидери не успяха да постигнат споразумение за това как да се компенсира намаляването на постъпленията в европейския бюджет след като Великобритания напусне общността, предаде БНТ.  \r\nНа неформалната среща в Брюксел тази вечер те се обединиха около позицията, че трябва да се отделят повече средства за справяне с нелегалната миграция, за сигурност и отбрана, както и за програмата \"Еразмус плюс\". Постигнато е съгласие след Брекзит местата в Европейския парламент да бъдат намалени от 751 на 705. Председателят на ЕК Жан-Клод Юнкер заяви, че ще има намаляване и на средствата за кохезионната политика. Голяма част от държавите-членки са изразили готовност да плащат по-високи вноски в европейския бюджет, сред тях е и България. Председателят на Европейския парламент Доланд Туск призова Турция да се придържа към международните договори и да спазва добросъседните отношения с Кипър и Гърция. Решение за това дали да се състои лидерската среща с Турция във Варна на 26-ти март ще бъде взето на заседание на Европейския съвет три дни по-рано, обяви Туск. \"Потвърждавам нашата подкрепа за суверенното право на Република Кипърда проучва и експлоатира своите природни ресурси в съответствие с европейското и международното право. Действията на Турция противоречат на нейните ангажименти за установяване на добри отношения и нормализация с всички страни-членки. На съвета през март ще преценим дали са налице условия за провеждане на лидерска среща с Турция във Варна на 26 март.\" - посочи председателят на ЕП.", "date": "2018.02.24", "title": "Намаляват евродепутатите от 751 на 705 заради Брекзит"}
{"url": "http://www.bnews.bg/article/237622-intsident_kilometrichni_opashki_zaradi_svlachishte", "text": "Километрични опашки са се образували днес следобед на затворения от свлачище път между Юговско ханче и Лъки.  Очевидци съобщиха , че има ранен човек. Той е пострадал, след като камък е паднал върху крака му.  Читатели ни изпратиха и снимка от свлачището и изказаха възмущение от това, че над два часа са чакали багер, който да вдигне скалите. Около 15 часа нашите читатели са подали сигнал.  Имало е такива сигнали и от други хора, но въпреки това в студа те са чакали повече от два часа. Едва преди малко движението е отпушено и хората са потеглили.   \r\n ", "date": "2018.02.24", "title": "ИНЦИДЕНТ! Километрични опашки заради свлачище!"}
{"url": "http://www.bnews.bg/article/237593-barekov_2013_fevruari_narodat_pomete_parviya_kabinet_na_gerb_i_borisov_zaradi_visokite_smetki_za_tok_na_chez", "text": "Днес във Фейсбук попаднахме на коментар публикуван от евродепутата Николай Бареков. Коментарът му идва по повод високите сметки за ток, които гражданите са принудени да плащат. Ето какво написа Бареков в профилът си! * публикуваме без редакторска намеса  А 2013, февруари, народът помете първия кабинет на ГЕРБ и Борисов заради високите сметки за ток на ЧЕЗ. Тогава искахме да няма монополи, дори забрана за партиите.  Точно 5 години по-късно ще плащаме тока на този, който ....ни управлява! Не монопол, а кекс направо! \r\nИ да го свалим ще има справедливост, ако вдига много сметките. Затова и никой не протестира. И никой не пита откъде кака Гинка от Пазарджик намери ПОЛОВИН МИЛИАРД ЕВРО ( 1 милиард лева), за да си купи този бизнес (защото трябва да плати сега по закон и акциите на ТИМ, които държат 33%, на същата цена). Не се сещам за много народ с ЕДИН милиард кеш в България. 1 000 000 000!!! И със сигурност надали са от селата край Пазарджик....или изкарани с честен труд и пот на чело.", "date": "2018.02.24", "title": "БАРЕКОВ: 2013, февруари, народът помете първия кабинет на ГЕРБ и Борисов заради високите сметки за ток на ЧЕЗ! "}
{"url": "http://www.bnews.bg/article/237594-sadiya_izpalnitel_otiva_na_sad_prisvoil_hilyadi_ot_smetki_na_dlazhnitsi", "text": "\r\nЧacтният cъдeбeн изпълнитeл Aceн T. e пpeдaдeн нa cъд oт  Oĸpъжнa пpoĸypaтypa в Шyмeн пo тpи oбвинeния – зa длъжнocтнo пpиcвoявaнe нa 321 109 лeвa (в  ocoбeнo гoлeми paзмepи) и зa yĸpивaнe нa  дaнъчни зaдължeния в paзмep нa 66 630 лeвa, cъщo в  гoлeми paзмepи. Дeлoтo e пoд cпeциaлния  нaдзop в Aпeлaтивнaтa пpoĸypaтypa във Bapнa.   Oт извъpшeнaтa  пpoвepĸa, cлeд cигнaли зa изчeзвaщи cpeдcтвa,  e  ycтaнoвeнo, чe ЧCИ (Aceн T.) е тeглил пapитe  oт cпeциaлнитe cмeтĸи  нa ĸaca пo 18 изпълнитeлни дeлa, ĸoитo пpeвeждaл в cвoи лични cмeтĸи. Bъpxy „пpиxoдитe“ пpoпycнaл дa плaти дaнъци.  Bcичĸo тoвa ce e cлyчилo cлeд cepия  нaĸaзaния, нaлaгaни нa Aceн T. oт Kaмapaтa нa чacтнитe cъдeбни изпълнитeли. Teпъpвa пpoĸypaтypaтa щe пpoвepявa oщe нaд  2000 изпълнитeлни дeлa нa ЧCИ. Eтo и пълният тeĸcт нa cъoбщeниeтo oт пpoĸypaтypaтa: 48-гoдишният Aceн T. вcтъпил в длъжнocт чacтeн cъдeбeн изпълнитeл нa 3 aпpил 2006 г. Oщe в нaчaлoтo нa дeйнocттa cи yмишлeнo cъздaвaл xaoc и бeзпopядъĸ във вoдeнoтo cчeтoвoдcтвo, c ĸoeтo yлecнил бъдeщaтa cи дeйнocт пo пpиcвoявaнeтo нa чyжди пapи, ĸoитo мy били пoвepeни дa ги пaзи и yпpaвлявa. Дeйcтвиятa мy нe ocтaнaли нeзaбeлязaни oт Kaмapaтa нa чacтнитe cъдeбни изпълнитeли. C peшeниe нa диcциплинapнaтa ĸoмиcия нa ĸaмapaтa тoй пъpвoнaчaлнo бил нaĸaзaн c пopицaниe, пocлeдвaли двe глoби в paзмep нa пo 1000 лeвa. Koгaтo и тoвa нe пocтигнaлo диcциплиниpaщ eфeĸт въpxy дeйнocттa нa Aceн T., пpeз aвгycт 2013 г. тoй бил глoбeн c 10 000 лeвa, a caмo чeтиpи мeceцa пo-ĸъcнo c peшeниe нa диcциплинapнaтa ĸoмиcия мy билo нaлoжeнo нaĸaзaниe „Πpeдyпpeждeниe зa вpeмeннo лишaвaнe oт пpaвocпocoбнocт“.  B мoмeнтa тoй e oтcтpaнeн зa cpoĸ oт eднa гoдинa дa yпpaжнявa дeйнocттa нa чacтeн cъдeбeн изпълнитeл. Πoдcъдимият oтĸpил cпeциaлнa cмeтĸa зa ocpeбpявaнe нa имyщecтвoтo нa длъжници в двe бaнĸи. B тяx пocтъпвaли cyми зa yдoвлeтвopявaнe нa взeмaниятa нa ĸpeдитopитe cи.  C тeзи cpeдcтвa пo зaĸoн тoй нe e мoжeл дa ce paзпopeждa  зa нищo дpyгo ocвeн зa плaщaнe нa нa ĸpeдитopитe. Cлeд oтcтpaнявaнeтo нa Aceн T. oт длъжнocт, ĸoмиcиятa, oпpeдeлeнa oт пpeдceдaтeля нa Шyмeнcĸия oĸpъжeн cъд пpeдaлa apxивa нa чacтния cъдeбeн изпълнитeл нa дpyг ЧCИ в Шyмeн. Toгaвa в cлyжeбнaтa ĸaca нa oтcтpaнeния билa нaмepeнa нaличнocт eдвa oт 485,77 лeвa.  Зaпoчнaли дa пocтъпвaт cигнaли зa липcвaщи пapични cpeдcтвa. Πpиeлият нoв чacтeн cъдeбeн изпълнитeл ycтaнoвил мнoжecтвo нapyшeния c пpиcвoeни cyми пo paзлични  изпълнитeлни дeлa. Извъpшeнaтa пpoвepĸa ycтaнoвилa, чe пo 18 изпълнитeлни дeлa пoдcъдимият чacтeн cъдeбeн изпълнитeл Aceн T. e ycпял дa изтeгли oт cпeциaлнитe cмeтĸи нa ĸaca или дa пpeвeдe в cвoи лични cмeтĸи cyмaтa oт 321 109 лeвa. Πpилoжeнaтa пo дeлoтo cпpaвĸa oт cъдeбнo-oцeнитeлнaтa eĸcпepтизa e нaд 10 лиcтa, ĸaтo имa дни, в ĸoитo Aceн T. e тeглил oт cпeциaлнaтa cмeтĸa пo 9 пъти в eдин и cъщ дeн c ocнoвaниe „cтoпaнcĸи paзxoди“ или бeз дa ce yтoчнявa зa ĸaĸвo щe пoxapчи cpeдcтвaтa зa yдoвлeтвopявaнe взeмaниятa нa ĸpeдитopитe. Πpecтъпнaтa мy дeйнocт нe ce oгpaничилa caмo c длъжнocтнитe пpиcвoявaния в ocoбeнo гoлeми paзмepи, ĸoeтo пpeдcтaвлявa и ocoбeнo тeжъĸ cлyчaй. Bъпpeĸи peaлизиpaнитe знaчитeлни пapични дoxoди oт дeйнocттa cи ĸaтo чacтeн cъдeбeн изпълнитeл, тoй нe дeĸлapиpaл чacт oт тяx и тaĸa yĸpил дaнъчни зaдължeния, ĸoитo cъщo ca в ocoбeнo гoлeми paзмepи в пepиoдa oт финaнcoвaтa 2010 г. дo 2014 г. Aceн T. e възcтaнoвил чacт oт пpиcвoeнитe пapи нa длъжници и ĸpeдитopи, ĸaтo caмopъчнo e нaпиcaл ĸaтo ocнoвaниe зa вpъщaнeтo им, чe cpeдcтвaтa ca били нeпpaвoмepнo ycвoeни oт нeгo.   Oт тoвa нaĸaзaтeлнo пpoизвoдcтвo Oĸpъжнaтa пpoĸypaтypa в Шyмeн e oтдeлилa нaд 2000 изпълнитeлни дeлa нa пpoизвoдcтвo пpи пoдcъдимия чacтeн cъдия изпълнитeл, ĸoитo щe бъдaт пpoвepявaни. Πo дeлoтo, ĸoeтo cъдъpжa 91 тoмa, щe бъдaт paзпитaни 61 лицa ĸaтo cвидeтeли и 5 вeщи лицa. Πpeдcтoи нacpoчвaнe нa пpoцeca cpeщy Aceн T. в Шyмeнcĸия oĸpъжeн cъд. \r\n ", "date": "2018.02.24", "title": "Съдия изпълнител отива на съд! Присвоил хиляди от сметки на длъжници!"}
{"url": "http://www.bnews.bg/article/237601-razbra_se_koi_sa_opasnite_mutri_spipani_s_10_kila_kokain_na_benzinostantsiya_gazprom_do_vladaya", "text": "Групата на благоевградчанина Иван Ганчев - Ганята са опасните мутри, арестувани на бензиностанция във Владая с 10 килограма кокаин. Както БЛИЦ вече писа акцията се проведе късно снощи при акция на Агенция Митници и МВР, която е протекла на бензиностанция „Газпром“. \r\nАнтон и Благо са задържаните, а контрольорът на акцията е Ганята в Лондон.  Ганята, Милен Кацарски, Адриян Димитров и Антон Иванов престояха в затвор в Уганда за банкови измами, Тартор на групата и тогава бе Ганята. Те бяха арестувани източване на банкови карти в столицата на Уганда.   Бяха признати за виновни по първото повдигнато от прокуратурата обвинение - за 33 подправени PIN кодове на банкови карти на клиенти Stanbic Bank - клон Nateete в столицата Кампала и оправдани по второто обвинение – заговор за извършване на престъпление и компютърни злоупотреби. Бяха осъдени от градския съд в столицата Кампала – 20 години затвор за Ганята, Кацарски и Димитров, и 10 г. за Иванов.   Последният се отърва с по-тънка присъда само благодарение на адвоката Чарлс Опониа, който успя да докаже, че за времето, когато българите са точили банкомати в Кампала, Димитров е бил само 2 дни в Уганда. Те влязоха в затвора Лузира, където престояха около 3 години и бяха освободени. \r\n ", "date": "2018.02.24", "title": "Разбра се кои са опасните мутри, спипани с 10 кила кокаин на бензиностанция \"Газпром\" до Владая!"}
{"url": "http://www.bnews.bg/article/237600-kristiano_na_sekspochivka_s_gadzheto", "text": "Кристиано Роналдо и любимата му Джорджина се наслаждават на романтично пътуване с частен самолет, пише испанският \"Мундо Депортиво\". Футболистът и красавицата не пропускат възможността да покажат чувствата си. \"Любовта е във въздуха\", е тяхното послание към снимката, публикувана в социалните мрежи.Кристиано и Джорджина явно са си прекарали добре и това кара феновете на \"Реал\" да вярват, че нападателят ще се върне към най-силните си дни на терена. Роналдо обича да използва частен самолет за своите пътувания, но преди сегашната му връзка да стане сериозна, неговите воаяжи предизвикваха притеснение сред запалянковците. Сега Роналдо е щастлив с новата си любима Джорджина Родригес. Наскоро тя го дари с момиченце на име Алана Мартина. Преди няколко години имаше слуховете, че Роналдо е гей, а мълвата се засили, след като стана ясно, че футболистът е близък с мароканския кикбоксьор Бадр Хари. \r\nСпоред медиите в Испания Кристиано е летял многократно с частния си самолет между Мадрид и Маракеш за срещи с приятеля си. Твърди се, че е имало периоди, когато португалецът е пътувал до Мароко всеки ден след тренировка. Честите му визити смутили дори президента на \"Реал\" Флорентино Перес. Той се опитал да забрани на звездата си да предприеме тези пътувания, но искането му си останало глас в пустиня.", "date": "2018.02.24", "title": "Кристиано на секспочивка с гаджето "}
{"url": "http://www.bnews.bg/article/237621-obzor_na_balgarskoto_predstavyane_v_pyongchang_2018", "text": "Зимните олимпийски игри в ПьонгЧанг 2018 приключиха за българските състезатели, които не можаха да спечелят медал и оставиха противоречиви впечатления с представянето си в отделните си поприща. Някои родни спортисти надхвърлиха очакванията към себе си и записаха дори исторически за страната ни класирания, други не можаха да разгърнат потенциала си и се сринаха под напрежението, а трети бяха в дъното на таблицата след края на дисциплините си.  \r\nБългария изпрати 19 състезатели за Игрите в ПьонгЧанг 2018 в шест спорта - ски алпийски дисциплини, биатлон, ски бягане, спускане с шейни, ски скокове и сноуборд. 11-има от нашите участници направиха своя олимпийски дебют, като в Сочи 2014 имаше деветима, но при общо 18 наши представители. \r\nЕто как се представиха всички българи в ПьонгЧанг 2018: Най-добрата българска алпийска скиорка Мария Киркова бе знаменосец в Сочи 2014, а в ПьонгЧанг 2018 записа четвъртото си олимпийско участие. Тя се класира 40-а в гигантския слалом със стартов номер 62, който със сигурност не е оптималният за постигане на впечатляващ резултат. Българката бе с 12.75 секунди по-бавна от олимпийската шампионка Микаела Шифрин, като след първия манш бе 46-а, а след втория - 37-ма.  \r\nЗначително по-добре се представи Киркова в слалома, където бе 35-а в крайното класиране, като отново вторият й манш бе по-добър от първия - при първото спускане тя финишира 41-ва, а във втория 35-а с общо изоставане от 10.38 секунди от златната медалистка Фрида Хансдотер.  \r\nПред Sportal.bg след състезанията Киркова сподели, че пистата в Пьонгчанг не е била лесна, а са повлияли негативно и непрестанните промени в графика на спусканията. На завръщане от Република Корея пък Киркова обясни, че ските й са за боклука заради специфичния сняг по пистите. Киркова е едва втората българска олимпийка в алпийските ски след Надежда Василева, участвала в слалом през 1998 и 2002 и в гигантски слалом през 2002 година. \r\nСтрахотен дебют на ненавършилия още 21 години Алберт Попов, който непосредствено преди Олимпийските игри спечели бронзов медал на Световното първенство за младежи в дисциплината гигантски слалом. В ПьонгЧанг 2018 Алберт влезе в елита и се класира 28-ми, като във втория манш бе дори 22-ри. За Sportal.bg той обясни, че пистата е от трудните, но той се чувства по-силен именно на такива трасета и присъствието му сред знаменитите му колеги го надъхва допълнително. \r\nВ контекста на престижа на алпийските ски и на силната конкуренция Попов е един от малкото българи, които се представиха наистина впечатляващо в ПьонгЧанг 2018. \r\nКамен Златков бе 59-и след първия манш на гигантския слалом и не финишира във второто си спускане в дисциплината. Той не финишира и в първия манш на слалома, като получи квотата за ПьонгЧанг в един от последните възможни моменти. Европейският шампион в спринта Владимир Илиев записа четвъртото най-добро класиране в българското участие в ПьонгЧанг 2018 с 19-ата си позиция в индивидуалната дисциплина на 20 км. С изключение на това, от мъжете по-скоро останахме разочаровани поради редицата други невзрачни класирания по ред причини. Атмосферните условия също не помогнаха за повече точност на огневия рубеж, тъй като често вятърът бе толкова силен, че опропасти плановете и на мнозина от фаворитите. Най-разочароващо обаче се представиха мъжете в щафетата на 4х7.5 км, където още от първи пост Красимир Анев се срина по трасето, а Димитър Герджиков - който е спец в стрелбата - довърши българския провал с многото си грешки от огневия рубеж, като дори бе затворен с една обиколка още преди да може да предаде реда на последния четвърти пост Владимир Илиев. При жените нямаше толкова високи очаквания за призови класирания в топ 30, поради което никой не е бил разочарован от липсата на такива. Отлично впечатление обаче направи представянето на Емилия Йорданова, Даниела Кадева, Стефани Попова и Десислава Стоянова с 16-ото си място и 2:34.6 минути зад олимпийските шампионки от Беларус, което само по себе си заслужава похвала. \r\nСки скокове \r\nВладимир Зографски записа второто по сила класиране на българската делегация в ПьонгЧанг 2018 с историческото за страната ни 14-о място на нормалната шанца. Предишното върхово представяне бе 19-о на Владимир Брейчев в Сараево през 1984 година.  На голямата шанца той не можа да разгърне потенциала си и приключи 35-и в крайното класиране, като не се включи във финалния скок. \r\nБез съмнение Зографски, по подобие на Алберт Попов, надхвърли очакванията към себе си и заслужено може да се чувства удовлетворен от свършеното на Олимпийските игри.  \r\nСноуборд \r\nАлександра Жекова записа най-доброто българско класиране в ПьонгЧанг 2018 с финала си в бордъркроса, който е втори в нейната кариера. Чаровната Сани завърши на 5-о място в дисциплината си и отново доказа, че продължава да бъде в елита на този спорт. Тя заслужава само суперлативи и поради факта, че е единствената ни знакова спортистка в сноуборда. \r\nДругата ни представителка в сноуборда, но в алпийското направление - Теодора Пенчева - завърши 27-ма в паралелния гигантски слалом. Надеждата ни за медал (освен Жекова) Радослав Янков разочарова и себе си, и сънародниците си, с меко казано неуспешното си представяне в дисциплината паралелен гигантски слалом. Той отпадна безславно още в квалификациите и не успя да стигне дори до 1/8-финалите, а после призна, че се е поддал на огромното напрежение. Допълнителна горчивина към представянето му прибавя фактът, че през 2018-а той записа най-добрите си резултати в Световната купа - непосредствено преди Олимпийските игри. \r\nСки бягане \r\nНевзрачно бе представянето на българите в този спорт. Антония Григорова финишира едва 66-а от 68 състезателки в квалификациите на спринта класически стил. Тя бе 66-а, но вече от 90 участнички, в бягането свободен стил на 10 км. Веселин Цинзов се представи най-добре от бегачите и се класира 36-и на 15 км свободен стил. В квалификациите на спринта класически стил той остана 59-и, а не завърши в масовия старт на 50 км класически стил. Йордан Чучуганов бе 68-ми в спринта и 95-и в бягането на 15 км свободен стил. \r\nЧучуганов и Цинзов завършиха 23-и в отборния спринт с изоставане от 17:38.26 минути от олимпийските шампиони Норвегия. \r\nСпускане с шейни \r\nВ лицето на Павел Ангелов България имаше представител в шейните на четвърта поредна Олимпиада. Освен Светослав Беньов на предишните Игри, Петър Илиев участва в Торино 2006 и Ванкувър 2010. Беньов завърши 38-ми в Сочи, а Илиев засега е с най-добри класирания в историята на олимпийското ни участие - 31-ви в Торино и 36-и във Ванкувър. \r\nВ ПьонгЧанг 2018 Павел Анеглов завърши 37-ми в крайното класиране и не влезе във финалния четвърти манш, където борбата бе сред състезателите от топ 20.", "date": "2018.02.24", "title": "Обзор на българското представяне в ПьонгЧанг 2018"}
{"url": "http://www.bnews.bg/article/237579-ivanka_tramp_na_vecherya_s_prezidenta_na_yuzhna_koreya", "text": "Дъщерята на американския президент Доналд Тръмп пристигна днес в Южна Корея. Иванка Тръмп ще вечеря с президента на страната Мун Дже-Ин, а утре ще пътува за Пьонгчанг. Тя ще присъства на закриването на зимните олимпийски игри. \r\nВисокопоставен севернокорейски генерал също ще уважи церемонията в неделя, допълват от БТА.  Източник от министерството, цитиран от южнокорейската агенция Йонхап, Сеул \"смята, че идването на делегация от Севера ще спомогне за подобряване на междукорейските отношения и ще донесе мир на Корейския полуостров, включително денуклеаризация на Северна Корея\", предаде ТАСС. \r\nИванка Тръмп не предвижда контакти с представителите на КНДР, но може би ще предаде съобщение от Доналд Тръмп.", "date": "2018.02.24", "title": "Иванка Тръмп на вечеря с президента на Южна Корея"}
{"url": "http://www.bnews.bg/article/237595-lekarskiyat_sayuz_se_sabira_na_izvanreden_sabor", "text": "Извънреден събор на Лекарския съюз предстои днес и утре в София.  Лекарите ще коментират проекта за Национален рамков договор за 2018 година. Съборът се случва в момент на сериозно напрежение в здравната сфера, след като министър Ананиев поиска оставката на шефа на Здравната каса, а министърът на финансите поиска обяснение за  драстични разминавания в сметките на НЗОК. Заради различните данни за сумите, които България дължи за лечение на наши пациенти в европейски клиники, министърът на финансите настоя националният рамков договор да не се подписва до изясняване на фактите.  Според Лекарския съюз неяснотите крият риск от криза и протестни действия в системата.", "date": "2018.02.24", "title": "Лекарският съюз се събира на извънреден събор"}
