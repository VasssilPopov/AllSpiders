{"url": "http://www.bnews.bg/article/258309-bivsh_pozharnikar_razkri_poslednite_dumi_na_printsesa_dayana", "text": "\n Бивш френски пожарникар разкри какви са били последните думи на принцеса Даяна преди да издъхне. На 20-ата годишнина от жестоката катастрофа, един от първите притекли се на помощ проговори пред вестник „Сън”, съобщава списание „Ролингстоун\". \r\n\r\n „Притекохме се на помощ като при всеки друг пътен инцидент”, разказва Ксавие Гурмелон, който е с първия екип спасители, пристигнали в тунела „Понт де л'Алма”. \r\n\r\n „Веднага се захванахме за работа, за да видим кой има нужда от помощ и кой е жив. А Даяна ми каза: Боже мой, какво стана?”, разказва вече бившият пожарникар.   \r\n\r\n Според Гурмелон принцесата е била в съзнание и с отворени очи, когато я е извадил от смазаната кола. \r\n\r\n „Тя леко се движеше и видях, че е жива. Видях, че има повърхностна рана на дясното рамо, но не се виждаше нищо друго сериозно. По нея нямаше кръв\", спомня си Гурмелон.    \r\n\r\n Когато спасителите я извадили от колата и я сложили на носилката, тя получила сърдечен арест. \r\n\r\n „Направих ѝ сърдечен масаж и няколко секунди по-късно отново дишаше. Успокоих се. Мислех, че ще живее. Когато я качихме в линейката, знаех, че е жива и очаквах да оживее. По-късно разбрах, че е умряла в болницата. Много се разстроих”, разказва Гурмелон. \r\n\r\n Вече пенсионираният пожарникар заявява, че първоначално не е разбрал, че изважда от колата принцеса Даяна. Един от парамедиците му казал, след като я качили в линейката. \r\n\r\n „Бях шокиран. Знаех коя е, но не следях отблизо британското кралско семейство. Отидох до линейката и тогава я разпознах”, разказва мъжът.   \r\n\r\n Въпреки че бил ранен, бодигардът Тревор Рийс-Джоунс също се опитвал да стигне до принцесата от предната седалка на колата, спомня си Гурмелон.   \r\n\r\n „Питаше: \"Къде е тя? Къде е тя?\" Екипът ми му каза да се успокои и да не говори. Казах му, че никой от хората ми не говори английски, а за него е по-добре да не се мърда. Казах му да не се притеснява, защото ще се погрижим за всички”, разказва още бившият пожарникар. \r\n\r\n Той обясни, че не е говорил публично за тази трагична нощ 20 години, защото доскоро е бил все още на работа и не му е било позволено да говори за случаите, на които се отзовава. \r\n \n\t\t\t\t\t\t", "date": "2019.03.14", "title": "Бивш пожарникар разкри последните думи на принцеса Даяна"}
{"url": "http://www.bnews.bg/article/258307-kongresat_na_sasht_poiska_publichno_razglasyavane_na_doklada_na_malar_za_rusiya", "text": "\n Камарата на представителите на САЩ прокара резолюция, с която призовава правосъдното министерство публично да огласи доклада на специалния прокурор Робърт Мълър, който разследва потенциална руска намеса на президентските избори през 2016 г., информира The Hill. \r\n\r\n 420-0 конгресмени гласуваха в подкрепа на резолюцията, която не е правно обвързваща. Правосъдното министерство се призовава да публикува целия доклад пред Конгреса и обществеността. Мярката е въведена от председателя на Комисията по правни въпроси Джералд Надлър. \r\n\r\n Ако правосъдното министерство откаже да разкрие доклада пред американското общество, демократите в Камарата на представителите могат да предприемат действия за принуждаване на ведомството. \r\n\r\n По-рано долната камара на Конгреса призова главния прокурор Уилям Бар да публикува доклада с разкритията на Мълър. Отделно председателят на Комисията по разузнаване към Камарата на представителите Адам Шиф настоя Мълър да даде показания пред конгресмените, ако Бар реши да скрие част от доклада. \r\n \n\t\t\t\t\t\t", "date": "2019.03.14", "title": "Конгресът на САЩ поиска публично разгласяване на доклада на Мълър за Русия"}
{"url": "http://www.bnews.bg/article/258301-shterkata_na_gala_na_chay_na_rozhdeniya_si_den", "text": "\n Дъщерята на Гала днес стана на 22 години, а майка й не пропусна да се похвали с празника в национален ефир. По-късно водещата, заедно с мъжа си Стефан и красивата рожденичка се почерпиха в столично заведение. Студентката по журналистика обаче не вдигна наздравица, а караше на чай, докато Гала и Стефан поляха повода както си трябва. Освен за здравето си, очевидно Мари Константин се грижи и за външния си вид, защото носи брекети. Те са на зъбите й още от есента на миналата година, но явно красавицата е решила да ги носи, докато не оправи и най-малкия проблем в усмивката си. \r\n  \r\n \n\t\t\t\t\t\t", "date": "2019.03.14", "title": "Щерката на Гала на чай на рождения си ден"}
{"url": "http://www.bnews.bg/article/258308-spetsialisti_ot_frantsiya_shte_analizirat_chernite_kutii_na_razbiliya_se_boing", "text": "\n Черните кутии на разбилия се в Етиопия „Боинг 737 Макс-8” ще бъдат анализирани във Франция. \r\nТова става по молба на етиопските власти, които разследват причините за тежката катастрофа със 157 жертви. \r\nФранция е единствената европейска държава, която разполага с технически възможности за разчитането на черните кутии на този тип самолети. \r\n\r\n Компанията-производител „Боинг” твърди, че въпреки сложното управление, пилотите имат възможности да преодолеят грешки в системата.  \r\nВ Съединените щати пък настана хаос, след като американският президент Доналд Тръмп обяви, че засега също спира полетите на този модел „Боинг”. \r\nВ Щатите летят повечето от всичките 300 машини в експлоатация в света. \r\n \n\t\t\t\t\t\t", "date": "2019.03.14", "title": "Специалисти от Франция ще анализират черните кутии на разбилия се „Боинг”"}
{"url": "http://www.bnews.bg/article/258304-bivshata_na_krisko_poluchi_rozi_ot_taen_obozhatel", "text": "\n Таен обожател зарадва плеймейтката Ася Капчикова с огромен букет от рози. \r\n\r\n Блондинката се похвали с красивия подарък в социалните мрежи, като публикува няколко снимки и клипчета. Розите не са в традиционния червен цвят, а ухажорът е заложил на няколко, сред които розово и жълто. Не е ясно кой е той, но една от снимките бе придружена със сърчица. \r\n\r\n Както наскоро стана ясно, Ася Капчикова отново е в клуба на свободните жени. Самата тя призна, че е разделена с футболиста Живко. Доскоро красавицата криеше новината, но от доста време в социалните мрежи не споделя общи снимки с него, писа „Телеграф“. \r\n\r\n  Това навеждаше на мисълта че между двамата има някакъв проблем. „Да, така е. След две години връзка се разделих с приятеля ми. Чувствам се целеустремена, искам да се отдам на бизнес плановете, които имам и на кариерата си. Всичко беше прекрасно, но дойде време да свърши. Готова съм за ново начало, към което вървя смело, без да поглеждам назад“, споделя тя. \r\n \n\t\t\t\t\t\t", "date": "2019.03.14", "title": "Бившата на Криско получи рози от таен обожател"}
{"url": "http://www.bnews.bg/article/258311-interpol_izdirva_20_zapodozreni_za_ubiystvoto_na_hashogi", "text": "\n Интерпол пусна за издирване с червена бюлетина 20 саудитски граждани, заподозрени в убийството на журналиста Джамал Кашоги, предаде БГНЕС. Това се случва по искане на турската страна. \r\n\r\n Заподозрените, наричани екип за екзекуции, сега ще бъдат издирвани в целия свят. Смята се, че те са се върнали в Саудитска Арабия, след като са убили Хашоги в консулството на кралството на 2 октомври 2018 г. \r\n\r\n Турските власти обвиниха заподозрените, че са влезли в Турция само, за да убият журналиста и да се отърват от трупа му.  \r\n \n\t\t\t\t\t\t", "date": "2019.03.14", "title": "Интерпол издирва 20 заподозрени за убийството на Хашоги"}
{"url": "http://www.bnews.bg/article/258313-uchitelyat_raztarval_boy_s_yumrutsi_podade_ostavka", "text": "\n Възпитателят, който разтърва ученички с юмруци в ловешко училище, е подал оставка.  \r\nПрокуратурата продължава разследването на случая. \r\n\r\n Междувременно на територията на цялата област е започната подписка в негова защита. \r\n\r\n За случая стана ясно, че появило се видео, на което се вижда как преподавателят разтървава бой между ученички в класната стая, използвайки физическа сила. \r\n \n\t\t\t\t\t\t", "date": "2019.03.14", "title": "Учителят, разтървал бой с юмруци, подаде оставка"}
{"url": "http://www.bnews.bg/article/258312-rabotodatelite_veche_mogat_da_naemat_rabotna_raka_ot_moldova", "text": "\n От днес започва прилагането на Спогодбата за регулиране на трудовата миграция между България и Молдова. Тя беше подписана в края на миналата година, като всички условия за набирането и наемането на кандидати по заявки на български работодатели вече са уредени. \r\n\r\n Представителите на бизнеса, които желаят да наемат работници от Молдова, могат да подават своите документи в бюрата по труда. Спогодбата ще се прилага за работници мигранти, които са граждани на една от двете държави, имат сключен индивидуален трудов договор по тази спогодба и притежават необходимото разрешение за пребиваване на територията на другата държава: \r\n\r\n - работници за първоначален период до една година и с възможност за последващо продължаване за общ срок до три години; \r\n\r\n - сезонни работници за максималния период , съгласно законодателството на приемащата държава. \r\n\r\n Условията на Спогодбата ще се прилагат единствено за новонаети лица и не са приложими за вече работещи чужденци в България. Съгласно Спогодбата и процедурата по прилагането й: \r\n\r\n - посредничеството на Агенцията по заетостта е безплатно. \r\n\r\n - няма определен годишен контингент/квота. \r\n\r\n - за работниците по спогодбата НЕ се изисква разрешение за работа. \r\n\r\n - достъпът до пазара на труда се разрешава за заемането на длъжности, за които по закон не се изисква българско гражданство. \r\n\r\n Работодателите могат да получат указания и необходимата им информация както от териториалните поделения на Агенция по заетостта, така и от електронната страница на Агенцията. \r\n\r\n Работодателите, които проявяват интерес, могат да подават документите си във всяко бюро по труда без ограничение от месторабота и адрес на управление. Фирми, извършващи посредническа дейност по наемане на работа, освен когато са работодатели, не могат да участват в Спогодбата. \r\n \n\t\t\t\t\t\t", "date": "2019.03.14", "title": "Работодателите вече могат да наемат работна ръка от Молдова"}
{"url": "http://www.bnews.bg/article/258293-skandal_s_noviya_klip_na_mariana_popova", "text": "\n Новият видеоклип на певицата Мариана Попова \"Две хубави очи\" е напът да предизвика поредния скандал за авторски права на културно произведение у нас. В него са използвани кадри от филма \"Дамасцена\", но режисьорът Тодор Анастасов сигнализира във фейсбук страницата на предаването \"На кафе\", че това е станало без негово съгласие. \r\n\r\n Там режисьорът написа по повод гостуването на певицата и излъчването на кадри от новия ѝ клип в предаването, че видеото \"Две хубави очи\" е с незаконно използвани кадри от филма \"Дамасцена\", излязъл на екраните на 3 ноември 2017 година\". Лентата е с участието на годеника на Мариана Попова - Веселин Плачков. \r\n\r\n \"Според договора ми на режисьор на филма всяко използване на кадри на заснетия материал извън филма става с мое съгласие - такова аз не съм давал. Показването на клипа ще е незаконно и подсъдно\", написа още Анастасов. \r\n\r\n По-късно той похвали Нова телевизия, тъй като оттам са реагирали много бързо и не са излъчили клипа: \r\n\r\n \"Адмирации към Нова ТВ, че не пусна клипа на Мариана Попова след като ги алармирах за незаконно използване на кадри от филма \"Дамасцена\". Въпреки че беше обявен предварително за показ, в последния момент намериха начин да не се случи.\" \r\n\r\n От actualno.com припомнят, че преди време около филма \"Дамасцена\", където участва партньорът на Мариана Попова - актьорът Веселин Плачков, се заформи друг скандал. Toгава режисьорът заяви, че е започнала работата по изцяло нов монтаж на неговата готова продукция от компанията Concept Studio без разрешението му и това на сценариста и изпълнителен продуцент Мария Лалева. \r\n\r\n \"Не става въпрос за съкращения, както практикува \"Холивуд\", но пак със съгласие на авторите, било то и предварително. Махнати са цели линии от филма и сцени\", твърди Тодор Анастасов. \r\n\r\n Както Анастасов, така и Мария Лалева посочват, че имат официални документи, с които да удостоверят, че са носители на авторските права на филма \"Дамасцена\". Атанасов разказа, че е бил заставян да се откаже от правото си върху продукцията в името на това лентата да бъде \"довършена\" от нов екип. За Тодор Анастасов това е абсолютно недопустимо, тъй като според него става дума за преработка на вече готов продукт, който е минал официална премиера с продадени билети, гостувания по киносалони и т.н. В основата на всичко по думите на режисьора стои именно актьорът Веселин Плачков. \r\n\r\n Справка в страницата на вече прожектирания в кината филм \"Дамасцена\" в IMDb показва, че са допълнени имената на нов режисьор, нови трима съсценаристи и нов монтажист. Това става без да е налице съгласието на носителите на авторските права за преработка и изменение, които също потвърдиха за настъпилата промяна. Филмът вече носи и името \"Преходът - Дамасцена\". \r\n \n\t\t\t\t\t\t", "date": "2019.03.14", "title": "Скандал  с новия клип на Мариана Попова"}
{"url": "http://www.bnews.bg/article/258299-smartfon_spasi_avstraliets_ot_strela", "text": "\n Смартфон спаси мъж от стрела, като \"пое удара” вместо него в австралийския град Нимбън, съобщи „Ройтерс”, цитирана от БТА. \r\n\r\n 43-годишният мъж снимал как негов познат стреля с лък. Докато настройвал телефона си за фотографията, стрелата се забила в устройството.  \r\n\r\n Така бил избегнат трагичен инцидент, въпреки това собственикът на смартфона е с леки наранявания на брадата. Но не се наложила медицинска помощ. \r\n\r\n \"Гражданинът е държал телефона си, за да снима въоръжения с лък и стрели мъж, който в този момент се прицелил и стрелял\", пише съобщение на полицията. \r\n\r\n 39-годишният стрелец е задържан и му е повдигнато обвинение. \r\n \n\t\t\t\t\t\t", "date": "2019.03.14", "title": "Смартфон спаси австралиец от стрела"}
{"url": "http://www.bnews.bg/article/258300-nyama_nerednosti_pri_stroezha_v_mladost_ot_koyto_padna_kran", "text": "\n Не са установени нередности на строежа в кв. „Младост“ в София, на който вчера аварира кулокран. Това показват резултатите от извършената по разпореждане на началника на ДНСК арх. Иван Несторов проверка на обекта. \r\n\r\n На експертите на дирекцията е представена строителната документация. Те са констатирали, че авариралият кулокран отговоря на одобрения проект по част План за безопасност и здраве и няма нанесени увреждания на изпълненото до момента строителство на жилищната сграда. \r\n\r\n Авариралото повдигателно съоръжение подлежи на контрол от Държавна агенция за метеорологичен и технически надзор. \r\n \n\t\t\t\t\t\t", "date": "2019.03.14", "title": "Няма нередности при строежа в \"Младост\", от който падна кран"}
{"url": "http://www.bnews.bg/article/258302-desetoklasnichka_namushka_sauchenichka_v_gimnaziya_v_plovdiv", "text": "\n Тийнейджърка от Пловдив намушка своя съученичка с остър предмет в коридора на гимназията, в която учат. Пострадалата е настанена в болница с порезна рана в гърба. След преглед тийнейджърката е оставена под лекарско наблюдение без опасност за живота. \r\n\r\n Случаят е от вторник, но става известен едва сега. \r\n\r\n Работата по изясняване на причините и обстоятелствата продължават разследващи и инспектор \"Детска педагогическа стая\" от районното управление. \r\n \n\t\t\t\t\t\t", "date": "2019.03.14", "title": "Десетокласничка намушка съученичка в гимназия в Пловдив"}
{"url": "http://www.bnews.bg/article/258295-lekari_ot_vma_i_pirogov_operiraha_bebe_na_1_g_s_ryadak_tumor", "text": "\n Смесен екип от хирурзи и анестезиолози на Военномедицинска академия (ВМА) и „Пирогов”, ръководен от  проф. д-р Никола Владов, направи уникална операция на бебе с рядък рак на черния дроб. \r\n\r\n Момиченцето е на 1 година и 2 месеца и е с диагнозата хепатобластом, съобщиха от ВМА. \r\n\r\n Преди 3-часовата операция то е преминало продължителна химиотерапия, за да се редуцира обема на тумора. \r\n\r\n „Операцията премина успешно, туморът бе отстранен. Бебето е добре, възстановява се”, каза проф. Владов. \r\n\r\n Досега толкова малки деца с подобни тумори са се оперирали единствено в чужбина. \r\n \n\t\t\t\t\t\t", "date": "2019.03.14", "title": "Лекари от ВМА и „Пирогов” оперираха бебе на 1 г. с рядък тумор"}
{"url": "http://www.bnews.bg/article/258306-bezdomen_mazh_pochina_v_dvora_na_bolnitsata_v_yambol", "text": "\n Смъртен случай в двора на Ямболската болница. Според очевидци бездомен мъж е търсил помощ, но не е бил прегледан. От лечебното заведение казаха, че мъжът е бил агресивен и отказал лечение. \r\n\r\n Тялото на 42-годишния мъж е открито сутринта в двора на болницата. Предният ден е доведен с линейка пред Спешното отделение след сигнал на телефон 112.  \r\n\"Докарали са го вчера, не са го приели в Спешното, не са го приели, нямали такава пътека, какво нямало, що нямало и е починал”, коментира очевидец. \r\n\r\n Медиците от Спешното отделение на болницата отказват да застанат с лицето си пред камерата ни. Твърдят, че мъжът е бил агресивен и отказал преглед. \r\n\r\n \"Няма как да прегледаш човек, който не иска да бъде прегледан, то това не може да стане. Второто, което е - той беше пиян, миришеше на алкохол, затова искахме съдействие от полиция и охрана\", каза лекарка от болницата. \r\n\r\n От полицията потвърдиха за получения сигнал и обясниха, че не са отишли на място, защото мъжът бил агресивен. \r\n\r\n Директорът на болницата отказа среща и коментар по случая. \r\n\r\n От години Антон Славов търси съдействието на институциите, за да се помогне на мъжа, останал на улицата.  \r\n\"Помощта е в това да дойде линейка или полицейска кола и дотам”, обясни Антон.   \r\nСъдебен лекар ще установи причините за смъртта на мъжа.  \r\n \n\t\t\t\t\t\t", "date": "2019.03.14", "title": "Бездомен мъж почина в двора на болницата в Ямбол"}
{"url": "http://www.bnews.bg/article/258298-zahari_baharov_s_kashta_za_polovin_milion", "text": "\n Точно 10 години след като свърза живота си с бившата тв водеща Диана Алексиева, лицето на „Националната лотария” Захари Бахаров купи нова къща за семейството им. Артистичната двойка, 8-годишния им син Максим и 5-годишната щерка Кая са станали новодомци в просторна къща в престижен столичен квартал, научи „Уикенд”.  \r\n\r\n Имението е част от луксозен затворен комплекс с уединени блокчета и къщи. Домът, който Бахарови обитават, е на два етажа и е общо 190 квадрата. Към него има и малък кокетен двор, където да си играят децата. Цената на жилището е 260 000 евро, или около половин милион лева, разкриват брокери пред „Уикенд”. \r\n\r\n 38-годишният актьор, който нашумя като гангстера Иво Андонов от култовата крими поредица „Под прикритие” бил под пара заради разправиите с майстори и обзавеждането, разкриха негови колеги. Фамилията залага на практичност и удобство в новия си дом, но въпреки това не пренебрегва артистичността. За къщата са купени разкошни мебели от Франция, в провансалски стил. \r\n\r\n Не е тайна, че по-големият от братята Бахарови е и по-успешният. Той не само раздава крупни суми в предаването по Нова телевизия, но и умее сам да ги печели. Според мълвата, която се носи, той отдавна е милионер, за разлика от брат си Явор, който няма собствен дом и семейство и често се забърква в грозни скандали. \r\n\r\n „С Явор винаги сме били на различни вълни. Разликата в годините се отрази и на отношенията ни. Винаги сме се опитвали да сме заедно със семейството ни на празници, но напоследък не ни се получава особено”, болезнено откровен е баткото на неуравновесения младок.  \r\n \n\t\t\t\t\t\t", "date": "2019.03.14", "title": "Захари Бахаров с къща за половин милион "}
{"url": "http://www.bnews.bg/article/258294-konchita_vurst_vav_vienskata_opera", "text": "\n Диригентът на Виенската опера и Кончита Вурст демонстрират интересни взаимоотношения. Интересен е въпросът няма ли дрескод на това място и защо скандалният изпълнител е облечен в този неподходящ вид... \r\n  \r\n \n\t\t\t\t\t\t", "date": "2019.03.14", "title": "Кончита Вурст във Виенската опера "}
{"url": "http://www.bnews.bg/article/258297-megan_markal_profukala_500_000_liri_za_drehi", "text": "\n Не за първи път Меган Маркъл предизвиква медийно внимание заради тоалетите си. И не за първи път получава и критики за харчовете си. Отново се напомня, че напоследък херцогинята на Съсекс не спира да дава пари за тоалети, въпреки че иначе смело се показва като активист. Оказва се, че за дрехи бившата актриса е дала внушителните 500 000 лири за година, съобщава в. „Daily Express“. Изданието се позовава на фактите, които изтъква модна блогърка. Сумата е посочена от Кристин Рос, съредактор на блога Огледалото на Меган. Модната блогърка обаче допуска, че действителната стойност на огромната колекция от тоалети и аксесоари на херцогинята на Съсекс вероятно никога няма да стане известна. \r\n\r\n Откакто беше представена като приятелка на британския принц Хари през 2016 г., Меган Маркъл се превърна в глобална модна икона. При всяка нейна публична поява стилът ѝ е обстойно изследван, анализиран и, естествено, копиран.„Ефектът Меган е сходен с ефекта Кейт – каквото и да облече, се превръща в злато“, казва Кристин Рос, пише tialoto.bg. „Гардеробът на Меган наистина е уникален, тъй като включва много поръчкови тоалети, чиято действителна стойност вероятно никога няма да узнаем“, допълва блогърката. Рос отбелязва, че повечето тоалети на цена около 300 лири, с които се появява съпругата на принц Хари, се разпродават скоростно. Дизайнерските рокли, луксозните чанти и стилните обувки на висок ток са модна мечта за много жени. За кралска особа като Меган обаче те са всекидневие. Джордж Клуни: \r\n\r\n Херцогинята на Съсекс често залага на любимите си марки и дизайнери като „Диор“, Ралф Лорън, „Оскар де ла Рента“. Съпругата на принц Хари редовно разчита и на модна къща „Живанши“, чиято артистична директорка Клеър Уейт Келър сътвори сватбената ѝ рокля. Въпреки че налага модни тенденции, 37-годишната Меган Маркъл, която миналата година беше обявена за най-добре облечената жена от сп. „People“, остава вярна на по-скромни марки от времето преди глобалната ѝ слава. Заради влиянието, което оказва върху обществеността, кралският моден експерт Майкъл Талбойс изразява надеждата си херцогинята на Съсекс Меган да се появява по-често с творения на британски дизайнери. „Като британска херцогиня тя трябва да подкрепя родните дизайнери и да ги представя пред погледа на света“, казва модният спец. \r\n  \r\n \n\t\t\t\t\t\t", "date": "2019.03.14", "title": "Меган Маркъл профукала 500 000 лири за дрехи"}
{"url": "http://www.bnews.bg/article/258284-gerb_dsb_i_sds_v_koalitsiya_za_evroizborite", "text": "\n Председателят на Европейската народна партия (ЕНП) Жозеф Дол призова председателите на десните партии у нас да се явят заедно на евроизборите през май. \r\n\r\n „Само ако се обединим, ще можем да избегнем разпределянето на гласовете, което ще е от полза за популистите и антиевропейските сили”, пише той. \r\n\r\n Писмото е адресирано до председателя на ГЕРБ Бойко Борисов и лидерите на ДСБ Атанас Атанасов, на Движение \"България за гражданите\" Димитър Делчев и председателя на СДС Румен Христов. \r\n\r\n Партиите бяха заедно във властта като коалиция в началото на предходния парламент, но заради скандалите около съдебната реформа ДСБ излезе от властта, докато останалите продължиха да подкрепят правителството като Реформаторски блок, съобщи БТВ. \r\n\r\n По-малките десни партии от месеци обсъждат варианти за съвместно явяване, в т.ч. заедно с центристката „Да, България”, ни до момента нито СДС, нито ДБГ, нито ДСБ са изразявали желание да се коалират с ГЕРБ, която даже активно критикуват. ГЕРБ също в досегашните избори не са приемали варианти за коалиционно явяване. \r\n \n\t\t\t\t\t\t", "date": "2019.03.14", "title": " ГЕРБ, ДСБ и СДС в коалиция за евроизборите?"}
{"url": "http://www.bnews.bg/article/258283-vizhte_kak_aleks_predlozhi_na_dzhey_lo", "text": "\n Дженифър Лопес публикува снимки от предложението за брак, което ѝ направи любимият ѝ Алекс Родригес преди дни. \r\n\r\n Бившата бейзболна звезда е паднал на коляно на брега на океана, а Джей Ло е много развълнувана от жеста. Новите кадри показват интимния момент в няколко стъпки. Накрая двамата се целуват страстно. \r\n\r\n Лопес и Родригес са заедно от 2017 г. Тя има три брака зад гърба си - с Марк Антъни, със сервитьора Оджани Ноа и с танцьора Крис Джъд, като последният - с Марк Антъни, приключи през 2014 г. Алекс се разведе през 2008 г. \r\n\r\n Двамата имат по две деца от предишните си бракове. Джей Ло има близнаци момиче и момче от брака ѝ с Марк Антъни, а Алекс има две дъщери. \r\n\r\n През 2016 г. в интервю в шоуто на Елън Дедженерис Джей Ло сподели, че мечтае един ден да се венчае в църква, облечена в голяма бяла рокля. Може би мечтата ѝ е на път да стане реалност. \r\n \n\t\t\t\t\t\t", "date": "2019.03.14", "title": "Вижте как Алекс предложи на Джей Ло"}
{"url": "http://www.bnews.bg/article/258286-lasna_istinata_za_bogatstvoto_na_slavi_trifonov", "text": "\n Слави Трифонов къта сериозно богатство. \r\n\r\n Гологлавият водещ е успял да натрупа сериозни авоари през всички години, в които се занимава с шоубизнес. \r\n\r\n И според запознати в момента богатството му надхвърля 50 милиона лева. Което с право го нарежда сред най-богатите българи. \r\n\r\n Малцина знаят, че Слави преживява тежък удар през 2009г., по време на пика на световната финансова криза. \r\n\r\n Тогава изгорял с 10 милиона евро в офшорна фирма базирана в Кипър. В момента се управляват от чуждестранен банкер. От години Слави се държи като истински бизнесмен и парите му са в банки зад граница. \r\n\r\n Голяма част от богатството му идва от продуцентската му къща „Седем-осми“. Допреди няколко месеца Слави прибираше по 70 бонa за всяко издание на вечерното си шоу. След последната промяна в договора сумата вече е едва 30 000. Но въпреки ударите той прибира по 600 хиляди на месец. \r\n\r\n Според търговския регистър в момента Слави участва в седем търговски дружества. Смята се, че първоначалния тласък в голямата игра идва от Илия Павлов, Емил Кюлев и Георги Илиев. \r\n\r\n Слави е известен като страстен колекционер на скъпи часовници. Той има традиция всяка година за рождения си ден да купува мега скъп часовник ми вече в колекцията си има над 30 модела. Последният е Hublot с инкрустация на името му от вътрешната страна и е бил доставен от Женева на цена 80 000 лева. \r\n \n\t\t\t\t\t\t", "date": "2019.03.14", "title": "Лъсна истината за богатството на Слави Трифонов"}
{"url": "http://www.bnews.bg/article/258290-planirat_uvelichavane_na_kapitala_na_tets_maritsa_iztok_2", "text": "\n Планира се увеличение на капитала на ТЕЦ \"Марица изток\" 2 с около 600 млн. лв. Това съобщи изпълнителният директор на Българския енергиен холдинг /БЕХ/ Петьо Иванов, цитиран от БНР. \r\n\r\n За да стане факт това увеличение на капитала, ще се поиска нотификация от Европейската комисия. \r\n\r\n \"Ако се счете, че това не е държавна помощ, в момента, в който получим такъв документ, ще подадем документи в Търговския регистър\", уточни Иванов. \r\n\r\n Той обясни, че целта е чрез повишаването на капитала да се \"даде допълнителен живот на централата\", защото в противен случай догодина може да изпадне в несъстоятелност. \r\n\r\n Изпълнителният директор на БЕХ добави, че дълговете на ТЕЦ \"Марица изток\" 2 към БЕХ са около 1 млрд. лева. \r\n\r\n По думите му задълженията най-вероятно ще се преоформят, за да започне да тече нов давностен срок. \r\n\r\n Иванов е на мнение, че в рамките на процедурата за увеличението на капитала, топлоцентралата трябва да може на пазарен принцип да покрива тази допълнителна инвестиция. \r\n\r\n Той допълни още, че финансовите резултати на ТЕЦ \"Марица изток\" 2 през януари са положителни - отчетени са 10 млн. лева печалба, като това е благодарение на по-високите цени на енергийната борса през този период. \r\n\r\n По предварителни отчети през 2018 г. топлоцентралата е на загуба с около 330 млн. лева. \r\n\r\n Припомняме, на 28 април 2017 г. с квалифицирано мнозинство ЕС прие новата евродиректива за топлоцентралите. Специален комитет с представители на 28-те държави членки гласува с квалифицирано мнозинство поправки в т.нар. Референтен документ с най-добри налични техники при големите горивни инсталации. Независимо, че България се обяви \"против\", изискванията влизат в сила. \r\n\r\n Страната ни вече беше осъдена от Съда на ЕС в Люксембург заради силното замърсяване на въздуха в градовете. Еврокомисията обаче още не е поискала от съда налагането на финансови глоби. \r\n\r\n След приемането на евродирективата трите теца търсеха общ консултант, който да познава европейските норми. \r\n\r\n На 11 септември 2017 г. вицепремиерът Валери Симеонов поиска прокуратурата да разследва сделката \"Марица изток 2\", станала на 1-ви септември. Променена е цената от възложителя, алармира Симеонов. \r\n\r\n   \r\n \n\t\t\t\t\t\t", "date": "2019.03.14", "title": "Планират увеличаване на капитала на ТЕЦ \"Марица изток\" 2"}
{"url": "http://www.bnews.bg/article/258287-didzhey_damyan_izmaknal_vanya_ot_mizeriyata", "text": "\n Известният диджей Дамян измъкнал сегашната си приятелка Ваня от мизерията. Преди да се запознаят, смуглата красавица изкарвала прехраната си като касиерка в пловдивски супермеркет. Макар да знаела за певческия си талант, блондинката твърдо отказвала да се кълчи по кръчмите и предпочитала да стои на касата в магазина, пише show.blitz.bg. След това се запознава с Дамян, който я убеждава, че трябва да се занимава с музика. Залюбват се и се ражда тоталният им хит „Котето любовно”. На записите на парчето певицата плакала и не искала да пее толкова вулгарни неща. Амбицията й да стане голяма звезда надделяла. \r\n  \r\n \n\t\t\t\t\t\t", "date": "2019.03.14", "title": "Диджей Дамян измъкнал Ваня от мизерията"}
{"url": "http://www.bnews.bg/article/258291-izvesten_bos_na_mafiyata_e_zastrelyan_pred_doma_mu_v_nyu_york", "text": "\n Известен бос на мафията беше застрелян пред дома му в Ню Йорк. 53-годишният Франческо Кали, наричан Франки бой, стоеше начело на мафиотската фамилия Гамбино. Това е първото подобно убийство на толкова високопоставен бос в Ню Йорк от десетилетия насам. \r\n\r\n Франки бой оглави престъпната организация през 2015 г., заменяйки на поста 68-годишния Доменико Чефалу. Той беше известен с това, че се опитваше да не привлича внимание. \r\n \n\t\t\t\t\t\t", "date": "2019.03.14", "title": "Известен бос на мафията е застрелян пред дома му в Ню Йорк"}
{"url": "http://www.bnews.bg/article/258296-kapitulirali_sme_ako_ochakvame_nyakoy_da_ni_prebori_koruptsiyata", "text": "\n Справянето с корупцията е фундаментален проблем, но българите вече нямат доверие в собствените си институции. Това коментира президентът Румен Радев на кръгла маса на икономическа тематика. \r\n\r\n Той посочи оживлението у нас около кандидатурата на бившата шефка на румънския антикорупционен орган Лаура Кьовешки да стане европейски прокурор. \r\n\r\n „Ако допуснем вероятността, че някакъв антикорупционен орган, или отвън или служби външни, направи така, че тук в България да се разкрият, например, крупни корупционни схеми и под тяхно явление, хората да бъдат изпратени пред правосъдието и ефективно съдени, ако това се случи да стане отвън, а не отвътре, това означава, че България е капитулирала пред корупцията. И ние не трябва да го допускаме като общество“, заяви президентът, цитиран от „Фокус”. \r\n\r\n Той се обърна и към фирмите с призив: „Бизнесът да си плаща данъците, да не генерира сива икономика, да не мами, да работи в рамките, които държавата е определила. Бизнесът да не търси лесния начин за постигане на резултат и да не корумпира администрацията, а да развива конкурентоспособност, да се развива и да развива човешкия капитал, да влага в своите служители, както се полага по отношение на образование”. \r\n\r\n Според него нашите фирми трябва да инвестират повече в развойна дейност и самореклама. \r\n\r\n Той има наистина прекрасно и производство и услуги“, каза още той. Президентът призова преди да привличаме работници отвън, първо да задържим българите да не напускат страната и да създаваме добри условия у доходи тези хора да остават тук, в България. \r\n \n\t\t\t\t\t\t", "date": "2019.03.14", "title": "Капитулирали сме, ако очакваме някой да ни пребори корупцията"}
{"url": "http://www.bnews.bg/article/258279-misis_balgariya_2018_top_of_world_sofiya_paskaleva_predstavya_modnite_tendentsii_za_abiturientskite_balove_2019_godina_galeriya", "text": "\n Мисис България 2018 Top of World София Паскалева представя модните тенденции за абитуриентските балове 2019 година \r\n\r\n София Паскалева е собственик на студио за красота Hair studio by Sofia Paskaleva. Студиото предлага фризьорство, маникюр и педикюр и вече четири години дава възможност на дамите да се чувстват красиви и обградени с внимание. Това е резултат от дългогодишния  професионален опит на  Мисис България в тази област. Ето какво споделя г-жа Паскалева за най-новите тенденции в прическата и грима на абитуриентите за наближаващите балове през месец май. \r\n\r\n Наближава сезонът на абитуриентските балове, а с това трепетите на завършващите деца и техните семейства се увеличават. Всеки зрелостник се надява очакванията му за бала, да бъдат оправдани и да направи от този ден, на пръв поглед обикновен, наистина специален и запомнящ се за цял живот. За момичетата, задачата е по-сложна, към елегантната рокля, трябва да изберат стилна и красива прическа, грим, маникюр, педикюр. \r\n\r\n От дългогодишния си опит мога да кажа, че всяко момиче до последния момент не знае какво точно иска и няма представя за балната си визия. За мен лично, като професионалист в тази област, пробният грим и прическа, са абсолютно без значение, защото в деня на бала, всички имат друга идея. \r\n\r\n Момичетата с всяка изминала година имат все по изчистена визия. Допълнителната коса, все повече се ползва, не толкова за дължина, колкото за един по естествен стил, в същото време дава повече обем и пищност на прическите.  Допълнителните коси, с който работим през последните години, смея да твърдя, че са най- високият клас и се съобразяват изцяло с косата на момичето, къдрава, чуплива или права, като много важна част в избора е дебелината на косъма- фина или плътна. Имаме ли достатъчно коса, изборът на прическа е огромен, като започнем със свободно падащите бохемски къдрици, закачливи плитки, елегантно прибраната коса в опашка и стигнем до незаменимият кок, важен компонент който не можем да подминем. \r\n\r\n Кока винаги ще е класика в модните тенденции.  Класически, елегантно- прибран, висок, нисък, леко встрани, небрежен с падащи кичури, дори съчетан с плитка. Страхотен избор е кока за дамите с по къса коса. Все повече се налагат обемните кокове, който изглеждат максимално небрежно. \r\n\r\n \r\n\r\n Цветовете на косата са естествени, с преливащи по светли кичури и оттенъци. \r\n\r\n Плитките за този ден, трябва да бъдат прецизно подбрани за да излъчва нежност, стил и елегантност едно момиче. Съществуват различни техники на плетене, който могат да бъдат съчетани с леки къдрици. Плитката за този ден е по подходяща за дълга коса, нека дамите с по къса коса да не се чувстват ощетени, винаги може да бъдат поставени удължения. \r\n\r\n Ако решим да заложим на опашка трябва да внимаваме с детайлите. За да я направим естетически красива, трябва да увием кичур или плитка в основата й. Изключително актуална този сезон е ниската опашка. \r\n\r\n Къдриците могат да допринесат за една изключително закачлива и младежка визия. Те могат да бъдат с различна дебелина и форма, благодарение на различните техники с които могат да бъдат постигнати. Леки вълни или закачливо разпиляна коса, зависи само от вашето светоусещане. На каква визия ще заложите е лично ваша привилегия, не правете компромиси със себе си, направете вашият ден приказен за да се чувствате като истинска принцеса. \r\n\r\n Hair studio by Sofia Paskaleva се намира в кв. Красно село, ул.“Завалска китка“ 12. Телефон за контакти и записване на часове: 0885227035 \r\n \n\t\t\t\t\t\t", "date": "2019.03.14", "title": "Мисис България 2018 Top of World София Паскалева представя модните тенденции за абитуриентските балове 2019 година (Галерия)"}
{"url": "http://www.bnews.bg/article/258280-novo_ognishte_na_ptichi_grip_v_loveshko", "text": "\n Ново огнище на заболяването Инфлуенца по птиците (птичи грип) констатираха в животновъден обект в ловешкото село Лисец. Пробите са били потвърдени вчера от Националната референтна лаборатория към Националния диагностичен научноизследователски ветеринарномедицински институт. \r\n\r\n Засегнатите птици в обекта са патици мюлари. Българската агенция по безопасност на храните е предприела всички мерки за ликвидиране на заболяването и срещу разпространението на инфекцията сред птиците в района. \r\n\r\n Всички отглеждани в обекта птици са умъртвени. Определени са 3-километрова предпазна зона и 10- километрова зона за наблюдение около констатираното огнище на заболяването. Забранено е движението на птици и продукти от тях в и от предпазната и наблюдаваната зона. В двете зони се забранява и търговията с домашни, диви и други птици и яйца за разплод, както и разселването на птици за подновяване на дивечовия запас. \r\n\r\n Към момента се проучват причините, довели до заболяването. Предстои свикване на комисия, която ще обходи обектите за клинични прегледи, взимане на проби при съмнение за заболяване и получаване на сигнали от собственици за заболеваемост сред птиците. \r\n\r\n От БАБХ напомнят, че фуражите трябва да се съхраняват в закрити помещения, за да се предотврати възможността диви птици да ги заразят, а оттам и питомните да прихванат вируса. \r\n \n\t\t\t\t\t\t", "date": "2019.03.14", "title": "Ново огнище на птичи грип в Ловешко"}
{"url": "http://www.bnews.bg/article/258292-nominiraha_aktivistkata_greta_tunberg_za_nobelova_nagrada", "text": "\n Ученичката-активистка Грета Тунберг е номинирана за Нобелова награда, предадоха световните агенции. \r\n\r\n Тя е удостоена с високата чест заради кампанията ѝ за борба с климатичните промени. \r\n\r\n Трима норвежки депутати са номинирали Тунберг. \r\n\r\n 16-годишното момиче от Швеция привлече вниманието към каузата си за пореден път през януари, когато се обърна директно към световните лидери по време на ежегодния икономически форум в Давос. \r\n\r\n „Номинирахме Грета, защото климатичните заплахи имат може би най-значителния принос за войни и конфликти”, посочи Фреди Андре Йовстегор от Социалистическата лява партия. \r\n\r\n „Масовото движение, задействано от Грета, е много важен принос за мира”, каза още той. \r\n\r\n През 2018 г. списание „Тайм” обяви Тунберг за един от най-влиятелните тийнейджъри на годината. \r\n \n\t\t\t\t\t\t", "date": "2019.03.14", "title": "Номинираха активистката Грета Тунберг за Нобелова награда"}
{"url": "http://www.bnews.bg/article/258289-politsiya_i_zhandarmeriya_vlyazoha_v_romskata_mahala_na_burgas", "text": "\n Спецакция в ромската махала в Бургас провеждат криминалната полиция и жандармерията, съобщава кореспондентът на bTV в региона. \r\n\r\n До момента са задържани двама души за лихварска дейност и изнудване. \r\n\r\n Продължава претърсването на къщи. \r\n\r\n В махалата има много униформени. \r\n \n\t\t\t\t\t\t", "date": "2019.03.14", "title": "Полиция и жандармерия влязоха в ромската махала на Бургас"}
{"url": "http://www.bnews.bg/article/258303-useshtaneto_za_beznakazanost_v_balgariya_ostava", "text": "\n Усещането за безнаказаност в България остава. Това се посочва в доклада на Държавния департамент на Съединените щати за 2018 година. \r\n\r\n В документа се отчита, че българските власти са предприели мерки за борба с корупцията, но те са недостатъчни.  \r\nВ доклада влиза и случаят „Иванчева”. \r\n\r\n Едно от делата за нарушаване на човешките права е именно за отстранения кмет на столичния квартал „Младост” Десислава Иванчева.  \r\nДелото срещу нея и заместничката ѝ Биляна Петрова е пред приключване, но от ръководството на Специализирания наказателен съд отказаха коментар по въпроса до произнасянето на присъдата.  \r\nВ същото време в своя доклад Европейската комисия вече отбеляза удовлетвореност от натрупания опит в работата на съдебната ни система. \r\n \n\t\t\t\t\t\t", "date": "2019.03.14", "title": "Усещането за безнаказаност в България остава"}
{"url": "http://www.bnews.bg/article/258273-sinat_naragal_do_smart_mayka_si_v_sofiya_priznal_vsichko", "text": "\n 64-годишната жена, която беше намерена мъртва в апартамента си, е убита от сина си. Това стана ясно от брифинг на прокуратурата. Той е направил самопризнание за извършеното убийство. \r\n\r\n Сигналът е подаден на 12 март, след като колеги на починалата са я потърсили, защото не се е явила два дена на работа. Нейният син е извършил това жестоко криминално престъпление на 10 март. \r\n\r\n Смъртта е настъпила в резултат на травматична кръвозагуба. На жената са били нанесени множество прободни рани в областта на гръдния кош и корема. \r\n\r\n Деянието е извършено след употреба на алкохол и възникнал конфликт именно заради това. Лицето, което е на 42 години, е задържано за 72 часа. Ще се иска най-тежката мярка “задържане под стража” \r\n\r\n Синът е бил задържан в хотел, в София, на 12 март. Има данни, че е водил скитнически начин на живот. \r\n \n\t\t\t\t\t\t", "date": "2019.03.14", "title": "Синът наръгал до смърт майка си в София, признал всичко"}
{"url": "http://www.bnews.bg/article/258281-vizhte_tuzarskiya_palat_na_zhoro_shopa_v_barselona_snimki", "text": "\n Георги Семерджиев – Жоро Шопа, дясната ръка на издирвания от Интерпол с три осъдителни присъди в 3 европейски държави кокаинов крал Евелин Банев – Брендо, е броил сумата от 1,5 милиона евро за тузарския си палат край Барселона. \r\n\r\n За първи път „Уикенд“ публикува снимки зад стените на имението на Семерджиев. Фотографиите са правени от самия Жоро Шопа и бяха разпространени от неговата съпруга Ирина в социалната мрежа Инстаграм през есента на 2016 г. Дни по-късно фотографиите бяха изтрити, след като във вестника ни бе публикувана една от снимките, на която дясната ръка на Брендо се излежава върху надуваемо кресло в басейна на къщата си. \r\n\r\n Широкоплещият „консилиери“ на Евелин Банев – Брендо се сдобива с тузарското имение в курортното селце Кабрера де Мар през юли 2016 г. Семерджиев брои близо 3 милиона лева за двуетажна къща с разгърната площ от 700 квадрата и 4 декара двор. Запознати със сделката разкриват, че тя е уредена с посредничеството на футболния мениджър Лъчезар Танев, който от години живее в Барселона. По документи имението е продадено за около 650 000 евро, а остатъка е даден в брой на предишните собственици. \r\n\r\n „Резиденцията е впечатляваща – разполага с 5 спални и 6 бани, собствена сауна, външен басейн, фитнес, винарна, барбекю и гараж за 4 автомобила. Имотът разполага и с помещение за охраната и персонала. Няколко българи работят там, всички са родом от Тополовград, откъдето са Брендо и Шопа“, разкрива човек от обкръжението на Семерджиев. \r\n\r\n През последната година Жоро Шопа се е установил трайно в Кабрера де Мар и почти не е напускал района на Барселона. Затова свидетелстваха пред Би Ти Ви и Нова тв местни жители, които често са засичали дясната ръка на Брендо. Опитът на колегите от двете национални телевизии да заснемат отвътре палата на Семерджиев обаче удариха на камък, тъй като в Испания е забранено да се снима даже от улицата. Според законите там, частната собственост е неприкосновена. \r\n\r\n \r\n\r\n По всяка вероятност Семерджиев се е укривал в помпозното имение от властите в Швейцария, които го издирват от няколко месеца. Шопа е обвинен в пране на над 10 милиона евро от наркотрафик от властите в страната на шоколадите. \r\n \n\t\t\t\t\t\t", "date": "2019.03.14", "title": "Вижте тузарския палат на Жоро Шопа в Барселона (Снимки) "}
{"url": "http://www.bnews.bg/article/258285-resheno_vdigat_zaplatite_na_shofyorite_v_gradskiya_transport_ot_1_april", "text": "\n \r\nСпоред приетото днес решение от 1 април шофьорите на автобуси, тролеи и трамваи в столицата ще получават основна заплата от 1050 лв., плюс 100 лева бонус за съвестно изпълнение на работата. \r\nТова реши днес Столичният общински съвет. \r\nКъм тази сума се добавят клас прослужено време, допълните социални придобивки,  както и разрешените по закон извънредни часове работа, за да се получи нетна средна заплата от 1800 лева. \r\n  \r\nУвеличението ще струва на общинския бюджет 5,3 милиона лева. \r\n  \r\nСтоличните общинари одобриха и промени в правилата за прием в първи клас, според които братя и сестри ще се приемат приоритетно в училището на по-голямото дете в семейството. \r\n  \r\n \n\t\t\t\t\t\t", "date": "2019.03.14", "title": "Решено: Вдигат заплатите на шофьорите в градския транспорт от 1 април"}
{"url": "http://www.bnews.bg/article/258310-detsa_sabraha_63_hil_lv_za_nova_aparatura_v_bolnitsata_v_stara_zagora", "text": "\n Апаратура за близо 63 хил. лв. получи Университетската болница за активно лечение в Стара Загора. \r\nПарите са събрани от деца в Града на липите в кампанията „Жълти стотинки” – деца помагат на деца. \r\n\r\n Така вместо обичайната система, 5-годишният Кольо получава необходимите медикаменти чрез инфузомат след операция на перитонит. \r\n\r\n По този начин може да се дозират по-точно и по-добре лекарствата. \r\n\r\n Сред новите апарати в болницата е чисто нов ехограф. На 8 март пък Клиниката по детска хирургия получи и модерен кувьоз. \r\n\r\n „Това е едно прекрасно нещо, което може да даде всички параметри на температура, на влажност в този апарат”, каза завеждащият клиниката доц. д-р Красимира Калинова.  \r\n \n\t\t\t\t\t\t", "date": "2019.03.14", "title": "Деца събраха 63 хил. лв. за нова апаратура в болницата в Стара Загора"}
{"url": "http://www.bnews.bg/article/258276-parlamentat_prie_zakona_za_kontsesiite", "text": "\n Парламентът прие окончателни промени в Закона за концесиите, улесняващи концесията на летище „София“. \r\n\r\n Измененията бяха внесени от Министерски съвет. Промените са свързани с концесии, при които ще бъдат заложени изисквания за големи по размер инвестиции в публична инфраструктура, както и значителни плащания от концесионера към държавния бюджет и засягат основно концесията на летище \"София\". \r\n\r\n В Закона се ограничава възможността за преразглеждане на концесията и вероятна възможност за бъдещия концесионер да съди държавата. От БСП заявиха, че промените са в ущърб на българската държава за сметка на бъдещия концесионер. Страната ни ще се принуди да плати огромни неустойки, ако реши да прекрати концесионния договор, разкриват социалистите. С предложените промени всеки един от участващите в групата икономически оператори ще отговаря солидарно, съгласно ресурса, който е предоставил за участие в правната форма за концесията, пише Актуално. \r\n\r\n Съгласно текстовете с концесионния договор се определя участващите в групата икономически оператори отговарят солидарно с проектното дружество за изпълнението на концесионния договор съгласно предвиденото в него, Ще се вземат предвид характерът, размерът на участието на всеки от икономическите оператори в проектното дружество или на поетия от тях ангажимент за предоставяне на ресурси на проектното дружество.  \r\n\r\n Конкретизират се и текстовете за разрешаването на спорове като се елиминират възможностите за противоречиво тълкуване. Някои от текстовете са свързани с обявлението за провеждане на повторна процедура. Законодателят предвижда независимо дали концесията е със или без трансграничен интерес, да се попълва електронен формуляр, публикуван на интернет страницата на националния концесионен регистър. Парламентът остави досега действащите разпоредби, свързани с подсъдността. Това се случи по предложение на председателя на Правна комисия и депутат от ГЕРБ Данаил Кирилов. \r\n\r\n „Оставаме подсъдността, каквато е съобразно последните изменения на АПК. Това означава, че като първа инстанция ще се произнасят административните съдилища, а ВАС ще бъде касационна инстанция. Като такава ще има възможността да уеднаквява практиката на по-долните административни съдилища“, обясни депутатът от ГЕРБ. Според Кирилов с това би могло да се справи Административния съд.  \r\n  \r\n \n\t\t\t\t\t\t", "date": "2019.03.14", "title": "Парламентът прие Закона за концесиите"}
{"url": "http://www.bnews.bg/article/258277-parvata_zhena_na_laskin_progovori_za_skandalite_s_aleks_sarchadzhieva", "text": "\n Има ли война за наследството на Иван Ласкин? Според някои публикации в пресата – роднините на покойния актьор са се сдърпали за имотите и парите му, но бившата му съпруга отрече това. Театралната звезда Мирослава Гоговска е категорична, че сред близките на Васко да Гама от село Рупча цари мир и разбирателство. \r\n\r\n „Нямаме никакви разправии с Алекс Сърчаджиева. Как може изобщо да се пише, че сме се сдърпали?! Грехота е! Не възнамерявам да споделям повече, тъй като не искам да обслужвам медиите”, обяви ексклузивно за „Уикенд” експоловинката на отишлия си от цироза талант. Тя е майка на първородната му рожба Люба, която вече е над 20-годишна красавица.  \r\n\r\n Голямата щерка на Ласкин присъства в края на миналата седмица на помена му в Карабунар редом до мащехата си Сашка и полусестра си София. Трогателният сбор се проведе в неделя в ловната база в Карабунар, а поводът беше 49-ият рожден ден на без време отишлия си артист. На събитието присъстваха стотина от най-близките хора и сътрапезници на Иван, сред които Димитър Ковачев - Фънки, Юлиян Константинов, Андрей Слабаков и др. Лееше се червено вино, а вкусната храна за гостите бе приготвил Ути Бъчваров. \r\n\r\n „Ласкин ми беше много, много близък. Бяхме състуденти в първи курс на ВИТИЗ, работили сме доста заедно, а той пое от мен и Иво Сиромахов и предаването ни в радиото. Лично аз го направих ловец, въведох го в тези среди... Беше човек с прекрасно чувство за хумор. На 10 март щеше да навърши 49 години и затова решихме с неговата ловна дружинка да спретнем едно незабравимо парти за ЧРД”, коментира кулинар №1 на БНТ. \r\n\r\n Васко да Гама си отиде от този свят на 6 януари, след като години наред не жалеше черния си дроб и го товареше с преработката на огромни количества алкохол. През 2018-а той лежа няколко пъти по клиники заради цирозата си, като най-тежките му кризи бяха през есента и в началото на зимата.  \r\n\r\n Месеците септември и октомври Иван прекара във Втора градска, където успяха да го позакрепят, но скоро след изписването си отново се влоши и пак беше хоспитализиран. През декември Иван бе десетина дни пациент на „Пирогов”, а навръх Коледа го настаниха във ВМА. Във Военно-медицинска академия определиха състоянието му като изключително тревожно и поставиха артиста в изкуствена кома, за да дадат възможност на организма му да се стабилизира. Подобрение обаче не настъпи и се стигна до летален изход. \r\n \n\t\t\t\t\t\t", "date": "2019.03.14", "title": "Първата жена на Ласкин проговори за \"скандалите\" с Алекс Сърчаджиева"}
{"url": "http://www.bnews.bg/article/258282-karutsarski_podvig_zhena_kara_s_4_43_promila", "text": "\n Служители на РУ Бобов дол са задържали 53-годишна жена от с. Големо село, община Бобов дол, за управление на автомобил след употреба на алкохол, съобщиха от полицията. Дрегерът е отчел резултат от 4,43 промила алкохол в издишания въздух. \r\n\r\n Жената е отказала да й бъде взета кръв за анализ. \r\n\r\n Проверката е извършена в Бобов дол, а жената управлявала автомобил \"Опел\". По случая е започнато бързо полицейско производство, допълват от полицията. \r\n \n\t\t\t\t\t\t", "date": "2019.03.14", "title": "Каруцарски подвиг: Жена кара с 4,43 промила!"}
{"url": "http://www.bnews.bg/article/258274-haos_v_sasht_sled_kato_spryaha_poletite_na_boing", "text": "\n Настъпи хаос с полетите в Съединените щати, след като американският президент Доналд Тръмп обяви, че засега също спира полетите на модела „Боинг”. \r\n\r\n Втори път за последните шест години американските власти взимат решение да спрат за полети определен тип самолети на „Боинг”. Решението беше взето след катастрофата в Етиопия, отнела живота на 157 души в неделя. \r\n\r\n „Самолетите ще останат на земята. Сигурността на американците, на всички хора, е от първостепенно значение”, каза Тръмп. \r\n\r\n Пътниците на три американски авиокомпании са засегнати от забраната. Заради решението се налага се смяна на 72 машини и пререзервации на полети.  \r\n\r\n Пътниците, които са били на борда на самолетите от забранения модел, научиха новината за забраната след кацане. \r\n\r\n Продължават опитите за разчитане на черните кутии на самолета. Устройствата вече са във Франция и ще бъдат анализирани от френската Служба за разследване и анализ на безопасността на гражданската авиация, съобщи БТВ. \r\n\r\n Междувременно превозвачът на Норвегия обмисля да съди „Боинг” за пропуснати ползи. Не е изключено и други компании да заведат искове заради неочакваните загуби от приземените самолети. \r\n \n\t\t\t\t\t\t", "date": "2019.03.14", "title": "Хаос в САЩ след като спряха полетите на Боинг"}
{"url": "http://www.bnews.bg/article/258278-bsp_vidya_manipulatsiya_v_razsrochvaneto_na_dalgovete_na_myuftiystvoto", "text": "\n Решението на ГЕРБ за разсрочване на задълженията на Мюфтийството към държавата е манипулация. Предложението е старото и цели опрощаване на дълговете, но е по завоалирано. Това заяви на пресконференция председателят на БСП Корнелия Нинова.  \r\n  \r\nОт левицата настояват управляващите да обявят ясно за какъв срок ще бъдат разсрочени задълженията на Мюфтийството, както и да отговорят на въпроса ще има ли разсрочване на задълженията на българските граждани към Топлофикация, електроразпределителните дружества, ВиК. \r\n  \r\nАко дълговете на Мюфтийството бъдат  разсрочени за 50 години, това си е опрощаване, заяви Нинова. Спирането на външното  финансиране за вероизповеданията няма нищо общо със задълженията към държавата и двете не трябва да се обвързват, посочи още  Нинова.БГНЕСТя уточни, че БСП подкрепят финансирането на вероизповеданията с държавни средства с цел противодействие на външното финансиране от чужди държави, предаде БТВ. \r\n\r\n Предложението за разсрочване на задълженията на Мюфтийството ще бъде гласувано единодушно от ГЕРБ, Обединени патриоти и ДПС, защото така е договорено, прогнозира Нинова. На този етап БСП нямат намерение да се връщат в парламента. В левицата нямат информация защо и с какви мотиви Воля напускат Народното събрание. \r\n \n\t\t\t\t\t\t", "date": "2019.03.14", "title": "БСП видя манипулация в разсрочването на дълговете на мюфтийството"}
{"url": "http://www.bnews.bg/article/258275-pochina_legenda_vav_formula_1", "text": "\n На 66-годишна възраст почина директорът на състезанията във Формула 1 Чарли Уайтинг. Той е получил белодробна емболия и е издъхнал бързо в Мелбърн, където този уикенд започва новият сезон. \r\n\r\n Новината бе потвърдена от Международната федерация по автомобилизъм (ФИА). Уайтинг заемаше сегашната си позиция от 1997 г., ползваше се с голям авторитет и имаше много приятели. Той работеше във ФИА от 1988 г., а първата му длъжност е на технически директор. \r\n \n\t\t\t\t\t\t", "date": "2019.03.14", "title": "Почина легенда във Формула 1"}
{"url": "http://www.bnews.bg/article/258288-aleks_raeva_shte_stava_mayka", "text": "\n Радостната вест сподели с „Уикенд” близка приятелка на певицата, която от години се опитва да забременее, но до момента неуспешно. Засега е ясно, че бившата любовница на Слави Трифонов е трудна от четири месеца, като се очаква първото ѝ бебе да се появи на бял свят в края на лятото – през август или началото на септември. \r\n\r\n 38-годишната Алекс упорито държи бащата на бебето далече от любопитни очи и въпреки че двамата са заедно повече от две години, мачото тъне в анонимност. Нейната позната сподели още, че красавицата забременяла след няколко опита ин витро в елитна столична клиника. След дълга битка с природата медиците все пак успели да запазят зародиша и днес певицата се радва на понаедряло коремче. Една от драмите на Алекс бе абортът, който сама реши да направи по време на връзката си със Слави преди повече от десетилетие. \r\n\r\n Тогава се твърдеше, че гологлавият шоумен бил готов да стане татко, но софиянката отказала да ражда, защото бебето щяло да спъне кариерата ѝ на сцената. След милионера от Учиндол блондинката дълго време имаше връзка с диджей Дончо. През 2017-а обаче двойката се разпадна заради системни изневери на палавия музикант. И въпреки че приятелите им очакваха двойката да се ожени и да има деца, Алекс изненадващо обяви: \r\n\r\n „С Дончо се разделихме, запазихме много добри отношения, но вече имам нов мъж до себе си и съм щастлива”. Наскоро диджеят пък смени певицата и тв водеща с поредната засукана мадама. Оказа се, че музикантът вече си ляга с горещата брюнетка Тамара Кривлева, известна в музикалните среди като танцьорка и хореограф на най-успешния у нас балет „Нова”. Двамата бяха изловени в интимни моменти навръх Нова година. \r\n\r\n Въпреки цялата шумотевица бившата беквокалистка на Слави успя да скрие новото си гадже от любопитната публика. За мъжа до нея се знае само, че е неин приятел от училищната скамейка, че върти дребен бизнес и че също като блондинката обича морето. \r\n\r\n Наскоро двамата с тайнствения мачо прекараха седмица на Малдивите, където се отдадоха на романтика и гмуркане. Това е втората им почивка на райските острови — любима дестинация на Алекс за дайвинг. „Той ми е страшно интересен. Към него изпитвам респект. Човек, който ми е учител, а не аз — на него. Такъв мъж съм си търсила и се радвам, че го открих“, написа Раева на стената си във фейсбук. Компания на екзотичната ваканция им направи Мария Игнатова, която обаче беше без старото си ново гадже Димитър Рачков. \r\n \n\t\t\t\t\t\t", "date": "2019.03.14", "title": "Алекс Раева ще става майка"}
{"url": "http://www.bnews.bg/article/258261-slavcho_velkov_napusna_parlamenta", "text": "\n Депутатът от БСП Славчо Велков напуска парламента, депутатите прекратиха пълномощията му. \r\n\r\n \"За\" гласуваха 132-ма депутати, \"против\" - шестима, а един се въздържа. \r\n\r\n Велков е подал искане за напускане на парламента заради влошено здравословно състояние, стана ясно от думите на председателя на Народното събрание Цвета Караянчева. \r\n \n\t\t\t\t\t\t", "date": "2019.03.14", "title": "Славчо Велков напусна парламента"}
{"url": "http://www.bnews.bg/article/258270-spored_tsetska_v_zatvorite_vsichko_e_krasota_i_chistota", "text": "\n Няма пренаселеност в затворите, навсякъде са осигурени минималните стандарти на лишените от свобода. Това заяви министърът на правосъдието Цецка Цачева при изслушването в парламента за състоянието на системата на затворите и политиката на правителството. По думите й в арестите цифрата е плаваща. \r\nТя посочи, че през последните две години са извършени цялостни ремонти на битовите и спалните помещения в затворите в Бургас, Варна и Сливен. До края на 2019 г. ще приключат ремонтите в затворите в Пазарджик, Бобов дол и затворническо общежитие от закрит тип \"Черна гора\" към затвора в Стара Загора. От Министерството на правосъдието търсят подходящ терен за изграждане на нов модерен затвор с капацитет 400 души и нов учебен център за 100 служители. \r\nЦачева отбеляза, че в резултат на политиките има напредък в подобряването на условията, но има и проблеми, които са свързани главно с двата ареста на територията на София и Софийския градски затвор. Правосъдният министър обясни, че това са стари сгради с десетки години история и временните ремонти не могат да постигнат желания краен ефект. Сградите имат нужда от основен ремонт, който обаче не може да бъде извършен, защото няма къде да бъдат временно преместени лицата, изтърпяващи наказания. По думите й по отношение на арестите - проблемът е същият. \r\nУспоредно с подобряване на условията, работим усилено и за подобряване на условията на труд и възнагражденията на служителите, коментира Цачева. Около 35% е увеличението на възнагражденията в системата на затворите, посочи тя за 2017 г., 2018 г. и 2019 г. Министърът отбеляза, че са отпуснати допълнителни 200 бройки за системата - 134 в Главна дирекция \"Изтърпяване на наказанията\" и 66 в Главна дирекция \"Охрана\". Закупени са четири нови проходими автомобила, предаде Дарик. \r\n \n\t\t\t\t\t\t", "date": "2019.03.14", "title": "Според Цецка в затворите всичко е красота и чистота"}
{"url": "http://www.bnews.bg/article/258272-psihichno_bolen_izgori_napalno_blok_v_kyustendil", "text": "\n Психично болен запали жилищен блок в Кюстендил, предаде bTV. \r\n\r\n За щастие хората са реагирали бързо и са успели да предотвратят голяма трагедия, тъй като сградата е газифицирана. \r\n\r\n След пожара блокът е напълно опустошен, а обитателите ѝ са притеснени. \r\n \n\t\t\t\t\t\t", "date": "2019.03.14", "title": "Психично болен изгори напълно блок в Кюстендил"}
{"url": "http://www.bnews.bg/article/258271-zvezda_ot_revolyutsiya_z_se_sgodi", "text": "\n Актрисата Джулия Бочева, позната от сериала „Революция Z” се сгоди. Чаровната звезда каза „Да” на дългогодишния си приятел Галин Рангелов.  Момчето работи като физиотерапевт и наскоро решил, че е крайно време официално да поиска ръката на приятелката си. \r\nГалин предлага на любовта на живота си пред храма „Св. Александър Невски” . А Джулия веднага казва „Да”. Двамата са заедно от няколко години, но се познават от деца, пише \"България днес\". \r\nВръзката им обаче се развива, когато вече са пораснали и са развити в професиите си. Джулия участва и в „Като две капки вода” преди няколко години. \r\nНа сцената на имитаторското шоу тя демонстрира огромния талант, който притежава. \r\n \n\t\t\t\t\t\t", "date": "2019.03.14", "title": "Звезда от „Революция Z” се сгоди "}
{"url": "http://www.bnews.bg/article/258266-prezidentat_kato_ima_visok_rast_na_ikonomikata_zashto_ne_se_useshta_ot_grazhdanite", "text": "\n \"Икономиката ни трябва да се преструктурира и затова е време за важни решения, решения със стратегически хоризонт. За да има ефект днешния форум, трябва да знаем – какво е състоянието на икономиката ни като постижения, като тенденция, какво е нивото ни амбиция, как да постигнем тези цели\", заяви държавният глава Румен Радев по време на кръглата маса \"ЗА конкурентоспособна и просперираща българска икономика“. \r\n\r\n \"Никоя икономика не може да бъде успешна, ако законодателната, изпълнителната и съдебната власт не създават нужна среда за развитие“, заяви Радев и приветства участието на голяма част от министрите от управляващия кабинет. \r\n\r\n \"Много е важно да уточним системата си за критерии, с кого и как се сравняваме“, напомни той и добави, че дистанцията между нас и другите държави от ЕС се увеличава. \r\n\r\n \"Най-вероятно ще чуем да се говори за висок ръст на икономиката, за висок БВП и те ще имат основание, но защо това не може да се усети от гражданите като доходи, като качество на образованието и на здравеопазването“, заяви Румен Радев. \r\n\r\n \"Икономиката е все по-голям заложник на демографията и това е основен проблем, на който трябва да търсим решение“, каза още държавният глава, предаде Канал 3. \r\n \n\t\t\t\t\t\t", "date": "2019.03.14", "title": "Президентът: Като има висок ръст на икономиката, защо не се усеща от гражданите?"}
{"url": "http://www.bnews.bg/article/258264-taksidzhiite_ni_tsakat_veche_s_umni_pompi", "text": "\n Нови устройства инсталират таксиджии в колите си, за да не могат да бъдат хванати при проверка. Те надуват цената на превоза по начин различен от досегашните, обясняват източници от таксиметровия бранш, цитирани от „Телеграф“. \r\n\r\n Макар и не така епидемични, както преди десетилетие, устройствата, с които таксиметровите водачи надуват незаконно цената на превоза над реалната по тарифа, продължават активно да се ползват. \r\n\r\n Употребата на помпите остава дори и след като в повечето общини, включително и в София, в сила влезе минимална тарифа за превоз. Сред мотивите за въвеждането ѝ беше именно, че тарифите са нереално ниски и заради нелоялна конкуренция единственият начин шофьорите да оцеляват е да „помпят“ клиентите си. \r\n\r\n Помпите продължават да се ползват и след въвеждането на минималната тарифа“, каза управителят на една от най-големите такси компании в София Емил Игнатов. „Просто е. Човешката алчност няма граници и ако вземате 1000 лв., винаги ви се иска да са 1200 лв. Ако са 1500, искате 2000 лв., и т.н.“, добави той. Според Игнатов всяка компания има вътрешни правила за справяне с този проблем, който отблъсква клиенти и носи репутационни щети на марката. \r\n\r\n Единственият начин да се започне разследване срещу шофьор е, ако клиентът подаде оплакване и представи касов бон от превоза. „Тогава с контролен автомобил замерваме разстоянието и ако се окаже, че това на касовия бон е над 200 метра по-голямо от реалното, водачът веднага губи правото си да работи на нашата честота“, обясни Игнатов. \r\n\r\n Факт е обаче, че сигналите са рядкост най-вече защото шофьорите внимателно подбират как и какви клиенти да „напомпят“. За цялата 2018 г. в компанията е имало само един сигнал от клиент. След като се доказало, че курсът е манипулиран, шофьорът бил изгонен. \r\n\r\n Такава е практиката и в другите големи компании и именно на този ред шофьорите са намерили цаката., Помпата е прост генератор на електромагнитни импулси, които изпраща към таксиметровия фискален апарат и така увеличава сметката. Тя „лъже“ апарата, че автомобилът е изминал по-голямо разстояние от действителното, обясниха експерти от Българския институт за метрология (БИМ). \r\n\r\n При сигнал от клиент обаче шашмата с разстоянието е много лесно да бъде засечена и затова на пазара вече се търсят т.нар. умни помпи. Те надуват курса чрез времето за престой. Такова особено в пиковите часове в големите градове има в изобилие заради задръстванията. Шофьорите ползват помпата и така, че да няма фрапиращо надуване. Ако все пак клиентът заподозре и подаде сигнал, проверката колко точно време е отнел превозът и колко време се е висяло в задръстване е реално невъзможна, В една от столичните компании обаче вече разработват GPS базирана система, която да следи колите по часовник. Така в бъдеще може да лъсне разликата между времето от качване до слизане по касов бон и реалното такова. \r\n \n\t\t\t\t\t\t", "date": "2019.03.14", "title": "Таксиджиите ни цакат вече с \"умни помпи\""}
{"url": "http://www.bnews.bg/article/258268-parlamentarna_kriza_i_volya_napuska_parlamenta", "text": "\n Парламентарната група на \"Воля – Българските родолюбци\" напускат парламента. Това обяви лидерът на \"Воля\" Веселин Марешки по време на брифинг в парламента. \r\n\r\n \"Днес на съвещание на ръководството на партията и парламентарната група взехме решение също да напуснем парламента'', заяви Марешки. \r\n\r\n Той посочи, че към момента не може да сподели причините, защото продължават разговорите. \" \r\n\r\n \"Те не са лесни, повярвайте ни. Искам само да подчертая, че една от ключовите роли на \"Воля\" е да осветява лъжите и манипулациите\", допълни Марешки и призова това решение да бъде прието като част от политиката на партията. \r\n\r\n Дясната ръка на Борисов, Цветан Цветанов обаче, продължава да не се дава. Видимата парламентарна криза според него все едно не съществува. БСП вече напуснаха народното събрание, и в момента едва събират кворум ГЕРБ, ДПС и ОП. С напускането на \"Воля\" не е сигурно дали изобщо първата власт в държавата ще може да си въръши работата. \r\n\r\n \"Няма предпоставки за предсрочни парламентарни избори. Страната е стабилна.\" Това заяви зам.-председателят на ГЕРБ Цветан Цветанов. \r\n\r\n Той посочи, че най-важното сега е да се подготвят предстоящите европейски избори и последващите местни. На въпрос дали се обмисля да се внесе в пленарна зала въпросът за депутатските заплати, ако народните представители не са на работа, той посочи, че \"искаме решението, което биха взели, да бъде най-доброто, затова се обмислят различни варианти\". \r\n  \r\n\r\n   \r\n \n\t\t\t\t\t\t", "date": "2019.03.14", "title": "Парламентарна криза: И \"Воля\" напуска парламента!"}
{"url": "http://www.bnews.bg/article/258267-izpalnitelkata_na_ken_liy_varti_bar_v_ispaniya", "text": "\n Валентина Хасан, която се прочу с изпълнение на песен на Марая Кери преди повече от 10 години, днес е собственик на бар в Испания. Пишман изпълнителката може и да не проби на сцената, но в бизнеса с напитки определено се справя добре. \r\n\r\n Комедийната случка с 31-годишната тогава пишман певица, се превърна в абсолютен хит в социалните мрежи. Сега обаче 42-годишната Валентина се радва на живота, далеч от сцената. \r\nХасан развива успешен бизнес в Испания, щастливо омъжена е и има три деца. Две от тях са близначета, а третото—момиче, пише \"България днес\". \r\nПреди години Валентина и съпругът й решават да загърбят родината и да търсят късмета си другаде. Заминават за Иберийския полуостров, а след няколко години семейството започва да събира пари и развива собствен бизнес. \r\nОтварят заведението в малко градче, където живеят, а освен това и работят в бара. Прибират се за по няколко седмици през лятото, разкриват жители на село Звезделина, откъдето Хасан е родом. \r\n„Има роднини тук и идва да ги види. Не се е променила, въпреки че отдавна живее в Испания”, споделят приятели на двойката. \r\nСлед изявата си в „Мюзик айдъл” Валентина е сензация, а видеото с изпълнението й стига дори до Марая Кери. Звездата дори го коментира в американското шоу, а Ей Би Си излъчва репортаж за българката, която става популярна в цял свят. \r\n„Никога не се е мислила за звезда. Просто така се случиха нещата за нея. Тя е много добър човек. Прави всичко, за да угоди на хората. Път на мравката прави”, признават съседи на Валентина. \r\n \n\t\t\t\t\t\t", "date": "2019.03.14", "title": "Изпълнителката на \"Кен Лий\" върти бар в Испания"}
{"url": "http://www.bnews.bg/article/258263-vergov_duhovnikova_i_vlado_penev_zalozhnitsi_na_schupen_samolet", "text": "\n Заложници на счупен самолет станаха актьорите Юлиан Вергов, Теодора Духовникова и Владо Пенев. Тримата часове наред чакаха на летището в Истанбул, тъй като се оказа, че машината на турските авиолинии, с която трябва да се приберат в София, е повредена. И бяха принудени да \"висят\", докато пристигне нов самолет, който да ги откара. \r\nДраматичната история се разиграва във вторник вечерта. Вергов, Духовникова и Пенев са приключили турне в Турция и се прибират от Бурса, като прекачването им за България е през Истанбул. Точно преди да излетят, се получава информация, че има технически проблем с летателния апарат и полетът няма да бъде извършен. Актьорите заедно със стотици други пасажери са принудени да чакат на аеропорта, докато пристигне друга машина и ги прибере. \r\n\"Вергов беше бесен. Закани се, че повече няма да лети с тази авиокомпания. Постоянно се държеше за главата и говореше, а Духовникова се опитваше да го успокои. Самата тя стоеше повечето време безмълвна и убиваше скуката. Вергов си мислеше да си вземе бира от летището, за да се поуспокои, но цената от 10 евро за едно кенче вероятно го отказа\", разказаха пред \"България Днес\" свидетели на драматичните сцени. В един момент и гладът проговорил, което още повече изнервило чакащите пасажери. Актьорите заминаха за турнето преди дни и засипаха социалните мрежи с кадри от пътуването си в южната ни съседка. Те споделяха с какво се хранят, къде се снимат и с кого се виждат. \r\n\"Турция, Истанбул, Ататюрк летище. Владо Пенев и Юлиан Вергов. Турне, театър. \"Бащата\". Рент-а-кар. Чакаме. Много чакаме. Юли се разправя. Владо вече мислено е в Топ Капъ. Питах - мога ли малко да похленча? Можело. Нямало никакво значение\", написа Духовникова в личния си профил. Вергов сподели, че постановката \"Бащата\" тръгва на турне. А Владо Пенев пусна снимки от Истанбул и драсна текст към тях: \"Цариград\". \r\nПо неофициална информация Вергов, Духовникова и Пенев са се прибрали успешно в България в нощта на вторник срещу сряда. \r\n  \r\n \n\t\t\t\t\t\t", "date": "2019.03.14", "title": "Вергов, Духовникова и Владо Пенев заложници на счупен самолет "}
{"url": "http://www.bnews.bg/article/258257-pernik_ostava_bez_pediatri", "text": "\n Перник остава без педиатри. Детските лекари масово напускат болничните заведения. Проблемът е сериозен и се отразява негативно и на МБАЛ \"Рахила Ангелова\". След близо три месеца от там ще си тръгне и шефката на отделението д-р Сия Евтимова. Тя е подала молба за напускане в началото на месеца, защото се чувства уморена, унизена и обидена. \r\n\r\n „Уморих се от натовареността на отделението, от борбата със системата, с ръководства, всички ръководни органи на областта да облекчим натовареността на отделението . Тази нощ бях сама дежурна. Няма къде да ги изпратиш, няма кой да ти помогне. Ако имаш пациенти, преглеждаш ги, после се връщаш в амбулатория\", обясни в ефира на \"Здравей. България\" д-р Евтимова. \r\n\r\n Тя допълни, че в момента в педиатрията на МБАЛ \"Рахила Ангелова\" работят трима титуляри– педиатри и един специализант. Изискванията от НЗОК са  за  четирима лекари със специалност и минимум 6 други. \r\n\r\n Според нея проблемът е, че детското здравеопазване не е приоритет. \"Проблемът е, че детското здравеопазване не е приоритет на управляващите. И най-големият проблем е липсата на кадри. Персоналният проблем за Перник е неорганизираната или въобще липсата на спешната и неотложна детска помощ. Няма неотложно детско отделение. Всички идват тук. Когато останахме трима започнахме да молим този и онзи да идват да помагат. На нас не ни тежи отделението. Тежи ни амбулаторията, която не ни е приоритет. Тримата лекари тук сме общите пчелички на здравеопазването в област Перник. Започва да изостава основната ни работа в стационара\", коментира още шефката на педиатричното отделение в пернишката болница.  \r\n\r\n За разрешаването на проблема от ръководството на болницата са решили да предложат  безплатна квартира на педиатър, който иска да работи тук.  \"Няма кой да дойде. Няма кадри, няма сестри. Има пет сестри, най-младата е на 50 години\", обясни тя и отбеляза, че  в трета градска болница педиатрията може да бъде затворена. Там медицински сестри са подали  колективно молби за напускане. \r\n\r\n За последните десет години болницата в Перник са напуснали 7 педиатри, заключи д-р Евтимова.  \r\n \n\t\t\t\t\t\t", "date": "2019.03.14", "title": "Перник остава без педиатри"}
{"url": "http://www.bnews.bg/article/258262-feysbuk_se_srina_razsledvat_zukarbarg", "text": "\n Федералната прокуратура на САЩ провежда криминално разследване за продажбата на потребителски данни, които Facebook е предоставил на редица глобални технологични гиганти. За това пише в. \"Ню Йорк таймс\", цитирайки два източника, които са запознати с разследването. \r\n\r\n Според вестника, голямото жури в Ню Йорк поиска да предостави на съда записи от поне двама известни производители на приспособления. И двете компании са влезли в партньорство с Facebook, придобивайки широк достъп до личната информация на стотици милиони потребители. \r\n\r\n Отбелязва се, че подобно споразумение за партньорство с Facebook позволи на повече от 150 компании да видят приятели на потребителите, техните контакти и други данни, а понякога и без тяхното съгласие. През последните две години Facebook прекрати повечето партньорства. \r\n\r\n По-рано беше съобщено, че главният изпълнителен директор на Facebook Марк Зукърбърг е заплашен от призоваване на канадския парламент. \r\n\r\n Припомняме, че срив в системата на Фейсбук и Инстаграм затрудни общуването на потребителите от вчера. \r\n\r\n Най-засегнати са страните в Европа, както и щатите по източното крайбрежие. В България също беше регистрирано затруднение за публикуване на статуси и снимки.  \r\nФейсбук публикува техническо съобщение до своите потребители, че се работи за отстраняването на проблема. \r\n \n\t\t\t\t\t\t", "date": "2019.03.14", "title": "Фейсбук се срина, разследват Зукърбърг!"}
{"url": "http://www.bnews.bg/article/258259-gruziya_zadarzha_trafikanti_na_uran_238", "text": "\n Грузия съобщи, че е задържала двама души, опитващи се да продадат за 2,8 млн. долара радиоактивен уран-238, който може да бъде използван за направа на ядрена бомба след преработка, предаде Ройтерс, цитиран от БТА. \r\n\r\n Съобщавайки за арестите в грузинския град Кобулети на Черно море, силите за сигурност не казват дали двамата, които според съобщението били част от престъпна група, са имали купувач за урана, нито откъде са се снабдили с него. \r\n\r\n \"Обектът, иззет след обиск на задържаните, бе подложен на експертиза, която установи, че тежестта му е 40,19 грама и съдържа радиоактивен изотоп уран-238\", съобщи пред журналисти следователят от службата за сигурност Савле Мотиашвили. Той добави, че иззетото вещество представлява заплаха за живота и за здравето. Двамата заподозрени ги грози затвор от 5 до 10 години, ако бъдат признати за виновни за трафик на радиоактивни материали. \r\n\r\n Уран-238 е най-слабо радиоактивния изотоп на урана и съставлява над 99% от естествения уран. Той не може да се използва за предизвикване на верижна реакция, както изисква ядреното оръжие. За тази цел се използва уран-235, посочва Ройтерс. \r\n \n\t\t\t\t\t\t", "date": "2019.03.14", "title": "Грузия задържа трафиканти на уран-238"}
{"url": "http://www.bnews.bg/article/258260-sadat_otmeni_globa_na_fermeri_ot_bolyarovo", "text": "\n Съдът отмени глобата от 1900 лева за стопаните от Болярово, които не позволиха на ветеринари да влязат във фермата им. Решението е на Елховския районен съд, съобщи БНР. \r\n\r\n Санкцията бе наложена от Агенцията по безопасност на храните в Ямбол. Със заповед на изпълнителния директор на регионалната Агенция д-р Николай Георгиев, животните трябваше да бъдат умъртвени, заради положителни проби на чума в стадото. \r\n\r\n Възпрепятстването на работата на ветеринарите е било на 3 август 2018 година във фермата в Болярово. Там трябваше да се унищожат 130 овце, заради огнище на чума. \r\n\r\n Когато отишли да изпълнят заповедта за евтаназия, ветеринарите не получили съдействие от стопаните. Пред обекта е имало и множество протестиращи. Според съда, липсата на съдействие не е равнозначна на възпрепятстване на работата. \r\n\r\n Решението можеше да бъде обжалвано пред Административния съд в Ямбол, но неговите съдии си направиха отвод и сега делото ще бъде изпратено във ВАС за ново разпределение. Стадото и до момента не е унищожено и вече наброява около 280 животни. \r\n \n\t\t\t\t\t\t", "date": "2019.03.14", "title": "Съдът отмени глоба на фермери от Болярово"}
{"url": "http://www.bnews.bg/article/258258-tsvetanov_prizna_az_i_karadaya_reshihme_da_se_oprostyat_parite_na_myuftiystvoto", "text": "\n Видяхме как реагират политическите сили. Обществото не беше толкова агресивно като някои политически партии. \r\n\r\n Това каза в предаването \"Още от деня\" по БНТ председателят на парламентарната група на ГЕРБ и зам.-председател на партията  Цветан Цветанов. Той коментира решението на управляващите да отстрочат задълженията на вероизповеданията, а не да ги амнистират. \r\n\r\n \"Решението за държавно финансиране на вероизповеданията бе взето единодушно на КСНС, за да се избегне външно финансиране и възможности за радикализаране. Целта бе държавата да плаща заплатите на всички духовни лица. Първоначалният вариант на законопроекта беше за цялостно финансиране от държавата на вероизповеденията. След среща с патриарха и митрополите нещата се промениха, защото те обясниха, че не трябва да се ограничават даренията, с които се реставрират и поддържат редица църкви. \r\n\r\n Тогава стигнахме до извода, че не трябва да има външно финансиране на духовните лица и държавата трябва да плаща заплаттите им. БСП не спряха да спекулират са тази тема. Всички искаме да има мир и спокойствие. Не прави чест на БСП, че реагират така и провокират напрежение. Те не могат да предложат нищо реално и това е причината да търсят само скандали\", обяви Цветанов.  \r\n\r\n \"Относно отсрочката на задълженията на вероизповеданията сме дали задача на МФ да преценят срока. Ние сме готови с промените и можем още в петък да ги внесем в деловодството на парламента. Имамите ще си получат заплатите и тези, които се опитват да създават изкуствено напрежение, няма да успеят. Държавата поема ангажимента всички вероизповедания да имат равен старт. Не мога да кажа от какво точно са задълженията на Главното мюфтийство. Един правен казус се превърна в политически от БСП. Всички правителства са се грижели и са подхождали внимателно с вероизповеданията. Всеки един въпрос, свързан с вероизповеданията, е свързан и с националната сигурност\", добави Цветанов. \r\n\r\n \"Направихме един компромис с държавата и всички вероизповедания, които участваха в този диалог. Аз и Мустафаа Карадайъ предложихме първоначално да се опростят задълженията на вероизповеданията. Това стана след разговор с министъра на финансите. Това беше с цел и имамите да получават своите заплати от държавата. \r\n\r\n Сега имамите не могат да получават своите заплати, защото Главното мюфтийство има задължения. Сега вече ще знаем, че всяко едно вероизповедание ще плаща осигуровките и ще подлежи на контрол, защото парите идват от републиканския бюджет. \r\n\r\n И днес проведох разговор с Владислав Горанов. Разбрахме се за отсрочката. Тези 8 млн. лева не са цената на този парламент. Това е цената на една стабилна България. Стабилността е да имаме икономически растеж и да има повече пари в бюджета за секторни политики. Направихме компромис с всяко едно вероизповедание в България\", разкри Цветанов. \r\n\r\n \"Политиката в момента няма нищо общо с политиката отпреди 10 години примерно. В момента правителството в Холандия се крепи на един глас. Трябва да свикваме, че ще има много и разнообразни партии. Трябва да свикваме, че ще се правят компромиси, за да има стабилност. Думата компромис не е лоша. Тя е лоша за тези, които я опорочиха. Разговарял съм с всички в парламента за промените в Закона за вероизповеданията, без БСП, защото те не идват на работа. Всички заявиха, че промените подлежат на дебати. В пленарна зала ние ще защитим нашите предложения. Държавата ще си получи тези пари, но с временна отсрочка\", категоричен беше Цвеетанов. \r\n\r\n \"От комфортна гледна точка за нас е по-добре, че не влизат в парламента. Но в политиката не трябва да говорим за комфорт. За мен БСП ще стоят много по-силно, ако идват на работа. Хората искат да виждат, че техните виждания и мнения се защитават в парламента. В парламента БСП ще могат да защитават своите политики, но те не идват на работа и не правят това\", завърши Цветанов \r\n\r\n   \r\n \n\t\t\t\t\t\t", "date": "2019.03.14", "title": "Цветанов призна: Аз и Карадайъ решихме да се опростят парите на мюфтийството"}
{"url": "http://www.bnews.bg/article/258269-zapodozryanata_za_ubiystvoto_na_kutsiak_otricha_obvineniyata", "text": "\n Алена Жужова, заподозряна за поръчител на убийството на словашкия разследващ журналист Ян Куциак и годеницата му, отрече обвиненията, съобщиха словашки медии. Тя бе разпитвана вчера в продължение на шест часа във връзка с друго убийство - на бившия кмет на Хурбаново Ласло Бастернак. \r\n\r\n Според местните медии тя може да е поръчала убийството на Куциак от името на бизнесмена Мариан Кочнер, който е в ареста по други обвинения. \r\n\r\n На 21 февруари т.г. Словакия отбеляза една година от убийството на 27-годишните Ян Куциак и Мартин Кушнирова, което предизвика политическа криза в страната и доведе до оставката на премиера Роберт Фицо след мащабни антиправителствени протести. \r\n\r\n Малко преди убийството си Куциак научил, че Мария Трошкова, съветничка и предполагаема любовница на Фицо, е била бизнес партньор и бивша приятелка на италиански мафиот, живеещ в Източна Словакия. \r\n\r\n Тази информация доведе до оставката на Фицо и на вътрешния министър Роберт Калиняк и тогава мнозина словаци сметнаха, че мафията стои зад покушението на Куциак и Кушнирова. \r\n\r\n Днес обаче доказателствата сочат в различна посока. Миналата есен предполагаемият убиец бе арестуван заедно с още трима души, включително Алена Жужова. Смята се, че именно те са организирали убийството по поръчка на бизнесмена мултимилионер Мариан Кочнер. Той е задържан през юни 2018 г. и е сочен за престъпен бос. \r\n \n\t\t\t\t\t\t", "date": "2019.03.14", "title": "Заподозряната за убийството на Куциак отрича обвиненията"}
{"url": "http://www.bnews.bg/article/258234-bivshata_na_slavi_trifonov_zaprilicha_na_momo_shok_foto", "text": "\n Бившата любов на Слави Трифонов – Мартина Огнянова, плаши с външния си вид, алармираха читатели Галерия. Откакто напусна балет „Магаданс“, танцьорката в действителност се запусна, но не там е проблемът. \r\n\r\n Мартина все повече нехае за визията си и не се притеснява в какъв вид ще се покаже пред хората. Една от последните й снимки в Инстаграм, например, е по-страшна дори от Момо, с когото плашат децата в мрежата. Всъщност, именно с ужасяващата кукла зевзеци сравниха Мартина. \r\n\r\n Огнянова се е щракнала, цялата нацапотена с един от кремовете, на които е дистрибутор. В опита си да направи реклама на продуктите си, бившата балерина е предизвикала обратен ефект. „Нямало лоша реклама!?! С тази снимка ме убеди да НЕ си купувам кремовете ти“, гласи един от коментарите под хорър фотоса. \r\n\r\n Огнянова определено не блести с външен вид и без да има маска на лицето си. Бившето гадже на Дългия почти никога не използва грим и разчита на естествената си красота, която обаче с всяка година избледнява. \r\n\r\n Фигурата й също търпи критики. Заради преустановяването на ежедневните тренировки с балета, Огнянова доста напълня. Наедрялото коремче и паласките обаче не й пречат да носи къси бюстиета до гърдите и да си показва недостатъците. \r\n\r\n „Вече съм сигурна, че Слави не е посветил онази романтична песен „Затова“ на Мартина. Няма как още да страда по жена, която изобщо не полага грижи за външния си вид“, възмущават се фенки на Дългия. \r\n\r\n Припомняме, че Трифонов и Мартина имаха дълга връзка, която балерината прекрати, след като се влюби в треньора си по бокс Коко Колев. Основният проблем между нея и Слави бе нежеланието му да има деца. Това подтикна балерината да търси любовта другаде. Малко след като напусна „Магаданс“, Мартина забременя. Към днешна дата с Коко имат две деца и се занимават с козметика и биопродукти. Снимката вижте \r\n \n\t\t\t\t\t\t", "date": "2019.03.14", "title": "Бившата на Слави Трифонов заприлича на Момо (ШОК ФОТО)"}
{"url": "http://www.bnews.bg/article/258265-ogromna_podkrepa_za_proekta_obedineni_konservatori_na_nikolay_barekov_ot_prezidenta_na_akre_yan_zahradil_video", "text": "\n Президентът на Алианса на европейските консерватори и реформисти и водещ кандидат за председател на Европейската комисия (ЕК) на общите европейски избори през май 2019 година на ЕКР Ян Захрадил изрази подкрепата си към политическия проект на Николай Бареков „Обединени консерватори” и обяви, че следващата седмица ще посети София по повод Конгреса на консерваторите, чийто домакин ще бъде „Презареди България”. \r\n\r\n “Аз съм много радостен, че ще посетя България на 22 март и ще се присъединя към моя приятел Николай Бареков и ще представим новия му политически проект, който е много важен за Група на ЕКР в следващия мандат. В настоящия парламент сме третата по големина група и се надявам да запазим тази позиция и дори да я подобрим. Убеден съм, че с нашите приятели от България ще постигнем тази цел”, заяви Захрадил. Ето това се нарича истинска международна подкрепа за един истински консерватор, не като измамните фалшиви новини и конференции на някои “колеги”, коментира изказването от своя страна евродепутатът Николай Бареков. \r\n\r\n Ето какво публикува Бареков във Фейсбук: \r\n\r\n *Публикуваме без редакторска намеса: \r\n\r\n \"Ето това се нарича истинска международна подкрепа за един истински консерватор. Не като измамните фалшиви новини и конференции на някои “колеги”. Конгресът на Алианса на Консерваторите е в София на 22 март, а домакин съм аз и Презареди България. Признание от лидера на АКРЕ и водещ кандидат за председател на ЕК от името на ЕКР Ян Захрадил!\" \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.03.14", "title": "Огромна подкрепа за проекта „Обединени консерватори” на Николай Бареков от президента на АКРЕ Ян Захрадил  (ВИДЕО)"}
{"url": "http://www.bnews.bg/article/258254-stefcho_hristov_specheli_vtoro_zlato_za_balgariya_na_svetovnoto_po_vdigane_na_tezhesti", "text": "\n България спечели втора титла в двубоя на продължаващото в Лас Вегас Световно първенство по вдигане на тежести за 17-годишни щангисти. \r\n\r\n В кат до 102 кг Стефчо Христов грабна златото с общ резултат 315 кг. В изхвърлянето Христов не успя на старта със 140 кг, но във втория опит се поправи и с третия си осигури победа в движението със 145 кг. В изтласкването българинът записа три шампионски излизания на подиума: 160 кг, 165 кг и 170 кг, което означаваше злато и български химн за втори път в залата на Световното първенство в Лас Вегас. \r\n\r\n Стефчо Христов е представител на варненската школа с треньор Живко Николов, състезател на НСК Титан. Той е по-малкият брат на младежкия олимпийски вицешампион от Буенос Айрес 2018 Христо Христов. \r\n\r\n Това е второ злато за България на първенството в Щатите след като преди два дни Карлос Насар грабна титлата в кат. 73 кг с двубой 291 кг. Третият ни представител Георги Йочев се класира на пето място в кат. 89 кг, предаде Офнюз. \r\n\r\n Световните шампиони Карлос Насар и Стефчо Христов, както и останалите от българската делегация се прибират в София тази събота, 16 март, с полет през Истанбул, който се очаква на Терминал 2 на Аерогара София в 20.25 ч. \r\n \n\t\t\t\t\t\t", "date": "2019.03.14", "title": "Стефчо Христов спечели второ злато за България на Световното по вдигане на тежести"}
{"url": "http://www.bnews.bg/article/258255-balgariya_imala_3_mlrd_izlishni_evro_da_dade_na_turtsiya_za_bezhantsite", "text": "\n Готовността на България за предоставяне на допълнителни средства по механизма за подпомагане на бежанците в Турция за периода 2019-2023-та година се очаква да представи в Брюксел министърът на външните работи Екатерина Захариева по време на провеждащата се в белгийската столица конференция на външните министри от Европейския съюз за ситуацията в Сирия. \r\n\r\n Очаква се тя да обяви, че България ще отпусне 3.19 млн. евро по механизма за подпомагане на бежанците в Турция, научи \"Хоризонт\".  За тази година страната ни е предвидила 150 000 евро за сирийските бежанци. Министрите ще проведат политическа дискусия за многобройните аспекти за кризата в страната. Конференцията е продължение на двудневния диалог под надслов \"За бъдещето на Сирия\", в който участваха представители на гражданското общество в Сирия и региона, министри и политици от съседни на Сирия страни донори, регионални организации, агенции на ООН. \r\n\r\n В рамките на форума министрите на външните работи на страните от Европейския съюз ще проведат политическа дискусия за многобройните аспекти за кризата в Сирия. \r\n\r\n Конференцията е продължение на двудневния диалог под надслов \"За бъдещето на Сирия\", в който участваха представители на гражданското общество в Сирия и региона, министри и политици от съседни на Сирия страни донори, регионални организации, агенции на ООН. \r\n \n\t\t\t\t\t\t", "date": "2019.03.14", "title": "България имала 3 млрд. излишни евро да даде на Турция за бежанците"}
{"url": "http://www.bnews.bg/article/258256-pet_godini_ot_smartta_na_komandosa_emil_sharkov", "text": "\n Днес се навършват пет години от спецоперацията в Лясковец, при която загина командосът Емил Шарков.  \r\n\r\n Близки, колеги, както и министърът на вътрешните работи Младен Маринов, ще отдадат почит към загиналия при изпълнение на служебния си дълг пред паметната му плоча. \r\n\r\n Спецотрядът трябваше да обезвреди Петко Петков от Лясковец – с незаконно ловно оръжие и арсенал от боеприпаси в дома му. \r\n\r\n Петков обаче не се предаде доброволно, а откри огън срещу баретите. Изходът беше един загинал и петима ранени.   \r\n\r\n През август 2017 г. Върховният касационен съд даде окончателна присъда доживотен затвор за Петко Петков от Лясковец за убийството на командоса Емил Шарков. \r\n \n\t\t\t\t\t\t", "date": "2019.03.14", "title": "Пет години от смъртта на командоса Емил Шарков"}
{"url": "http://www.bnews.bg/article/258253-parlamentat_kaza_chetiri_pati_ne_na_tereza_mey", "text": "\n Парламентът пак бламира премиера Тереза Мей. Депутатите отхвърлиха възможността за Брекзит без сделка, съобщи в. \"Гардиън\". \r\n\r\n Депутатите подкрепиха поправката \"Спелман\", която отхвърля Брекзит без сделка. За предложението гласуваха 312-ма, а 308 гласа бяха против. \r\n\r\n Поправката \"Спелман\" не е правно обвързващо решение и не изключва Великобритания да напусне ЕС. Все пак днешното гласуване означава, че депутатите вече могат да гласуват за отлагане на Брекзит. \r\n\r\n Това гласуване ще се проведе в четвъртък, а ако бъде прието - и ЕС се съгласи с него - Обединеното кралство няма да напусне ЕС, както е планирано на 29 март. \r\n\r\n Тереза Мей вече подчерта, че ако депутатите отхвърлят Брекзит без сделка, това ще стане официална политика на кабинета. \r\n\r\n Минути по-късно депутатите отхвърлиха поправката \"Малтхаус\", която беше отхвърлена със смазващо мнозинство от 210 гласа. Това е изненада, защото зад поправката \"Малтхауз\" стои консервативният депутат Дориан Грийн. Документът се радва на подкрепата на застъпници на напускането и на оставането на ЕС. \r\n\r\n Компромисът залага на \"управляема сделка\". Тя предвижда забавяне на Брекзит до 22 май, както и преходен период до края на 2021 г., дори Великобритания да напусне ЕС без споразумение. \r\n\r\n Представители на ЕС обаче настояха, че Великобритания ще получи преходен период след Брекзит, ако приеме споразумението за оттегляне, изготвено от премиера Тереза Мей. Припомня, че въпросният документ на два пъти беше отхвърлян в Камарата на общините. \r\n\r\n Британските депутати приеха с 321 гласа \"За\" срещу 278 гласа \"против\" правителственото предложение за отхвърляне на \"Брекзит без сделка\" при третото окончателно гласуване. Това е мнозинство от 43 гласа, отбелязват анализатори. \r\n\r\n Британският премиер също така предупреди депутатите, че отлагането на Брекзит ще означава, че Великобритания трябва да участва евроизборите, което не е добра идея. \r\n\r\n Мей за пореден път отхвърли вариантът да се проведе втори референдум за Брекзит. \r\n\r\n След вота стана ясно, че 14 членове на кабинета на Тереза Мей са гласували \"за\" поправката, която забранява излизането на Великобритания от ЕС без сделка. \r\n\r\n Тереза Мей ще даде още един шанс на депутатите да приемат нейната сделка. Това ще се случи другата сряда. \r\n\r\n Около 90 000 българи има във Великобритания, за които ситуация остава неясна, но е сигурно, че биха имали по-скъпи сметки за телефон, ако говорят с близките си в България, ще плащата повече за банокви преводи у нас, както и по-високи мита. \r\n \n\t\t\t\t\t\t", "date": "2019.03.14", "title": "Парламентът каза четири пъти \"не\" на Тереза Мей"}
{"url": "http://www.bnews.bg/article/258251-patriotite_okonchatelno_se_zanuliha_za_evrovota_vseki_shte_igrae_sam_za_edna_golyama_0", "text": "\n Пълен провал претърпя поредният опит за обсъждане на съвместно явяване на евроизборите на \"Обединените патриоти\".  \r\n\r\n Срещата бе по инициатива на Волен Сидеров, окято даа събере малката коалиция най-накрая заедно. Буквално минути преди срещата Валери Симеонов обяви през медиите, че НФСБ няма да присъства.  \r\n\r\n \"Темата евроизбори е приключила. Няма да се явим на избори в коалиционен формат с ПП „Атака“ - ако от ВМРО желаят, да заповядат за среща\", заяви той.  \r\n\r\n WC министъра смята, че НФСБ и формацията на Сидеров имали \"непреодолими вътрешнополитически различия\".  \r\n\r\n Според бившето вице последните няколко месеца НФСБ са преговаряли с ВМРО за явяване само на двете партии заедно на вота. Два пъти канили Каракачанов и неговите хора, но те и двата пъти нито отказали, нито се явили.  \r\n\r\n \"Сега изведнъж ВМРО приканва да се видим трите партии и да се явим в трипартиен формат. Всичко това според нас е един театър за пред медиите и нямаме намерение да ставаме участници в самодейни театрални постановки.\" \r\n\r\n Самият Сидеров си тръгна от срещата с ВМРО без коментар.  \r\n\r\n \"Най-добре е да запазим коалиция „Обединени патриоти“, а ако това е невъзможно, да бъдем коректни един към друг и всеки да се яви поотделно на евроизборите\", най-накрая призна задкулисните си мераци Каракачанов, който досега уж беше най-загрижен за общото явяване, това пак пред медиите. \r\n\r\n \"Ние се готвим, преговори ако има-има, ако няма-няма\", заключи Каракачанов.  \r\n \n\t\t\t\t\t\t", "date": "2019.03.14", "title": "Патриотите окончателно се занулиха за евровота. Всеки ще играе сам за една голяма 0"}
{"url": "http://www.bnews.bg/article/258252-oblachno_i_dazhdovno_na_mesta_temperaturi_do_12_gradusa", "text": "\n Днес облачността ще бъде значителна и в следобедните часове на места в западната половина от страната ще превали дъжд. В Източна България ще духа до умерен юг-югоизточен вятър. \r\n\r\n Максималните температури ще са между 7° и 12°, в София около 7°. В планините ще е предимно облачно. В масивите от Западна и Централна България ще има валежи от сняг, под 1200 метра - от дъжд. Ще духа умерен, по билата до силен вятър от западната четвърт. Максималната температура на 1200 метра ще бъде около 1°, на 2000 метра - около минус 4°,  съобщи Нова тв. \r\n\r\n По Черноморието ще бъде предимно облачно, но ще е без валежи. Ще духа умерен юг-югоизточен вятър. Максималните температури ще са 7°-10°. Температурата на морската вода е 7-9°. Вълнението на морето ще бъде 2-3 бала. \r\n  \r\n \n\t\t\t\t\t\t", "date": "2019.03.14", "title": "Облачно и дъждовно на места, температури до 12 градуса"}
