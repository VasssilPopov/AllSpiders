{"url": "http://www.bnews.bg/article/262409-skandal_shefkata_na_nap_s_nad_120_bona_zaplata_kata_oshte_270_bona_na_vlog_dokumenti", "text": "\n \r\nОт декларацията пред КПКОНПИ на Галя Димитрова е видно, че е декларирала, като трудов доход от заплата сумата от 123 486 лв.! Вижте, сами декларацията:   \r\nТази сума буди недоумение, защото фрапиращо се разминава със сумата, която е обявена с решение на правителството. От януари 2019г. заплата на Галя Димитрова – изпълнителен директор на НАП става 5000 лева. \r\nА 4070 лв. е основната и месечна заплата през 2018г. Като основание за решението за повишаване на заплатата на шефката на НАП, Галя Димитрова, в съобщение на пресцентъра на Министерски съвет е посочено: \r\n„ОТЧЕТЕН Е ВОДЕЩИЯТ И ПРИНОС ЗА УСПЕШНОТО РЕАЛИЗИРАНЕ НА ОСНОВНИТЕ СТРАТЕГИЧЕСКИ И ОПЕРАТИВНИ ЦЕЛИ НА НАП, СВЪРЗАНИ СЪС СЪБИРАЕМОСТТА НА ПРИХОДИТЕ И ПРЕДОСТАВЕНИТЕ ЕЛЕКТРОННИ УСЛУГИ“! \r\nИ всичко това на фона на  16-те МИЛИАРДА източено и несъбрано ДДС! Да не говорим за пробива на електронните бази на НАП и теча на данните на над 5 милиона българи преди броени дни! Освен това НАП все още е със затворени очи и за дължимите десетки хиляди от неплатени данъци и осигуровки от фирмите собственост на ВМРО! \r\nДа се върнем обаче отново на отчетените доходи. Според официалните данни, годишният размер на заплатата на шефа на НАП може да е не повече от 48840 лв. Към тази сума можем да добавим и максималният размер от премия, която закона позволява – 80% от заплатата – съгласно чл. 67, Ал 10. ЗДсл , което прави още 39072лв. Следователно трудовият доход на изпълнителният директор на НАП не може да е повече от 87 912 лв. за 2018г. Разликата с декларираният доход от 123 486 лв. е 35 574 лв.! Или почти 3000 лева допълнително на месец! От къде и на какво законово основание са получени те?! И за какви „заслуги“? В ситуация, в която страната се тресе от поредният мега скандал свързан с приходната агенция, информацията за двойни премии звучи, като гавра с данъкоплатците!Управляват ни изключително нагли и безсрамни типове без съвест и морал, които са смели само когато извършват поръчкови проверки на неудобни журналисти и граждани с активна позиция! \r\n  \r\n \n\t\t\t\t\t\t", "date": "2019.07.23", "title": "Скандал! Шефката на НАП с над 120 бона заплата! Къта още 270 бона на влог!- документи"}
{"url": "http://www.bnews.bg/article/262410-tsatsarov_pak_iska_imuniteta_na_elena_yoncheva_kato_evrodeputat", "text": "\n Главният прокурор Сотир Цацаров очаква всеки момент наблюдаващия прокурор по делото срещу евродепутатката Елена Йончева, обвинена в пране на пари, да му представи искане за снемането на имунитета й като евродепутат. Това стана ясно от изявление на обвинител №1 след срещата му с лидера на НФСБ Валери Симеонов. \r\n\r\n В момента делото е спряно. По тази причина Цацаров напомни, че по същия начин се процедирало относно имунитета на лидера на ПЕС Сергей Станишев. \r\n\r\n Имунитетът на журналистката вече беше свален веднъж, докато тя бе депутат от левицата, но след избирането й за евродепутат, тя се сдоби с нов и сега той наново трябва да бъде поискан.  \r\n\r\n През ноември 2018-а главният прокурор поиска имунитета на 6 народни представители - на лидера на \"Воля\"  Веселин Марешки, депутатите от \"Воля\" Кръстина Таскова и Пламен Христов, депутатите от БСП Елена Йончева и Георги Михайлов, както и народният представител от ГЕРБ Борис Кърчев. \r\n\r\n Цацаров поиска имунитета на Йончева за пране на пари в особено големи размери, а на Михайлов - за причиняване на умишлена безстопанственост и сключване на неизгодни договори. \r\n \n\t\t\t\t\t\t", "date": "2019.07.23", "title": "Цацаров пак иска имунитета на Елена Йончева като евродепутат"}
{"url": "http://www.bnews.bg/article/262411-arest_ochakva_shefa_na_hakera_kristiyan", "text": "\n Иван Тодоров, шефът на компанията-работодател на Кристиян Бойков „ТАД Груп”, се очаква да бъде арестуван. Това сподели само пред Lupa.bg топ ченге, наясно с продължаващото разследване срещу 20-годишния хакер.Според информацията компютърните спецове са въртели незаконна търговия с личните данни на стотици хиляди българи. Търсят се доказателства, че хакерите са присвоявали имената на клиентите на големи фирми и са ги продавали на конкуренцията.Криминалистите вървят по следа, че Иван Тодоров и компания са „забърсали” данните на 200 000 купувачи на голяма автомобилна компания, за да ги предадат срещу съответното заплащане на прекия им конкурент. \r\n\r\n И още – в МВР проверяват случай на продажба на досиетата на много нашенци на хазартна фирма – хегемон в специфичния бизнес. Затова и разследващите ровят за доказателства за кибершпионаж и разгласяване на лични данни в противовес на закона. \r\nИменно с цел събиране на доказателство по-рано днес спецченгета от ГДБОП влязоха в офисите на „ТАД Груп”. От фирмата вече обявиха, че застават зад своя служител и няма да декриптират служебните компютри за разследващите.В един от иззетите от Кристиян Хакера компютри, който вече е разкодиран, е открита информация, според която пловдивчанинът е разполагал с масив от данни от НАП, по-голям от този, изпратен на медиите, при това дни преди първия имейл, с който се съобщава за атаката.Според главния прокурор Сотир Цацаров проблемите няма да се решат само със задържане на нарушителя. По думите му Кристиян Бойков не е действал сам. Вероятно с нелегалния бизнес е запознат и неговият работодател Иван Тодоров. \r\n \n\t\t\t\t\t\t", "date": "2019.07.23", "title": "Арест очаква шефа на хакера Кристиян!"}
{"url": "http://www.bnews.bg/article/262398-fandakova_razkri_dali_shte_se_kandidatira_za_treti_mandat", "text": "\n Кметът на столицата Йорданка Фандъкова ще решава през септември дали да се кандидатира за нов мандат на местните избори през есента. Това съобщи самата тя, като подчерта, че в момента вървят номинационни събрания в структурите на ГЕРБ. \r\n\r\n \"Нека да приключат партийните обсъждания и да анализираме ситуацията\", каза Фандъкова. По думите ѝ има номинации за нейната кандидатура, но тя все още не е решила дали ще участва в изборите наесен. Хора от обкръжението й обаче потвърдиха пред Lupa.bg, че е помолена лично от премиера Бойко Борисов да се кандидатира отново за кмет. Партията нямала и друг подходящ кандидат, който да издигне. Почти 100% сигурно е, че Фандъкова пак ще отиде на избори. \r\n\r\n Според социологическо проучване на Центъра за анализи и маркетинг, Йорданка Фандъкова ще получи нов мандат, ако се кандидатира на предстоящите местни избори. Изследването разкрива, че има вероятност Фандъкова да отиде на балотаж с настоящия омбудсман Мая Манолова, ако и тя бъде кандидат. \r\n \n\t\t\t\t\t\t", "date": "2019.07.23", "title": "Фандъкова разкри дали ще се кандидатира за трети мандат"}
{"url": "http://www.bnews.bg/article/262399-boris_dzhonsan_e_noviyat_premier_na_velikobritaniya_video", "text": "\n Борис Джонсън е новият премиер на Великобритания и новият лидер на Консервативната партия, съобщава Ройтерс. \r\n\r\n \r\n\r\n   \r\n \n\t\t\t\t\t\t", "date": "2019.07.23", "title": "Борис Джонсън е новият премиер на Великобритания (ВИДЕО)"}
{"url": "http://www.bnews.bg/article/262405-valeri_simeonov_s_poredna_iztsepka_vav_varna_spored_nego_turizmat_si_varvyal_mnogo_dobre", "text": "\n Валери Симеонов се изцепи във Варна, че туризмът в България си вървял много добре! Туристите били по-малко, но приходите били повече! Според него това означавало, че се е подобрило качеството на предлаганата услуга. Не така обаче мисли негово величество клиентът, който с отсъствието си поставя различна от Симеонов оценка и тя не е в полза на българския туризъм. Симеонов не обясни как точно са се увеличили приходите? Вероятно си е мислил, че всички хотели приемат военни и граничари, за да пазят великата българска ограда и от това печелят? Симеонов си приписа и някакви имагинерни заслуги, но не обясни как с калпави законопроекти, някои отменени от конституционния съд е прогонил платежоспособните руски туристи? Според хотелиери и собственици на заведения по Черноморието ни толкова слаб сезон не се помни от години, а една от основните причини за това са шумните акции на Симеонов, с които се прочухме в цял свят! Според бизнесът именно тези акции са една от основните причини за огромния спад в бранша, както и глупавите промени в Закона за устройство на територията, които отново бяха въведени от Симеонов.  \r\n \n\t\t\t\t\t\t", "date": "2019.07.23", "title": "Валери Симеонов с поредна изцепка във Варна! Според него туризмът си вървял много добре!"}
{"url": "http://www.bnews.bg/article/262400-kompaniya_pecheli_po_304_miliona_vseki_den", "text": "\n Saudi Aramco е компанията с най-голяма печалба в света, показва новото издание на класацията на престижното издание Fortune Global 500, информира Money.bg. \r\n\r\n Саудитският държавен петролен гигант отчита $110,74 милиарда печалба за цялата 2018 година - или по зашеметяващите $304 милиона всеки ден от миналата година. \r\n\r\n Печалбата расте с 47 процента спрямо предходната година, а приходите достигат $355,9 милиарда - или повече от пет пъти от икономиката на България. \r\n\r\n Общо 500-те най-големи компании в света са генерирали $32,7 трилиона приходи (при размер на световната икономика от $84,84 трилиона) и $2,15 трилиона печалба през 2018 г. В тях работят 69,3 милиона души по света. \r\n\r\n На първа позиция по приходи и тази година остава американската верига за търговия на дребно Walmart. Тя генерира $514 милиарда приходи и $6,6 милиарда печалба. Активите ѝ възлизат на $220 милиарда. За нея работят 2,2 милиона души. \r\n\r\n На втора позиция се изкачва най-голямата китайска държавна петролна и газова компания Sinopec Group. Продажбите ѝ подскачат с 27% през 2018 г. до $414,6 милиарда, а печалбата ѝ се утроява. \r\n\r\n На трета позиция е още един представител на \"старата\" икономика. Петролният гигант Royal Dutch Shell се изкачва с две места, записвайки 27% ръст на приходите до $396,6 милиарда и печалба от $23 милиарда. \r\n\r\n Четвъртото място остава без промяна за China National Petroleum Corp (CNBC) - държавната компания-майка на втория най-голям производител на петрол в Китай PetroChina. Приходите ѝ растат с 20,5% до $393 милиарда, а печалбата достига $2,3 милиарда. \r\n\r\n Петата позиция е за още една китайска компания - State Grid, която осигурява електрозахранване на 1,1 милиард души, покривайки 88% от площта на държавата. Приходите ѝ се покачват с 10,9% до $387 милиарда, а печалбата пада с 14% до $8,2 милиарда след значими инвестиции в чиста енергия. \r\n \n\t\t\t\t\t\t", "date": "2019.07.23", "title": "Компания печели по $304 милиона всеки ден"}
{"url": "http://www.bnews.bg/article/262391-700_mln_nov_borch_za_f_16_dosega", "text": "\n Финансовото министерство е пласирало цялото количество предложени за продажба държавни ценни книжа на стойност 200 млн. лв. на проведения в понеделник аукцион, съобщи Българска народна банка. Друго съобщение на БНБ показва, че за 29 юли е предвиден нов аукцион - за още 200 млн. лв., пише Сега. \r\n \r\nПрез юни МФ предложи на вътрешния пазар ДЦК на обща стойност 400 млн. лв., но пласира само 300.6 млн. лв. Изненадващият ход, на фона на излишък в бюджета, който надхвърля 3 милиарда лева, бе обяснен с нуждата от пари за еднократно плащане по сделката за изтребителите Ф-16. Сделката вече бе ратифицирана от парламента в края на миналата седмица. С новите два аукциона реално поетият до момента нов дълг на страната за финансиране на сделката с покупката на 8-те американски изтребителя ще достигне 700 млн. лв. \r\n \r\nНа проведения в понеделник аукцион постигнатият средногодишен лихвен процент на новия заем е 1.52%, а до участие са били допуснати поръчки за общо 282.730 млн. лв. При предишния търг 10-годишните ДЦК бяха продадени при рекордно ниска средна доходност от 0.41%, а 20-годишните - при 1.60%. \r\nЗаконът за държавния бюджет позволява на правителството да поеме през тази година нов дълг до 1 млрд. лв., но само на вътрешния пазар. \r\n \n\t\t\t\t\t\t", "date": "2019.07.23", "title": "700 млн. нов борч за Ф-16 досега"}
{"url": "http://www.bnews.bg/article/262407-bomba_nap_leaks_84_miliona_dolara_ot_amerikanska_voenna_firma_polucheni_ot_karakachanov_v_nachaloto_na_2019_g", "text": "\n \r\n84 милиона долара е получил в началото на тази година военният министър Красимир Карачанов, сочи един от файловете изтекли от НАП. \r\nСумата е преведена от американска фирма във военно-промишления комплекс, която няма видима пряка връзка с “Локхийд Мартин” – производител на F16. \r\nТова вероятно е просто по-скрита техника за плащане, след като през 70-те години “Локхийд” бяха заловени че са давали директно пари на политици, за да поръчват самолетите им. \r\nТогава изгоряха министри в Западна Европа и дори един японски премиер. Сега е твърде вероятно това да е част от нашата сделка за изтребители. \r\nПросто нито една друга сделка от подобен мащаб няма в армията. Пехотата и корабите минаха във фризера, за да има за изтребителите. \r\nПреводи по-големи от 50 хиляди евро задължително се докладват от банките в БНБ. Вероятно от там информацията е отишла и в НАП. \r\n \r\nВ изтеклите файлове няма данни Каракачанов да е платил данък. \r\nСумата липсва и в имотната му декларация пред КПКОНПИ. А фактът, че подобна сума идва в България, а не се крие из офшорките, показва че властта не се счита за застрашена. Източник : speednewsbg.blogspot.com \r\n  \r\n \n\t\t\t\t\t\t", "date": "2019.07.23", "title": "Бомба! НАП-Leaks: 84 милиона долара от американска военна фирма получени от Каракачанов в началото на 2019 г."}
{"url": "http://www.bnews.bg/article/262406-antimafioti_pak_tarashat_vav_firmata_v_koyato_raboti_kristiyan_boykov", "text": "\n Служители на ГДБОП влязоха в офисите на фирма TAD Group, в която работи обвиняемият за кибератаката срещу НАП компютърен специалист Кристиян Бойков. Към момента не са ясни целите на акцията. От фирмата вече обявиха, че застават зад своя служител и не смятат да ”отключват” своите компютри за разследващите. \r\n\r\n В същото време по-рано днес от държавното обвинение заявиха, че в един от иззетите от Бойков компютри е открита информация, според която той е разполагал с масив от данни от НАП, по-голям от този, изпратен на медиите, при това дни преди първия имейл, от който става ясно за атаката. \r\n\r\n Според прокуратурата няма съмнение, че Бойков е извършил кибератаката, но освен това е възможно и други лица да бъдат обвинени. \r\n \n\t\t\t\t\t\t", "date": "2019.07.23", "title": "Антимафиоти пак тарашат във фирмата, в която работи Кристиян Бойков"}
{"url": "http://www.bnews.bg/article/262395-razchlenenoto_tyalo_otkrito_kray_varna_bilo_natikano_v_cherni_chuvali", "text": "\n Случаен минувач се натъкнал на смразяваща кръвта гледка - разчленено човешко тяло, натикано в черни чували и изхвърлено край Варна. \r\n\r\n Тъй като полицията и прокуратурата в морската столица не изнася никаква информация по случая, за да не се пречи на разследването, се появиха две версии, къде точно е била открита ужасяващата находка - край Аксаково, или край село Осеново. \r\n\r\n По случая със сигурност се знае, че тялото е на мъж, който вече е идентифициран. По непотвърдена информация мъжът водел скитнически начин на живот и затова не бил подаден сигнал за изчезването му. Все още не е ясно кога и къде е било извършено убийството и какъв е бил мотивът. \r\n \n\t\t\t\t\t\t", "date": "2019.07.23", "title": "Разчлененото тяло, открито край Варна, било натикано в черни чували\r\n"}
{"url": "http://www.bnews.bg/article/262401-izvanredno_rumen_radev_nalozhi_veto_varhu_sdelkata_za_f_16", "text": "\n Румен Радев наложи вето върху Закона за ратификация за закупуването на нови бойни самолети Ф-16 блок 70. Президентът, който е и върховен главнокомандващ на българската армия, стопира сделката за обновяване на българските ВВС. \r\n\r\n Радев ще даде и изявление утре, след като се завърне в България от визитата си в Хърватия.   \r\n \n\t\t\t\t\t\t", "date": "2019.07.23", "title": "ИЗВЪНРЕДНО: Румен Радев наложи вето върху сделката за Ф-16"}
{"url": "http://www.bnews.bg/article/262404-ekskluzivno_okonchatelno_vsichki_globi_s_davnost_ot_dve_godini", "text": "\n Глобата, наложена като административното наказание, не се събира, ако са изтекли две години от налагането й. Това става ясно от тълкувателно решение № 2 от 2017 г. по доклад на съдия Аглика Адамова от ВАС, пише \"Де Факто\". \r\n\r\n Решението е взето от Общо събрание на съдиите от I и II колегии на ВАС в съдебно заседание. С него се слага край на противоречивата съдебна практика, според която едни съдебни състави приемат, че давността за изпълнение на глобата е 2-годишна (чл.82, ал.1, б.“а“ от Закона за административните нарушения и наказания (ЗАНН), а други прилагат 5-годишна давност (по чл. 171 от Данъчно осигурителния процесуален кодекс (ДОПК). \r\n\r\n Глобата, като вид административно наказание, предполага срочност на изпълнението, за да се реализира своевременно административно-наказателната отговорност и да има превантивен ефект. Именно това предполага и по-кратките давностни срокове за изпълнението на административното наказание. Да се приеме, че в полза на фиска трябва да се прилагат удължени срокове за изпълнение на публичните задължения, би било предпоставка за възникване на административен произвол. Това са част от множеството аргументи на съдиите, изтъкнати в тълкувателното решение. \r\n\r\n Тълкувателното дело бе образувано по искане на председателя на Върховния административен съд до Общото събрание на колегиите на ВАС с въпроса: „Кой давностен срок се прилага при изпълнение на административното наказание „глоба“ след прекъсване на давността в хипотезата на чл. 82, ал. 2 ЗАНН – този по чл. 171 ДОПК или този по чл. 82, ал. 1, б.“а“ ЗАНН ?“ \r\n\r\n Искането е обосновано с противоречива практика между административните съдилища по въпроса. \r\n\r\n В становищата на Министъра на правосъдието, Висшия адвокатски съвет и Юридическия факултет на Великотърновския университет се сочи, че давностният срок за изпълнение на административното наказание глоба, който започва да тече след прекъсване на давността, е двегодишен. Мнения в тази насока са постъпили и от Административен съд Смолян, Административен съд Перник, Административен съд Добрич и Инспектората към ВСС. \r\n\r\n И според зам.главния главния прокурор при ВАП, при изпълнение на административното наказание глоба след прекъсване на давността, се прилага двегодишен, който е “прекратителен, краен срок и с изтичането му се преклудира всяка възможност да бъде изпълнено административното наказание глоба“. \r\n \n\t\t\t\t\t\t", "date": "2019.07.23", "title": "Ексклузивно! Окончателно! Всички глоби с давност от две години!"}
{"url": "http://www.bnews.bg/article/262389-za_ursula_greshkata_na_zhivota_na_brat_y_e_balgariya_i_nova_tv", "text": "\n Нищо хубаво не бива да очакваме от новия премиер на Европа Урсула фон дер Лайен. \"България е Грешката на живота ми\" е определението, с което родният й брат и неин най-близък човек Ханс - Холгер Албрехт определя в интервю своята бизнесаватюра у нас. Става въпрос за сделката за Нова телевизия, когато през 2008 г. я придоби срещу 620 милиона евро MTG. \r\n\r\n По онова време Ханс - Холгер Албрехт е президент и главен изпълнителен директор на медийната компания, която тогава е и собственик на създадения от нея световен безплатен всекидневник Метро. Сделката е отчайващо неуспешна за гиганта, след като той направи и допълнителни инвестиции в България, а се наложи да продаде уедрения бизнес в страната ни за 185 млн. евро. И то не на желания от компанията кандидат - чешкия милиардер Петр Келнер. \r\n\r\n Благодарение на нашите държавни органи, понеже \"има прекалено много пари\", той беше силово отстранен в полза на българските предприемачи братя Домусчиеви. 11 години по-късно, въпреки че отдавна е шеф на друг медиен гигант - Deezer, той си спомня за \"грешката на живота си\" с голяма горчилка. Както и за по-малка, но също обидна загуба - в благотворителен мач братът на Урсула фон дер Лайен и тимът на Нова губят от отбора на премиера Борисов с 3:10 през 2009 г. \r\n\r\n Самата нова шефка на Европейската комисия пък последно беше у нас на среща на отбранителните министри на ЕС в рамките на нашето европредседателство с приятното домакинство на своя колега Каракачанов. Сензационна снимка с нея обаче показа в социалните медии личната зъболекарка на Цветан Цветанов и депутатка от ГЕРБ Джема Грозданова, която по нелепо стечение на обстоятелствата е председател на ... Комисията по външна политика на родния парламент. \r\n\r\n   \r\n \n\t\t\t\t\t\t", "date": "2019.07.23", "title": "За Урсула грешката на живота на брат й е България и Нова тв"}
{"url": "http://www.bnews.bg/article/262392-bomba_vmro_i_slavcho_atanasov_sasipvat_partiyata_na_valeri_simeonov", "text": "\n Партията на Валери Симеонов е на път да се разпадне окончателно! Пореден сериозен удар нанесоха ВМРО и Славчо Атанасов, който се гласи да става кмет на Пловдив. Атанасов обаче е решил да се върне при най-старите си съпартийци от ВМРО, тъй като смятал, че от партията на Симеонов повече нямал полза. Всъщност, именно тук се крие и големия въпрос - политик на ползите ли е Славчо Атанасов? Неговата политическа кариера започва именно от ВМРО, когато с подкрепата на ГЕРБ през 2007 година е избран за кмет на Пловдив. През четиригодишният си мандат не прави нищо съществено за града, освен, че докара боклуците на София в сметището на Пловдив.През 2011 г. Атанасов губи изборите и започва партийното му номадство, като минава през партия НИЕ прави коалиция с Ковачки за парламентарните избори през 2013 година, когато се проваля с гръм и трясък. През 2014 година с приятеля си Борис Ячев се присламчват в НФСБ и стават депутати в 43-то Народно събрание. Като депутати с нищо не допринасят за развитието на Пловдив, въпреки, че Славчо е председател на комисията по Култура и медии. На изборите през 2015 година Славчо Атанасов отново е издигнат за кмет на Пловдив, този път от Патриотичен фронт, но отново губи изборите. Според пловдивчани Атанасов не е предложил програма, с която да грабне хората, а и жаждата за кметския пост е повлияла негативно на кампанията му. Сега поредното му издигане създава отново напрежение в редиците на НФСБ. По устав Атанасов трябва да бъде изключен, тъй като няма право да се явява на избори от друга партия. Вероятно това се цели, за да бъде изкаран като мъченик, тъй като Славчо Атанасов няма никакъв шанс срещу Здравко Димитров-Зико, който е вероятния кандидат на ГЕРБ. Атанасов не е направил нищо за Пловдив и като председател на комисията за младежта и спорта в 44-то Народно събрание, а и Тотев върху който градеше кампанията вече няма да участва. Интересно, че въпреки многобройните сигнали, които подадоха срещу Тотев Борис Ячев и Валентин Касабов, когато влязоха във властта всичко затихна. Припомняме, че Ячев оглавява комисията срещу корупцията, но вероятно тотевски стимули са му затворили устата. Атнасов също мълчи за строежа на пловдивската спортна зала-хиподрума! Интересно защо затвориха устите си? Цирка тепърва предстои!   \r\n \n\t\t\t\t\t\t", "date": "2019.07.23", "title": "Бомба! ВМРО и Славчо Атанасов съсипват партията на Валери Симеонов!"}
{"url": "http://www.bnews.bg/article/262390-okonchatelno_folksvagen_izbra_izmir_pred_balgariya", "text": "\n Новият завод на „Фолксваген“ ще бъде построен в Маниса край Измир, Турция. Това са потвърдили източници от германското правителство пред новинарското предаване „Тагесшау“ на обществената телевизия ARD днес. \r\n\r\n Турция е приела всички изисквания на концерна, като е направила дори някои необичайни отстъпки, съобщава телевизията. Едната от тях е необичайната за Турция държавна гаранция за инвестицията, а другата – отменяне на данък потребление, който зависи от мощността на автомобила и при лимузините на марката „Пасат“ би бил 41% от цената. \r\n\r\n България е била изпреварена от Турция най-вече заради големия вътрешен пазар, посочват още журналистите. Само на вътрешния й пазар се очаква продажбата на 40 000 лимузини „Пасат“ годишно. По-голямата част от тях ще купува турската държава за държавния си апарат. Освен „Пасат“ в новия завод ще се произвеждат и модели на „Шкода“ и „Сеат“. \r\n\r\n Решението е било взето въпреки голямата опозиция на Работническия съвет към концерна в Германия. Това е орган, който представлява интересите на трудещите се във фирмата. Съветът е бил настроен изключително критично към спазването на правата на работниците в Турция, както и към авторитарния стил на управление на президента Ердоган. \r\n\r\n Договорът се очаква да бъде подписан в края на септември или началото на октомври. \r\n\r\n   \r\n \n\t\t\t\t\t\t", "date": "2019.07.23", "title": "ОКОНЧАТЕЛНО! „Фолксваген“ избра Измир пред България\r\n"}
{"url": "http://www.bnews.bg/article/262394-narodat_pochiva_1_sedmitsa_lyatoto_a_deputatite_34_dni", "text": "\n За обикновените български граждани през лятото се полага седмица, максимум 2 отпуска – толкова им позволява работодателят. Останалите почивни дни се разпределят през цялата година, за да може работният процес във фирмата да протича нормално. \r\n\r\n Българските депутати обаче това лято ще са по плажовете 34 дни. \r\n\r\n Последният им работен ден за сезона пък ще бъде на 31 юли, когато в края на редовното заседание ще удари финалният за тази сесия парламентарен звънец. Народното събрание ще отвори пак врати на 4 септември. \r\n\r\n Правилникът казва, че е възможно шефката на парламента Цвета Караянчева в определени ситуации да свика извънредно заседание, с което да прекъсне за кратко ваканцията. \r\n \n\t\t\t\t\t\t", "date": "2019.07.23", "title": "Народът почива 1 седмица лятото, а депутатите 34 дни\r\n"}
{"url": "http://www.bnews.bg/article/262402-tragediya_v_italiya_izvesten_sobstvenik_na_avtokashta_e_zaginaliyat_balgarin_na_magistrala_a4", "text": "\n 46-годишеният българин, загинал в тежката катастрофа на магистралата А4 Милано-Торино, е дупничанин. Владимир Михайлов, по известен като Вовата, е имал автокъща в Дупница, преди да замине в Италия. \r\n\r\n Инцидентът е станал на 22 юли следобед. Ранени са шестима, а пътят е бил затворен за три часа заради спасителните операции. Трагедията е станала близо до Аличе Кастело в посока Милано. \r\n\r\n Владимир Михайлов е шофирал „Опел Астра”. В катастрофата участвали четири коли, мотор и тир. И шестимата ранени били транспортирани в болницата на Верчели и Кивасо, но няма риск за живота при никого от тях. Мотивите и динамиката на катастрофата тепърва предстои да се изясняват, но по предварителни хипотези на пътната полиция българинът е ударил изпреварваща го кола и е починал на място, заклещен в автомобила си. \r\n \n\t\t\t\t\t\t", "date": "2019.07.23", "title": "ТРАГЕДИЯ В ИТАЛИЯ! Известен собственик на автокъща е загиналият българин на магистрала А4"}
{"url": "http://www.bnews.bg/article/262408-tsatsarov_hakerat_kristiyan_ne_deystva_sam", "text": "\n Имаме достатъчно основания да считаме, че Кристиян Бойков е изпълнителят на хакерската атака, но в никакъв случай не е сам - има и поръчител, и подбудител. Така главният прокурор Сотир Цацаров коментира акцията на ГДБОП в офиса, в който работи обвинения преди няколко дни за хакерската атака Кристиян Бойков. \r\n\r\n Извършват се претърсвания с разрешения на съда. Целта е да се установи наличие на доказателства за престъпна дейност, поясни обвинител номер 1. По думите му самата фирма трудно би могла да бъде подозирана в престъпление. \r\n\r\n Атаката би могла да се тълкува като политическа и може да се тълкува и като бизнес-кооперативна, посочи Цацаров. Контролните органи разполагат с доказателства, че три дни преди изтичането на базите данни на НАП Кристиян Бойков е разполагал с тях. Освен това вече имало доказателства, че той е автор на мейлите, изпратени до медиите. \r\n\r\n \"Това е негово дело, но в момента се търсят доказателства за съпричастност на други хора и съм сигурен, че ще успеем да ги намерим\", изтъкна Сотир Цацаров. \r\n\r\n На въпрос дали ще има и други обвинени и други обвинения, Цацаров заяви, че това ще стане ясно, когато се анализират доказателствата, но повтори, че този младеж не е действал сам. По думите на обвинител номер 1 не напразно мярката за неотклонение е била изменена. \r\n\r\n Първоначалното убеждение е било, че хакерът е \"един самотен играч, който решава, че трябва да тръгне срещу системата и доказва, че системата е неефективна\". Следващите ходове при събирането на доказателствата показали, че идеите за хакерската атака не са само негови, а целите за събирането на бази данни не са толкова благородни, колкото изглеждат, заяви Сотир Цацаров. \r\n\r\n Той посочи и че търсени данни са били събрани в един файл, именуван\"Търсене за Бивол\". Проблемът не е в това, че са били търсени, проблемът е изтеглянето на цялата база данни и целите, за които ще са реализирани, както и фактът, че цялата база данни е разполагаема от извършителя. \r\n\r\n \"Аз лично не мога да кажа, че е станала кой знае каква трагедия с моето ЕГН и не виждам какво може да се намери. То е известно и не виждам какво може да се намери. Най-много да се търси съответствие между данъчните декларации и декларациите в КПКОНПИ и да се появи поредната невярна статия\", подчерта Цацаров. \r\n\r\n Според Цацаров трябва да се прави разлика между събрани база данни и проблемът е в целите на събирането и начина, по който ще бъдат използвани. \r\n\r\n По думите му базите данни са теглени, събирани, реализиран с чисто търговска цел. Дали тя е законна е съвсем отделен въпрос, каза още обвинител номер 1. При всички случай атаката може да бъде политическа и дава някакъв политически резултат. \r\n\r\n Цацаров категорично отхвърли въпрос дали хакерската атака може да е с външен произход. \r\n\r\n \"Всичко това руски хакер, Асандж е начална маскировска за създаване на начална версия, която да раздуе нещата повече и повече. Да говорим за чужбина, за Русия и свобода за Асандж звучи благородно, но не е това истината\", подчерта обвинител номер 1. \r\n\r\n Цацаров изказа и мнение, че санкцията, която се предвижда от законодателя, за подобен род престъпления не е висока. \r\n\r\n Няма обвързаност между кандидатурата за главен прокурор с хакерската атака, заяви още Цацаров и посочи, че по същата логика журналистите биха могли да питат дали има някаква връзка между кибератаката и искането за оставка на Христо Иванов. \r\n\r\n \"Едното е нещо, което е правено, а другото е нещо, което е повтаряно сума пъти досега\", посочи той. \r\n \n\t\t\t\t\t\t", "date": "2019.07.23", "title": "Цацаров: Хакерът Кристиян не действа сам"}
{"url": "http://www.bnews.bg/article/262403-mayka_reve_v_zatvora_za_trite_si_dashteri", "text": "\n Майката на три деца Мария Велева рони крокодилски сълзи в затвора, след като стана подсъдима за убийството на баща си - 87-годишния Стефан Янев, дядото на щерките си, защото й направил забележка, че не полага никакви грижи за децата.  \r\n\r\n Момичетата в момента са в приют за деца без родители, а майката се брани в съда за зверското убийство, в което според нея тя няма участие.  \r\n\r\n Мария изпада в истински истерии в затвора, като непрестанно ревяла и крещяла, ту че е невинна и не трябвало да е зад решетките, ту за трите си дъщери, които много й липсвали. Жената успя да види щерките си едва преди седмица, когато те бяха доведени в съдебна зала, за да кажат дали имат финансови претенции за това, че дядо им е убит. Децата подкрепиха майка си, като се отказаха да искат и стотинка преди започването на делото по същество. \r\n\r\n Майката е с висше образование, но тя така и не пускала децата си да ходят на училище. Сега момичетата взимат две години за една, за да наваксат пропуснатото.  \r\n\r\n Основната теза на Мария Велева, че не образова децата си била, че се страхувала, че някой можело да ги нарани. Момичетата живеели в пълна изолация, като не общували с никой. \r\n\r\n Софийският градски съд остави в ареста Мария Велева, обвинена за убийството на 87-годишния си родител Стефан Янев. Старецът беше намерен в ниша на етажната площадка в блок в столичния ж.к. „Люлин” дни след като разкрил, че държат трите му внучки в изолация. Децата са настанени в кризисни центрове. В началото на март 2018 година Свилен, съпругът на Мария, призна, че е убил тъста си, като го е ударил с арматурно желязо. Заедно с него е обвинена и самата Мария. \r\n\r\n Според прокуратурата убийството е извършено още на 11 февруари. Тялото на възрастния мъж бе открито 10 дни по-късно. Трите дъщери на семейството живели в пълна изолация, никога не са посещавали училище и никой не е взел никакви мерки, въпреки че съседите уведомявали институциите за проблема. Пред съда Свилен и Мария Велеви обясниха, че са държали дъщерите си вкъщи, за да ги опазят от „лоши съседи\". \r\n \n\t\t\t\t\t\t", "date": "2019.07.23", "title": "Майка реве в затвора за трите си дъщери"}
{"url": "http://www.bnews.bg/article/262396-skandalno_modelka_iska_da_se_omazhi_za_kucheto_si", "text": "\n Британката Елизабет Хоад, която е на 49 години и живее в Аскът, графство Бъркшър, е решила да се „омъжи” за кучето си, тъй като вече се е отказала от мъжете след 220 неуспешни срещи. \r\n\r\n Бившата моделка иска да убеди свещеник от местната католическа църква да благослови нейния свещен съюз с 6-годишния голдън ретриийвър Логан. \r\n\r\n Англичанкатае решила да носи златна брачна халка, а Логан да има златен нашийник, бомбе, сако и вратовръзка. \r\n\r\n На церемонията ще кумуват неговите приятелчета – хъскитата Аякс и Беър. Елизабет желае церемонията да се проведе на 2 август, когато се навършва точно една година, откакто тя е спасила Логан от кучешкия приют. \r\n\r\n На церемонията ще присъстват 20 приятели на бившия модел, а след това ще отидат на меден месец в хотел, където пускат кучета. \r\n\r\n Елизабет, която досега се е сгодявала два пъти, но никога не се е женила, казва: „Приключих с мъжете. За осем години излязох на 220 срещи, след като се бях регистрирала в шест сайта за запознанства, и всички те се оказаха пълен провал. Затова реших, че сватбата с Логан ще е една добра идея”. \r\n\r\n „Той е винаги до мен и ние много се обичаме. Някои могат да си помислят, че съм напълно побъркана, но чувствам, че съм взела правилното решение. Това е моят начин да заявя, че завинаги ще бъдем заедно”, допълва Елизабет. \r\n\r\n Превод от в. „Сън” \r\n \n\t\t\t\t\t\t", "date": "2019.07.23", "title": "СКАНДАЛНО! Моделка иска да се „омъжи” за кучето си"}
{"url": "http://www.bnews.bg/article/262393-prokuraturata_potvardi_kristiyan_boykov_e_izvarshil_kiberatakata_sreshtu_nap_podrobnosti", "text": "\n Държавното обвинение описва съдържанието на служебния компютър на хакера, което доказва, че е разполагал с базата данни на НАП преди изпращането й до медиите \r\n\r\n Кристиян Бойков е извършил компютърното престъпление, в което е обвинен, съобщиха от пресцентъра на прокуратурата. Събраните до момента доказателства сочат именно това обосновано предположение. \r\n\r\n По повод изявления пред медии на обвиняемия Кристиян Бойков и на негови работодатели, пресцентърът на прокуратурата съобщава следното: \r\n\r\n В хода на извършеното на 16.07.2019 г. претърсване и изземване в офиса на дружеството „TAD GROUP“ в гр. София, разследващите органи иззеха веществени доказателства, включително и служебния компютър на Кристиян Бойков. От анализираните данни към момента може да се направи заключение, че той е разполагал с базата данни на НАП преди разпространението й в интернет пространството. Към настоящия момент продължава работата по декриптиране на информацията, съдържаща се в иззетите веществени доказателства, както и по анализ на вече декриптираната такава информация от компютъра на Бойков. \r\n\r\n Кристиян Бойков е извършвал различни търсения по единни граждански номера в базата данни на НАП, както и е променял оригиналната дата на файловете с датата 10.11.1989 г., която съвпада с датата на файловете, разпространени в интернет пространството. Установено е, че между 10.07.2019 г. и 12.07.2019 г. – три дни преди публикуването на базата данни на НАП в интернет, на служебния компютър на Кристиян Бойков са правени търсения в тази база данни с единни граждански номера на няколко лица: министър – председателя Бойко Борисов, главния прокурор Сотир Цацаров и народния представител Делян Пеевски. Непосредствено преди това търсене е извършено търсене с единните граждански номера на други две лица, както и за адвокатска кантора „Авиора консулт“. Резултатът от тези търсения Бойков е съхранил във файл, именуван „Търсене за бивол“. След тези действия от него е извършено търсене в базата данни на НАП с единния граждански номер на Емил Радев – евродепутат. Резултатите от тези търсения са обменяни от Бойков с друго лице. \r\n\r\n В дигитална папка на служебния компютър на Бойков е наличен файл с име „математика за домашно“, с дата на създаване 11.07.2019 г., който съдържа специфичните наименования на 106 бази данни и множество техни таблици, които са идентични с частично разпространените 57 бази данни на НАП в интернет пространството. Това е индикатор, че Бойков разполага с пълната база данни, изтекла от НАП, а не само с тази, вече публикувана в интернет пространството. В първия имейл от 15.07.2019 г. до няколко медии лицето, представящо се за „руски хакер“, твърди, че е публикувал само една част от базата данни на НАП, както и че разполага с допълнителна база данни, която ще разпространи на по-късен етап. В друга дигитална папка на служебния компютър на Бойков е наличен файл с име „броене за домашно“ с дата на създаване 11.07.2019 г., който съдържа специфично именувани бази данни, идентични с тези от базата данни на НАП, множество други специфични наименования на таблиците от тези бази данни, както и броя на записите във всяка от таблиците. Установено е, че на служебния компютър на Бойков са били въвеждани команди за промяна на датата на оригиналните файлове от базата данни на НАП с датата 10.11.1989 г. от манипулираните файлове, изтекли в интернет пространството. При декриптирането е установено и наличие на файлове с бази данни на клиенти на частни търговски дружества. \r\n\r\n На 16.07.2019г., в 11:50 ч на електронните пощи на БТВ (news@btv.bg), НОВА (novinite@ntv.bg и в. „Капитал“ (editors@capital.bg) e получено съобщение от “анонимния руски хакер” чрез e-mail “minfin@mail2tor.com”. За разследването на този етап няма съмнение, че Кристиян Бойков е автор и разпространител на писмото до медиите, чийто автор се представя за “анонимен руски хакер”. \r\n\r\n Продължава работата по декриптиране на иззетите веществени доказателства. Предстоят действия по разследването, свързани и с възможното ангажиране на наказателната отговорност и на други лица. \r\n \n\t\t\t\t\t\t", "date": "2019.07.23", "title": "Прокуратурата потвърди: Кристиян Бойков е извършил кибератаката срещу НАП! (ПОДРОБНОСТИ)\r\n"}
{"url": "http://www.bnews.bg/article/262397-vrag_na_mityo_ochite_go_zakasa", "text": "\n Бургасият рецидивист Стойчо Мирчев, по прякор Барона, може да се върне зад решетките за дълго. Братовчедът на Николай Далакманов-Далакмана бе обвинен в производство и държане на наркотични вещества и прекурсори с цел разпространение при условията на опасен рецидив. \r\n\r\n Ако бъде признат за виновен, Барона може да получи от 5 до 15 години затвор и глоба от 20 000 до 100 000 лв. Тежките обвинения са резултат от специализираната полицейска операция на 26-ти февруари, когато в дома на Мирчев бе разбита оборотна нарколаборатория. При акцията са открити пико и прекурсори и колби за готвенето на още синтетика. Голяма част от клиентите на рецидивиста са бургаски тийнейджъри, разкриха от прокуратурата. \r\n\r\n Барона ще се изправи пред бургаските магистрати по-малко от 6 месеца след акцията. Той е зад решетките от задържането си на 26-ти февруари. Стойчо Барона е един от анонимните свидетели по делото за Организирана престъпна група (ОПГ) с лидер Димитър Желязков-Очите. Той дал показания, уличавайки Венци Христов-Лавацата в палежи и рекет. Барона е един от първите, свидетелствали срещу несебърския бос. Той дори бе докаран с белезници за разпит в сградата на полицията в Бургас, когато по същото време там се намираха голяма част от сочените за съратници на Очите. \r\n\r\n Барона има богато криминално досие, осъждан е многократно за кражби и дрога. За последните 2 години името му няколко пъти влезе в криминалната хроника. По-известните случаи са от края на 2016 г., когато Мирчев преряза гърлото на наркоготвача Димитър Аврамов. Той бе спасен по чудо от лекарите в болницата на Бургас, след като бе зарязан в локва кръв между етажите на блок в жк. „Славейков“. \r\n\r\n Малко след касапницата Мирчев потъна вдън земя и бе обявен за общодържавно издирване. В началото на 2017 г. Барона е арестуван при зрелищна спецакция, тъй като се барикадира в ремонтиращ се апартамент в жк. „Възраждане“. Братовчедът на Далакмана се укривал в жилището цяла седмица, след като се представил за майстор пред собствениците.  \r\n \n\t\t\t\t\t\t", "date": "2019.07.23", "title": "Враг на Митьо Очите го закъса"}
