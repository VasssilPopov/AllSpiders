{"url": "http://www.bnews.bg/article/257251-es_i_sasht_se_dogovoriha_za_podyalba_na_kosovo", "text": "\n ЕС и САЩ са съгласували текста на споразумение за разрешаване на косовския въпрос. Документът предвижда разделянето на Косово и обмена на територии между Белград и Прищина, пише германският всекидневник „Франкфуртер Рундшау“. \r\nСпоред изданието документът - озаглавен „Споразумение за нормализиране на отношенията“, съдържа 17 точки, и трябва да бъде подписан от висши представители на Сърбия и Косово на 12 юни във Вашингтон и да влезе в сила шест месеца по-късно. \r\nВ споразумението са предвидени \"нови граници между албанци и сърби в Северно Косово\", което ще бъде включено към територията на Сърбия, докато Косово ще \"анексира територии в Сърбия, населявани предимно от албанци\". \r\nСпоред „Франкфуртер Рундшау“ Косовска Митровица ще получи \"специален статут\", а \"Газивода\" и \"Трепча\" ще бъдат приватизирани за 99 години и ще бъдат поставени под контрола на постоянни членове на Съвета за сигурност на ООН\", докато Коридор 10 в Южна Сърбия ще бъде поставен под международна закрила\". Изданието твърди, че Белград и Прищина са изложени на непрекъснат натиск да приемат споразумението. \r\nВестникът посочва, че идеята за „етническа промяна на границите“ е подкрепяна още през август миналата година от еврокомисаря по разширяването Йоханес Хан и върховния представител на ЕС по въпросите на външните работи и политиката на сигурност Федерика Могерини. Сега към поддръжниците на идеята за подобно разделение се присъедини и администрацията на американския президент Доналд Тръмп, „която промени позицията си по въпроса на 180 градуса“. \r\n \n\t\t\t\t\t\t", "date": "2019.02.23", "title": "ЕС и САЩ се договориха за подялба на Косово"}
{"url": "http://www.bnews.bg/article/257244-protestirashti_zatvoriha_glaven_pat_e79_kray_dzherman", "text": "\nПротестиращи затвориха главен път Е79  край Джерман. Те не искат да се изгражда депо за отпадъци край дупнишкото село.\r\n\r\nХората протестират за пореден път, но днес е последната им надежда, защото процедурата по строителството на депото вече е факт.\r\n\r\nНа терен от около 200 дка ще се обработват отпадъците на 6 общини. Дупница вече е подписала договор по оперативна програма „Околна среда”. Той е подписан в края миналата година и най-вероятно депото ще бъде изградено. Договорът е на стойност над 7 милиона лева.\r\n\r\nВ продължение на 6 години местните хора се борят с намеренията да бъде построено сметище на 400 метра от къщите. \n\t\t\t\t\t\t", "date": "2019.02.23", "title": "Протестиращи затвориха главен път Е79 край Джерман"}
{"url": "http://www.bnews.bg/article/257249-trima_britanski_ministri_brekzit_tryabva_da_se_otlozhi", "text": "\n Сделката за Брекзит трябва да се отложи, ако Парламентът не одобри споразумение през следващите дни, предупредиха публично за първи път трима министри от кабинета. \r\nПреди решаващото гласуване в Камарата на общините Грег Кларк, Амбър Ръд и Дейвид Гоук съобщиха пред „Дейли мейл“, че времето изтича и се надяват скоро на пробив в преговорите. \r\nАко не, те заявиха, че са готови да се противопоставят на Тереза Мей и да гласуват за отлагане. \r\nОт „Даунинг стрийт“ казаха, че възгледите на тримата по варианта „без сделка“ „едва ли са тайна\". \r\nВ изявлението се казва: „Премиерът работи усилено, за да гарантираме, че ще получим сделка с ЕС, която ни позволява да постигнем резултатите от референдума. Именно върху това трябва да се съсредоточи енергията на кабинета.“ \r\n\r\n Говорителката на Тереза Мей заяви, че премиерът ще има още един \"период на ангажираност\" по Брекзит на срещата на върха на ЕС и Лигата на арабските държави в Шарм ел-Шейх, Египет - включително среща с председателя на Европейския съвет Доналд Туск. \r\n \n\t\t\t\t\t\t", "date": "2019.02.23", "title": "Трима британски министри: Брекзит трябва да се отложи"}
{"url": "http://www.bnews.bg/article/257245-venetsuela_chastichno_zatvori_granitsata_s_kolumbiya", "text": "\n\r\nПравителството на Венецуела нареди частично да се затвори границата с Колумбия часове преди САЩ да доставят хуманитарна помощ, на което се противопоставя президентът Николас Мадуро, информира АП.\r\n\r\nВицепрезидентът Делси Родригес написа в \"Туитър\", че правителството е издало нареждане за затваряне на три пропускателни пункта в щата Тачира заради \"сериозни и нелегални заплахи\" срещу мира и суверенитета на Венецуела от правителството на Колумбия.\r\n\r\nГраничният район е мястото, където се очаква опозиционният лидер Хуан Гуайдо да получи няколко тона храна и медикаменти, доставени в Колумбия от администрацията на Доналд Тръмп.\r\n\r\nМеждувременно външният министър на Венецуела съобщи, че около 60 страни са подкрепили кампания на Каракас за насърчаване принципите за ненамеса във вътрешните работи на държавите, заложени в Хартата на ООН, а също така противопоставяне на заплахите за използване на сила. Държавите организират инициативи и действия.\r\n\r\nХорхе Ареаса не разкри подробности пред журналистите след закрито заседание на ООН, но отбеляза, че генералният секретар на ООН Антонио Гутериш, Съветът за сигурност на ООН, Общото събрание, председателят на събранието и Съветът на ООН по правата на човека в Женева ще предприемат действия.\r\n\r\nНа срещата участваха държави като Русия, Китай, Иран, КНДР, Сирия, ЮАР и Боливия.\r\n\r\nАреаса нарече опита на опозицията да внесе хуманитарна помощ \"спектакъл\" и обвини САЩ в организиране на събитие с цел \"предизвикване на насилие\" и бунт на армията.\r\n\r\nСамият Гуайдо предупреди, че милиони граждани на Венецуела ще излязат по улиците на страната да подкрепят доставянето на международната хуманитарна помощ.\r\n\r\nООН призова за избягване на насилието във Венецуела.\r\n\r\nСитуацията във Венецуела се изостри, след като Хуан Гуайдо се обяви за президент на 23 януари, около две седмици след началото на втория мандат на Мадуро, който спечели президентските избори през 2018 г.\r\n\r\nПреди няколко дни президентът на Венецуела Николас Мадуро нареди да се затвори границата с Бразилия, тъй като лидери на опозицията планират да вкарат чуждестранна хуманитарна помощ от три съседни държави. \n\t\t\t\t\t\t", "date": "2019.02.23", "title": "Венецуела частично затвори границата с Колумбия"}
{"url": "http://www.bnews.bg/article/257250-69_zhertvi_na_otravyane_s_alkohol_v_indiya", "text": "\n 69 души починаха от отравяне с токсичен алкохол, а най-малко 200 души са хоспитализирани в североизточната част на Индия. Това е поредният случай на алкохолно отравяне в страната за последните месеци, посочва АФП. \r\n„От четвъртък са регистрирани 50 смъртни случаи в района Голагхат“, заяви заместник-комисар Дирен Хазарика от областното полицейско управление в щата Асам. \r\n\r\n Още 19 смъртни случая са докладвани от здравните власти в съседния район Джорхат, които са починали в следствие консумацията на отровен алкохол. \r\n \n\t\t\t\t\t\t", "date": "2019.02.23", "title": "69 жертви на отравяне с алкохол в Индия"}
{"url": "http://www.bnews.bg/article/257253-barekov_s_dalnovidna_initsiativa_dohod_sreshtu_obrazovanie_vizhte_kakvo_predstavlyava_evropeyskiyat_bazov_dohod_i_kakvi_pozitivi_shte_donese_na_balgariya", "text": "\n Днес в предаването \"Бареков и Байрактаров без цензура, което се излъчва всяка събота на живо по телевизия \"Евроком\", в пряка телефонна връзка се включи евродепутатът и водещ на предаването Николай Бареков. \r\n\r\n Той се намира в столицата на Италия - Рим, където вчера се състоя официална церемония по време на председателски съвет на Алианса на европейските консерватори и реформисти (АКРЕ), в който Бареков е част от ръководството и до този момент бе и единствения легитимен български представител.  \r\n\r\n Партия “Атака”, която е в процедура по приемане в АКРЕ до месец юни, бе презентирана от екипа на Бареков в лицето на Никола Митев. На церемонията част от голямото консервативно семейство станаха и българската партия ВМРО, както и македонската ВМРО. \r\n\r\n \"Това, което се случи в Рим е един форум на консерваторите от цяла Европа, който се провежда традиционно на всеки три до шест месеца. \"Атака\" беше презентирана от екипа на Презареди България - ББЦ, защото Волен Сидеров бе изпратил писмо до Алианса, че е възпрепятстван да направи презентация на своята партия, затова тази работа се свърши от мен и моя екип, за да имаме едно достойно представяне на България в Алианса\", уточни Бареков.  \r\n\r\n Приемането на ВМРО и \"Атака\" в АКРЕ е с пълното съгласие на Николай Бареков, защото при евентуален отказ от негова страна, има опасност това да предизвика огромен международен скандал. Като патриот, консерватор и националист, Бареков бе категоричен, че не може да си позволи война между българи и то в Европа. Този жест от страна на лидера на ББЦ не е прецедент, тъй като той винаги е работил за това да разширява консервативното семейство и то да расте.  \r\n\r\n Благодарение на присъствието на Бареков в ЕП, работата му като евродепутат и като представител на консерватизма, следващият конгрес на консерваторите, който ще бъде след месец (на 22 март) ще се проведе в София. Това се случва няколко месеца след приключилото европредстедателство, на което България беше домакин и е поредно признание за българските политици. \r\n\r\n Байрактаров допълни пояснението на колегата си, като отбеляза, че именно Бареков е домакин на този конгрес, което е признание за самия него в лично качество.  \r\n\r\n Запитан защо българските медии пропускат да отразят това важно и значимо събитие за страната, евродепутатът бе категоричен, че медиите ни са в плен на олигархията, на ДПС и са изцяло зависими. \r\n\r\n Неолибералните кръгове имат полза от дистанцирането на Николай Бареков от българската политика и се стараят да го постигнат с всякакви способи, най- вече чрез тиражирането на фалшиви новини, които обаче са много лесни за опровергаване. \r\n\r\n Подобна такава е новината, че Бареков се намира в Молдова, а не в Рим. Евродепутатът веднага опроверга фалшивата статия, както в предаването, така и в своя личен фейсбук профил. \r\n\r\n Ето какво написа той: \r\n\r\n \" \" \r\n\r\n По повод шегите от близки и познати, че Бареков е бащата на българския консерватизъм, самият той заяви, че бащата на консерватизма е всъщност Дженфи Ван Орден, като го нарече \"най- големият приятел на България\".  Това е човекът, който британската кралица и Европейския парламент определиха да работи и да служи за влизането на България в ЕС. \r\n\r\n Димитър Байрактаров припомни, че миналото лято Джефри Ван Орден бе гост в България на евродепутата Бареков и дори му бе осъществена среща с премиера Бойко Борисов. По- късно на официална церемония, Джефри бе награден с почетния знак \"Доктор хонорис кауза\". \r\n\r\n С него, Бареков и екипът му ще проведат срещи на 27 и 28 февруари в САЩ. Бареков отбеляза, че отива със специални послания там. Отива за да говори за начина, по който България се справя в новото разположение на силите, борбата с тероризма, прането на пари, корупцията и още ред деликатни теми за администрацията в САЩ. \r\n\r\n \"Отиваме там да защитаваме националните интереси с ресурса, с който разполагаме. В последните години нашата партия е европейски призната и сме лидер на няколко консервативни партии, които членуват в европейския алианс.\", добави лидерът на ББЦ. \r\n\r\n Заради множеството спекулации, Бареков отново повдигна темата за Волен Сидеров и \"Атака\", като коментира, че жеста, който направи, а именно да присъедини \"Атака\" към АКРЕ е негов дълг като българин и патриот. Една консервативна партия като \"Атака\" да бъде призната. \r\n\r\n За този негов жест обаче, вместо съдействие, евродепутатът срещна само съпротива. Първо се изговориха неистини по негов адрес, а спекулациите с това дали ще има коалиция с \"Атака\" или не минаха всякакви граници. Поради тази причина, Бареков сложи край на догадките, като заяви, че коалиция с \"Атака\" няма и няма да има. \r\n\r\n В предаването стана ясно и че лидерът на ББЦ е подел инициатива за въвеждането на европейски базов доход. Той сподели, че отдавна работи по тази идея с италианските си колеги в ЕП, а самият Бареков е имал четири дебата с Жан Клод Юнкер във връзка с проблема с бедността в България.  \r\n\r\n Евродепутатът е категоричен, че с минимален базов доход, хората не могат да бъдат европейски граждани. \"Няма как да си жител на Европа и да живееш със 100 евро, колкото Каракачанов и патриотите дадоха на българските пенсионери.\", отсече Бареков. \r\n\r\n Въвеждането на този европейски базов доход ще засегне пряко всеки българин и то в положителна посока, а в същото време останалите български евродепутати мълчат гръмовно за тази златна възможност - българинът да бъде облагодетелстват с минимален базов доход, който се определя на около 1000 лева. \r\n\r\n \"Когато ГЕРБ дойде на власт, бюджета беше от порядъка на 70 милиарда лева. В момента, той отива на 120 милиарда лева, тоест политиците се хвалят, че са удвоили почти бюджета на страната, само че тези пари не стигат до хората. Тези пари се крадат от българските политици. Тези 40, 50 милиарда отгоре биха могли да гарантират този минимален базов доход.\", коментира Бареков. \r\n\r\n Евродепутатът призова:  \r\n\r\n \"Бедният човек, който получи 500, 600, 1000 лева отгоре, той няма да ги сложи под възглавницата, а ще отиде да си купи храна и вещи от първа необходимост, което ще подпомогне българската икономика.\", продължи лидерът на ББЦ. \r\n\r\n Бареков внесе важно уточнение, че това ще бъде изцяло образовано получаване на доход. Тоест: доход срещу образование. Всеки гражданин, който е образован ще може да получи този базов доход, без значение от етническата му принадлежност. Това на практика е почти безусловен доход. Условието е едно единствено- образование.  \r\n\r\n \"Трябва да съберем необходим брой подписи, за да може ЕК да наложи инициативата на Бойко Борисов, който вярва на началниците си.\", завърши инициаторът. \r\n\r\n   \r\n \n\t\t\t\t\t\t", "date": "2019.02.23", "title": "Бареков с далновидна инициатива: Доход срещу образование! Вижте какво представлява европейският базов доход и какви позитиви ще донесе на България!"}
{"url": "http://www.bnews.bg/article/257247-zhena_si_kupi_kafyava_zahar_vmesto_kokain_za_200_paunda_oplaka_se_v_politsiyata", "text": "\n Полицията в градчето Крейгейвън, Северна Ирландия, получи странно оплакване. Жена звъннала на горещия телефон на местното управление и заявила, че е била измамена от местен дилър на дрога, който й продал два грама кафява захар вместо кокаин за 200 паунда. \r\n\r\n На страницата на полицията в Крейгейвън във Фейсбук се появи транскрипция на разговора с потърпевшата, която бързо набра популярност в социалната мрежа. Органите на реда заявиха, че оповестяват публично разговора, за да „отправят послание към всички, които са били излъгани от своя дилър и търсят отмъщение“, за да могат да си вземат поука. \r\n„Казвали сме го и преди, сега го повтаряме отново – дилърите на дрога не се интересуват от нищо друго, освен от изпразването на джобовете Ви“, написаха над публикацията си във Фейсбук полицаите. \r\nВсе още обаче остава неизяснен въпросът дали човекът продал кафявата захар вместо кокаин или купувачът ще бъдат съдени. Дилърът може да бъде подведен под отговорност за „печалба чрез заблуда“, а дамата, която се е опитала да купи дрога е била „насочена към компетентните инстанции за съвет и подкрепа“. Максималната присъда за притежание на дрога във Великобритания е седем години, а дилърите и производителите на наркотици могат да получат и доживотни присъди. \r\n \n\t\t\t\t\t\t", "date": "2019.02.23", "title": "Жена си купи кафява захар вместо кокаин за 200 паунда, оплака се в полицията"}
{"url": "http://www.bnews.bg/article/257243-advokati_prodalzhavat_da_protestirat_sreshtu_zakonovi_promeni", "text": "\nПродължават протестите на адвокати заради промените в Закона срещу изпирането на пари.\r\n\r\nПротестиращите юристи не бяха допуснати на заседанието на Висшия адвокатски съвет, което се провежда в София.\r\n\r\nПрез последните дни адвокатите недоволстват, тъй като поправките по думите им ги превръщат в доносници на ДАНС и обезсмислят адвокатската тайна.\r\n\r\nОт ръководството на съвета обясниха, че предстои текстовете да се поправят.\r\n\r\nСпоред тях институциите са отворени за диалог и конфронтация не трябва да има. \n\t\t\t\t\t\t", "date": "2019.02.23", "title": "Адвокати продължават да протестират срещу законови промени"}
{"url": "http://www.bnews.bg/article/257241-vasil_petev_ataka_podhodiha_izklyuchitelno_neseriozno_i_neuvazhitelno_kam_shansa_koyto_im_predostavi_barekov_chlenstvoto_v_akre_e_ogromna_stapka_nagore", "text": "\n Днес в предаването \"Бареков и Байрактаров без цензура\", което се излъчва всяка събота от 10:30 ч. по телевизия \"Евроком\" гост бе журналистът Васил Петев. \r\n\r\n Припомняме ви, че вчера по време на председателски съвет на Алианса на европейските консерватори и реформисти в столицата на Италия - Рим се състоя официалната церемония, на която европдепутатът Николай Бареков прие ПП \"Атака\" и ВМРО в голямото консервативно семейство. До момента Николай Бареков бе единствения легитимен български член на Алианса и част от ръководството му.  \r\n\r\n Партия \"Атака\" бе презентирана от екипа на Бареков и това изглежда е озадачило журналистът Васил Петев. \r\n\r\n \"Защо Бареков прави този жест към една политическа сила, към едни хора, които подхождат изключително неуважително към своето собствено членство\", запита гостът. \r\n\r\n По другата тема, запитан как вижда развитието в България след напускането на БСП на Парламента, журналистът сподели, че намира този акт за напълно логичен. Според него оттеглянето на БСП е стратегия, чрез който Бойко Борисов и ГЕРБ да бъдат свалени от власт.  \r\n\r\n Проблемът според Петев е, че в обществото не текат дебати за идеологията и наболелите теми, а политиците занимават народа със самите себе си. Като пример даде очевидния популизъм на Красимир Каракачанов с борбата му срещу ромите и то няколко месеца преди изборите.  \r\n\r\n Гостът в студиото предположи, че се очакват извънредни предсрочни избори, които няма да бъдат полезни за България.  \r\n\r\n   \r\n\r\n   \r\n \n\t\t\t\t\t\t", "date": "2019.02.23", "title": "Васил Петев: \"Атака\" подходиха изключително несериозно и неуважително към шанса, който им предостави Бареков! Членството в АКРЕ е огромна стъпка нагоре!"}
{"url": "http://www.bnews.bg/article/257242-initsiativata_na_barekov_obrazovanie_sreshtu_dohod_inzhener_toni_badzharov_za_vavezhdaneto_na_bazov_dohod_tova_nov_shans_za_vsichki_da_restartirame_sistemata_i_da_zapochnem_da_se_razvivame_bez_strah_ot_bednost_i_sotsialno_izklyuchvane", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\" гост бе инженер Тони Баджаров, който е председател на \"Движение за единение на нацията. \r\n\r\n Той коментира инициативата на евродепутата Николай Бареков, който поде инициатива за събиране на подписи в ЕП за въвеждане на европейски базов доход. \r\n\r\n По - рано в предаването в телефонна връзка директно от Рим, бе включен Николай Бареков, който поясни, че базовият доход ще бъде достъпен само за хора, които имат образование, без значение от етническата им принадлежност. Идеята е проста: образование срещу доходи.  \r\n\r\n Гостът поясни с какво базовият доход ще допринесе за подобряването на живота на всеки български гражданин.  \r\n\r\n \"Европейският съюз вече десетилетия наред харчи милиарди за сближаване, наречено 'хокезия' обаче тези милиарди потъват явно в грешните джобове.\", отсече гостът. \r\n\r\n Европейският базов доход, според гостът означава тези пари да стигат директно да гражданите на ЕС, без да минават през посредници, които отклоняват значителна сума за себе си и за своите задкулисни началници.  \r\n\r\n При подобен метод на разпределение на финансите, ръстът на българската икономика от 2% ще претърпи прогрес до завидните 7, 8 процента, коментира Баджаров. \r\n\r\n С всяка изминала година българският народ става все по- беден. В момента около 90% от българите живеят с по- малко средства на месец, отколкото е издръжката на бежанците в България, която е сметната на около 550 евро по стандартите на ООН.  \r\n\r\n \"Ние до момента имаме абсолютно изключване на децата от потреблението. Те нямат никакъв доход. Пенсионерите в голямата си част имат доход, който едва ли може да им осигури оцеляване. Бедността има не само социални, но и демографски и икономически последици.\", продължи гостът.  \r\n\r\n Запитан защо всички политически формации дават такъв огромен отпор на тази далновидна идея, инженер Баджаров бе категоричен, че политиците разчитат на едни хора, които са на ръба на оцеляването или са строго зависими от тях за своето бъдещо развитие. Гостът поясни, че базовият доход освобождава хората и им дава възможност да се развият в желаната от тях посока, без да слушат какво им говорят политиците.  \r\n\r\n Базовият доход дава възможност на хората да изразяват свободната си воля, но гостът заяви недвусмислено, че това съвсем не означава, че ще настане хаос в обществото.  \r\n\r\n \"Базовият доход не е реванш. Той е нов шанс за всички да рестартираме системата и да започнем да се развиваме без страх от бедност и социално изключване.\", заключи гостът.  \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.02.23", "title": "Инициативата на Бареков: Образование срещу доход! Инженер Тони Баджаров за въвеждането на базов доход: Това нов шанс за всички да рестартираме системата и да започнем да се развиваме без страх от бедност и социално изключване!"}
{"url": "http://www.bnews.bg/article/257252-foba_iskame_da_uchastvame_v_sazdavaneto_i_razvitieto_na_pravoto_a_ne_na_bezpravieto_v_tazi_darzhava", "text": "\n Днec aдвoĸaтитe в Бългapия пpoвeждaт гoдишнo oбщo oтчeтнo cъбpaниe. Фopyмът тeчe в Peĸтopaтa нa Coфийcĸия yнивepcитeт. B paмĸитe нa диcĸycиятa пo oтчeтитe ce oчaĸвaт ĸoмeнтapи зa пpoмeнитe в Зaĸoнa зa мepĸитe cpeщy изпиpaнe нa пapи, ĸoитo пpeвpъщaт зaщитницитe в „дoнocници“ нa cпeцcлyжбитe и oбeзcмиcлят aдвoĸaтcĸaтa тaйнa.    \r\n\r\n Πpeз пocлeднaтa ceдмицa гoлямa чacт oт aдвoĸaти изpaзиxa нeдoвoлcтвo и oт yпpaвлeниeтo нa aдвoĸaтypaтa. Дoĸaтo тeчaxa oтчeтитe нa Bиcшия aдвoĸaтcĸи cъвeт, Фeйcбyĸ oбщнocттa нa aдвoĸaтитe paзпpocтpaни пиcмo дo Oбщoтo cъбpaниe и BAдC, пoдĸpeпeнo oт нaд 350 aдвoĸaти oт cтpaнaтa. To нe бeшe cпoмeнaтo нa фopyмa зaceгa, oчaĸвa ce тoвa дa cтaнe пo-ĸъcнo.  \r\n\r\n B нeгo зaщитницитe нacтoявaт зa пpoмянa, зaщoтo, цитираме “ Оказахме де нaй-изocтaнaлaтa пpoфecиoнaлнa гилдия“ . \r\n\r\n : \r\n\r\n \r\nДO OБЩOTO CЪБPAHИE HA AДBOKATИTE OT CTPAHA /OCAC/ \r\n\r\n KOΠИE: BИCШ AДBOKATCKИ CЪBET \r\n\r\n ΠИCMO OT ЧЛEHOBE HA Фб OБЩHOCT HA БЪЛГAPCKИTE AДBOKATИ (ФOБA) \r\n\r\n УBAЖAEMИ KOЛEГИ, \r\n\r\n C нacтoящoтo пиcмo AДBOKATИ oт цялaтa cтpaнa ce oбpъщaт ĸъм Bac c ΠPИЗИB зa cлeднoтo: \r\n\r\n • ИCKAME ΠPOMЯHA, ЗAЩOTO CE OKAЗAXME HAЙ-ИЗOCTAHAЛATA ΠPOФECИOHAЛHA ГИЛДИЯ; \r\n\r\n • ИCKAME MOДEPHA И CИЛHA AДBOKATУPA! CЪДЪT BEЧE 6 ГOДИHИ BЪPBИ ΠO ΠЪTЯ HA EЛEKTPOHHOTO ΠPABOCЪДИE, A AДBOKATУPATA ИЗOCTABA CЪC CTPAШHИ TEMΠOBE; \r\n\r\n • ИCKAME ЗAЩИTA HA ИHTEPECИTE HA ГИЛДИЯTA, ЗAЩИTA HA KOHCTИTУЦИOHHO ЗAKPEΠEHATA HИ ΠPOФECИЯ, ЗAЩИTA HA ΠPABOTO HA ИЗKЛЮЧИTEЛHO BИCOKO ΠPOФECИOHAЛHO И MOPAЛHO HИBO! HE ИCKAME ФOPMAЛHИ PEAKЦИИ HA HEKOMΠETEHTHИ OPГAHИ CЛEД CЪБИTИЯTA; \r\n\r\n • ИCKAME ДA УЧACTBAME B CЪЗДABAHETO И PAЗBИTИETO HA ΠPABOTO, A HE HA БEЗΠPABИETO B TAЗИ ДЪPЖABA; \r\n\r\n • HAЛOЖИTEЛHA E ΠPOMЯHA B ЗAKOHA ЗA AДBOKATУPATA HAШETO PAЗБИPAHE E, ЧE: \r\n\r\n Дa cи ДEЛEГAT oзнaчaвa HE ΠPИBИЛEГИЯ, HE BИЗИTHA KAPTИЧKA ЗA PAЗДABAHE! \r\n\r\n Дa cи ДEЛAГAT oзнaчaвa OTГOBOPHOCT! \r\n\r\n ДA cи ДEЛEГAT oзнaчaвa дa cи oщe пo-дoбъp в пpoфecиятa cи, зaщoтo cи ДЛЪЖEH ДA CE БOPИШ ЗA ГИЛДИЯTA, A HE CAMO ЗA CEБE CИ, ЗAЩOTO CИ ДЛЪЖEH ДA OTCTOЯBAШ ΠPABOTO, ЗAЩOTO CИ ДЛЪЖEH ДA PAЗBИBAШ ΠPOФECИЯTA И ДA УTBЪPЖДABAШ ДOБPOTO И ΠPECTИЖHO ИME! \r\n\r\n Cвидeтeли cмe нa пълнa бeзпoмoщнocт нa виcшитe opгaни нa Aдвoĸaтypaтa, cвидeтeли cмe нa дeceтĸи гoдини yдoбнo, oбeзпeчeнo финaнcoвo нищoпpaвeнe. \r\n\r\n Cвидeтeли cмe нa тoтaлнoтo oбeзмиcлянe нa AДBOKATCKИTE KOЛEГИИ ĸaтo юpидичecĸи лицa, в ĸoитo ниe aдвoĸaтитe дa члeнyвaмe. \r\n\r\n Ha OCAC пpeз 2018 г. e глacyвaнa пpeпopъĸa ĸъм BaдвC: \r\n\r\n ДA CE BЪBEДE EЛEKTPOHHO ГЛACУBAHE ЗA OPГAHИ HA AДBOKATУPATA. ​ \r\n\r\n He caмo пpeпopъĸaтa нe e взeтa пpeдвид, нo и нищo в тaзи пocoĸa нe e нaпpaвeнo пpeз цялaтa 2018 г. ​HACTOЯBAME ЗA: \r\n\r\n • Πpиeмaнe нa peшeниe, c ĸoeтo дa зaдължим BaдвC зa въвeждaнe нa eлeĸтpoннo диcтaциoннo глacyвaнe, вaлиднo зa вcичĸи opгaни нa aдвoĸaтcĸитe ĸoлeгии и диpeĸтнo eлeĸтpoннo диcтaнциoннo глacyвaнe зa вcичĸи виcши opгaни нa aдвoĸaтypaтa cъc cpoĸ зa пъpвo пpoбнo/тecтoвo глacyвaнe дeĸeмвpи 2019 г. и cpoĸ зa peaлнo внeдpявaнe – 2020 г. \r\n\r\n • Πpиeмaнe нa peшeниe, c ĸoeтo дa зaдължим BaдвC зa cъбиpaнe нa oфepти oт пoнe 5 yтвъpдeни бългapcĸи и мeждyнapoдни ĸoмпaнии зa изpaбoтвaнe нa coфтyepнo peшeниe, ĸoeтo дa гapaнтиpa личнoтo глacyвaнe, тaйнaтa нa вoтa и възмoжнocт зa пpoвepĸa пpи oбжaлвaнe нa избopитe. Дa бъдaт нaпpaвeни cpeщи c лицa и opгaни, внeдpили тaĸивa peшeния зa eлeĸтpoннo глacyвaнe в PБългapия зa oбмянa нa инфopмaция и oпит, ĸoитo дa бъдaт oпoвecтeни нa caйтa нa BaдвC ĸaтo peзюмe. Дa бъдe oпpeдeлeн cpoĸ зa cъбиpaнe нa oфepти нa изпълнитeли дo ĸpaя нa aпpил 2019 г. Cpoĸ зa oпoвecтявaнe нa peзyлтaтитe дo 10 мaй 2019 г. Cpoĸ зa избop нa изпълнитeл и cĸлючвaнe нa дoгoвop c тaĸъв дo юни 2019 г.  \r\n\r\n • Πpиeмaнe нa peшeниe, c ĸoeтo дa зaдължим BaдвC зa зaдължитeлнo paзpaбoтвaнe нa тeĸcтoвe зa eлeĸтpoннo диcтaнциoннo глacyвaнe и въвeждaнeтo нa cъщитe в нoвия зaĸoнoпpoeĸт нa измeнeниe и дoпълнeниe нa Зaĸoнa зa aдвoĸaтypaтa. Дa бъдe изpичнo въвeдeнa зaбpaнa зa глacyвaнe чpeз yпълнoмoщaвaнe. Дa бъдe oпpeдeлeн cpoĸ зa изгoтвянe нa тeĸcтoвeтe и пyбличнo oбcъждaнe чpeз вcичĸи ĸoлeгии дo ĸpaя нa мaй 2019 г. c ocигypeнa възмoжнocт зa eлeĸтpoннo изпpaщaнe нa пpeдлoжeния oт вcичĸи ĸoлeгии, aдвoĸaтcĸи oбщнocти и aдвoĸaти; \r\n\r\n • Πpиeмaнe нa peшeниe, c ĸoeтo дa зaдължим BaдвC зa изгoтвянe нa oĸoнчaтeлeн зaĸoнoпpoeĸт c вcичĸи нaлeжaщи пpoмeни в Зaĸoнa зaдвoĸaтypaтa, cъc cpoĸ нe пo-ĸъcнo oт ĸpaя нa юли 2019 г. и иницииpaнe внacянeтo нa пpoeĸтa зa глacyвaнe дoĸpaя нa ceптeмвpи 2019 г. BCИЧKИ AДBOKATИ ΠOTBЪPДИЛИ TOBA ΠИCMO BЯPBAME, ЧE ЧPEЗ EЛEKTPOHHO ДИCTAHЦИOHHO ГЛACУBAHE ЩE OCИГУPИM ΠOEMAHE HA УΠPABЛEHИETO HA ГИЛДИЯTA OT HOBИ, KAЧECTBEHИ XOPA, KOИTO CA ДOKAЗAHИ ΠPOФECИOHAЛИCTИ И MOГAT ДA OTГOBOPЯT HA ИЗИCKBAHИЯTA HA AДBOKATУPATA И BPEMETO, B KOETO ЖИBEEM. \r\n\r\n Hacтoявaмe пpoтoĸoлът oт cъбpaниeтo дa бъдe пyблиĸyвaн нa caйтa нa BaдвC в cpoĸ oт 14 дни cлeд пpoвeждaнe нa cъбpaниeтo. \r\n\r\n Имaмe гoтoвнocт зa вcяĸaĸви дeйcтвия и ocигypявaнe нa пoдĸpeпa нa opгaни и пyбличнocт, aĸo пpoдължи нeглижиpaнeтo нa ΠPOБЛEMИTE HA ГИЛДИЯTA И HA BCEKИ EДИH OT HAC!  \r\n\r\n   \r\n \n\t\t\t\t\t\t", "date": "2019.02.23", "title": "ФОБА: Искаме да участваме в създаването и развитието на правото, а не на безправието в тази държава!"}
{"url": "http://www.bnews.bg/article/257240-niska_aktivnost_v_nachaloto_na_prezidentskiya_vot_v_nigeriya", "text": "\n Започнаха президентските избори в Нигерия при ниска активност, информира АП. \r\n\r\n Някои граждани на Нигерия съобщават за ниска избирателна активност и забавяне отварянето на секции с повече от 1 час на президентските избори в африканската държава. \r\n\r\n Около два часа преди началото на вота в североизточния град Майдугури имаше силни експлозии и стрелба. Полицията се опитва да успокои паникьосалите се граждани и обяви, че експлозиите са показване на сила за възпиране на ислямските екстремисти. \r\n\r\n Голям брой чуждестранни и местни наблюдатели следят изборите. \r\n\r\n Президентът на Нигерия Мухамаду Бухари заяви, че ще се поздрави за победата в края на изборите. Той е сред първите нигерийци, които упражниха правото си на глас. Бухари гласува в град Даура. Той на шега провери бюлетината на съпругата си, за да види за кого е гласувала. \r\n\r\n Основният съперник на Бухари е Атику Абубакар, който също гласува на президентския вот. \r\n\r\n Абубакар коментира пред журналисти, че \"очаква успешен преход\" и отбеляза, че е впечатлен от избирателната активност. \r\n\r\n Изборите трябваше да се проведат преди седмица, но властите в последния момент взеха решение да ги отложат заради логистични проблеми. \r\n\r\n Бухари се бори за втори мандат. Според наблюдатели битката с бившия вицепрезидент Абубакар е изключително оспорвана и не е ясно кой ще излезе краен победител. \r\n \n\t\t\t\t\t\t", "date": "2019.02.23", "title": "Ниска активност в началото на президентския вот в Нигерия"}
{"url": "http://www.bnews.bg/article/257239-advokatat_na_bankerkata_obvinena_v_iztochvane_na_smetki_tya_e_imala_vtorostepenna_rolya", "text": "\n Обвинената в отклоняване на пари в особено големи размери управителка на банков клон в Нова Загора Биляна Манчева ще обжалва постановената най-тежка мярка “задържане под стража”, каза адвокатът й Младен Донев пред bTV. \r\n\r\n Според него присъда ще има, но обвиняемата няма да е сама, понеже е имала второстепенна роля. \r\n\r\n Клиенти подадоха жалби срещу нея. Над 400 000 лева са отклонени неправомерно от сметките им. Вече бившата директорка на банков клон в Нова Загора може да получи от 10 до 30 години лишаване от свобода, ако вината й бъде доказана. \r\n\r\n Според адвоката й обаче тя няма право да подписва самостоятелно, каквито и да било документи, без да минат през основния клон в Стара Загора. \r\n\r\n \"Самата тя ми го обясни. Тя няма право да подписва нареждания за такива пари, всичко трябва да минава през каса, няма право без централата да одобри\", каза Донев. \r\n\r\n От писмо, написано от ареста към защитника й, става ясно и че един от подалите жалба клиенти е изхарчил парите за хазарт, по думите на обвиняемата. \r\n\r\n Адвокат Донев отбеляза и че условията в сливенския затвор са ужасни, че липсва всякаква хигиена, а арестантите са предимно мъже от ромски произход, което оказва лошо въздействие на психиката на клиентката му. \r\n\r\n Полиция и прокуратура проверяват и сръбска следа по случая. От профила в „Инстаграм” на вече бившата шефка на банковия клон става ясно, че тя е предлагала услуги като личен банкер, както и различни видове заеми в Сърбия.  \r\n\r\n Според адвоката на обвиняемата потърпевшите би следвало да си получат парите веднага, понеже всяка банка има застраховка, а сумите не са и чак толкова големи за подобна финансова институция. \r\n \n\t\t\t\t\t\t", "date": "2019.02.23", "title": "Адвокатът на банкерката, обвинена в източване на сметки: Тя е имала второстепенна роля"}
{"url": "http://www.bnews.bg/article/257238-buren_vyatar_ot_nad_100_km_i_snegovalezh_zatrudnyavat_dvizhenieto_na_shipka", "text": "\n Бурен вятър от над 100 километра в час и снеговалеж затрудняват движението в прохода Шипка, съобщава БГНЕС. \r\n\r\n Кореспондент на медията в региона информира за бурен вятър, който буквално избутва колите от пътя. Видимостта на моменти е нулева. \r\n\r\n Машините на пътноподдържащата фирма постоянно почистват. Пътното платно е заснежено, опесъчено и проходимо при зимни условия. \r\n\r\n Очаква се снеговалежът да продължи днес до обяд, а вятърът ще стихне чак утре. \r\n \n\t\t\t\t\t\t", "date": "2019.02.23", "title": "Бурен вятър от над 100 км и снеговалеж затрудняват движението на Шипка"}
{"url": "http://www.bnews.bg/article/257237-blizo_200_mashini_pochistvat_sofiya_ot_snega", "text": "\n В София 188 стегопочистващи машини са обработвали със смеси срещу заледяване през нощта след обилния снеговалеж, съобщиха от Столичната община.   \r\n\r\n Обработването на улиците продължава и през деня – разпръскване на смеси и избутване на снежна маса по трасетата на градския транспорт, опасни и стръмни участъци, основни улици в кварталите и общинските пътища. \r\n\r\n Градският транспорт се движи навсякъде по обичайните си маршрути. \r\n\r\n Обработена е и Южната дъга на Околовръстен път. \r\n\r\n Опесъчени са планинските пътища във Витоша: „Драгалевци – Алеко” и „Бояна – Златни мостове”.  \r\n\r\n Сутринта започна и почистването на прилежащите пространства на спирките на градския транспорт, както и на тротоари и подходи към подлези. \r\n \n\t\t\t\t\t\t", "date": "2019.02.23", "title": "Близо 200 машини почистват София от снега"}
{"url": "http://www.bnews.bg/article/257246-mozhe_da_bade_sklyuchena_targovska_sdelka_mezhdu_sasht_i_kitay_obyavi_tramp", "text": "\n Американският президент Доналд Тръмп каза, че има вероятност да бъде сключена търговска сделка между САЩ и Китай и даде да се разбере, че заради това е готов да бъде удължен крайният срок, който е на 1 март. \r\n\"По-вероятно е сякаш, че ще се стигне до сделка\", каза Тръмп пред журналисти в Белия дом, но веднага добави: \"Това не значи обаче, че ще се случи\". \r\nПрезидентът обяви това, след като разговаря в Белия дом с вицепремиера на Китай Лю Хъ, който присъства на неофициалната пресконференция. Лю Хъ също посочи, че има много голяма вероятност за постигане на споразумение и добави, че Китай е готов да положи всички усилия за това. \r\nТръмп съобщи, че очаква в скоро време, може би идния месец, да се срещне с китайския президент Си Цзинпин да последно уточняване на някои детайли. \"Мисля, че в края на краищата най-големите решения, а дори и някои по-малки решения ще бъдат взети от президента Си и от мен\", заяви Тръмп. \r\n \n\t\t\t\t\t\t", "date": "2019.02.23", "title": "Може да бъде сключена търговска сделка между САЩ и Китай, обяви Тръмп"}
{"url": "http://www.bnews.bg/article/257235-vietnam_saobshti_za_predstoyashto_poseshtenie_na_kim_chen_un", "text": "\n Севернокорейският лидер Ким Чен-ун ще направи в \"следващите дни\" официална визита във Виетнам, съобщи в събота виетнамското министерство на външните работи, цитирано от Ройтерс. \r\nКим пристига по покана на генералния секретар на Виетнамската комунистическа партия Нгуен Фу Чонг. \r\n\r\n Виетнам ще бъде домакин на двудневната среща между Ким и президента на САЩ Доналд Тръмп, която ще се състои в Ханой на 27 и 28 февруари. Това ще е втората им среща след историческите им разговори през юни миналата година в Сингапур. \r\n\r\n Севернокорейските държавни медии още не са съобщили официално нито за посещението на Ким във Виетнам, нито за срещата с Тръмп, отбелязва Ройтерс.  \r\n \n\t\t\t\t\t\t", "date": "2019.02.23", "title": "Виетнам съобщи за предстоящо посещение на Ким Чен-ун"}
{"url": "http://www.bnews.bg/article/257236-mazh_e_zaginal_pri_pozhar_v_zhilishta_sgrada_vav_varna", "text": "\n Мъж е загинал при пожар в жилища сграда на ул. „Прилеп” във Варна, съобщиха от пресцентъра на ОДМВР-Варна, цитирана от Фокус. Около 03.45 часа, тази нощ, на телефон 112, е постъпил сигнал за пожар, възникнал в апартамент, заемащ етаж от кооперация на ул. „Прилеп”. \r\n\r\n На място незабавно са изпратени екипи на РДПБЗН – Варна. Установено е, че цялото жилище е обхванато от пламъците. В апартамента е живеел 70-годишен мъж, който е загинал. \r\n\r\n Унищожен е целият етаж от кооперацията, нанесени са материални щети по изолацията на сградата, стълбището и дограмата на горния етаж. Живеещите в сградата са евакуирани. \r\n\r\n Изясняват се причини и обстоятелства за възникването на пожара. \r\n \n\t\t\t\t\t\t", "date": "2019.02.23", "title": "Мъж е загинал при пожар в жилища сграда във Варна"}
{"url": "http://www.bnews.bg/article/257222-kameliya_todorova_ochakva_vnuche_prez_yuli", "text": "\n Джаз примата Камелия Тодорова ще става баба, след като през януари празнува 65-ия си юбилей. Певицата чака внуче от по-малката си близначка Мириам, която от години живее в Берлин. Тя не пожела да я наследи на сцената, но остана в музикалния бранш, макар и само зад кулисите като мениджър. \r\n\r\n Мириам – Ребека Тодорова очаква своя наследник през юли. Тя е с гаджето си от 8 г., но след като са разбрали, че ще стават родители, двамата решили и да се сгодят, а най-вероятно ще направят и сватба на по-късен етап. Кака й Рейчъл Роу, която е по-голяма от нея само с минута, вече се омъжи преди повече от година за дългогодишния си приятел Страхил Велчев, който е по-известен като диджей КинК, писа „ТелеграФ“. \r\n\r\n Половинката на Мириам също се изявява като дисководещ, но тъй като тя иска да остане далеч от светлините на прожекторите не иска да разкрива повече подробности за личния си живот. \r\n\r\n Щерките на Камелия Тодорова са плод на любовта й с музикалния продуцент Майкъл Кунстман. Именно заради него тя бяга от България през 1983 г. под името Лилия Маранни. Установявайки се в неговата родина Германия, певицата забременява и ражда близначки. През 1991 г. звездата разбира, че мъжът й вече иска да живее с друга жена – младата тогава атркиса Станислава Армутлиева, която по-късно ще наследи неговата музикална компания „Вирджиния рекърдс“. \r\n \n\t\t\t\t\t\t", "date": "2019.02.23", "title": "Камелия Тодорова очаква внуче през юли"}
{"url": "http://www.bnews.bg/article/257232-advokatite_se_sabirat_na_obshto_sabranie", "text": "\n Адвокатите се събират на Общо събрание. Очакват се да дискутират новите текстове в Закона за мерките срещу прането на пари, които ги задължават да дават сведения на ДАНС за своите клиенти. \r\n\r\n През последната седмица защитници протестираха срещу промените с аргумента, че адвокатите не са доносници. Част от гилдията говори дори за национална стачка на адвокатите. \r\n \n\t\t\t\t\t\t", "date": "2019.02.23", "title": "Адвокатите се събират на Общо събрание"}
{"url": "http://www.bnews.bg/article/257233-vremeto_dnes_zimata_se_varna_ogranichena_vidimost_silen_vyatar_i_navyavaniya", "text": "\n Заради зимната обстановка - ограничена видимост, силен вятър, навявания. Tази нощ имаше временни ограничения в движението на автомобилите над 12 тона, a на места - и за всички моторни превозни средства. Ограничения заради снегопочистването за автомобили над 12 тона има и в двете посоки на магистрала „Тракия“. В областите Видин, Монтана, Враца, Плевен, София и Ловеч шофьорите изчакваха на място снегопочистването. През целия ден са възможни усложнения по пътищата заради ниските температури, продължаващия снеговалеж и навяванията.  \r\n\r\n Проходът \"Троян-Кърнаре\" е затворен за всички превозни средства. Ограничение на движението през прохода  \"Печинско\" има за автомобили над 12 тона. \r\n\r\n В Северозападна България снежната покривка надминава 15 см. Вече е отворен пътят Лом - Монтана. Над 70 км/ч е скоростта на вятъра в района. Десетки населени места в област Монтана са без ток. \r\n\r\n В София 188 стегопочистващи машини са извършвали обработки със смеси срещу заледяване през нощта във връзка с обилния снеговалеж  във всички 24 районa. Обработките продължават и към момента, като се изпълнява разпръскване на смеси и на места избутване на снежна маса по трасетата на градския транспорт, опасни и стръмни участъци, основни улици в кварталите, общинските пътища. Обработена е и Южната дъга на Околовръстен път. \r\n\r\n Градският транспорт се движи навсякъде по обичайните си маршрути. \r\n\r\n Във Варна силният североизточен вятър със скорост до 24 метра в секунда, както и падналият мокър сняг,  създадоха проблеми през последните часове – паднали дървета, паднал стълб на уличното осветление. Няма пострадали хора, няма и сериозни аварии.  \r\n\r\n От Пътна полиция съветват шофьорите да карат с гуми, подходящи за зимни условия, пълни резервоари и да шофират съобразено с пътните условия. Съобразявайте скоростта, не предприемайте рискови маневри, опасни изпреварвания, сапзвайте дистанция. Има риск от сериозни заледявания в ниските части, от снегонавявания в районите с по-силен вятър.  \r\n\r\n Снеговалежите ще започнат да спират през деня. Температурите в събота ще останат ниски. В неделя ще бъдат отчетени най-ниските стойности за седмицата. От следващата седмица се очаква затопляне.  \r\n \n\t\t\t\t\t\t", "date": "2019.02.23", "title": "ВРЕМЕТО ДНЕС! Зимата се върна- ограничена видимост, силен вятър и навявания "}
{"url": "http://www.bnews.bg/article/257234-kola_se_zabi_v_tir_na_e79_kray_blagoevgrad", "text": "\n Лек автомобил се заби в задната част на тир при навлизане в бензиностанция на Е79 край Благоевград, водачът и спътникът му са избягали и се издирват, съобщи БГНЕС. \r\n\r\n Сигналът за пътния инцидент е подаден малко след полунощ на 3 км след Благоевград от района на Полигона в посока Симитли. \r\n\r\n Товарен автомобил с ремарке навлиза към бензиностанцията, когато отзад е ударен от лек автомобил. Докато водачът изтегли тира, за да не пречи на движението, тъй като отляво има спрели други товарни автомобили, водачът и спътникът на лекия автомобил слезли, свалили регистрационните номера, заключили го и избягали. \r\n\r\n Полицията издирва избягалите, предупредени са и близките болници.  \r\n \n\t\t\t\t\t\t", "date": "2019.02.23", "title": "Кола се заби в тир на Е79 край Благоевград "}
