{"url": "http://www.bnews.bg/article/258680-vzriv_v_himicheski_zavod_v_egipet", "text": "\n Най-малко 10 души загинаха при експлозия на резервоар в химически завод за фосфати в град Айн Сохна, разположен на Червено море в Източен Египет, предадоха Ройтерс и Франс прес, като се позоваха на източници от силите за сигурност. \r\nЗаводът, който е в процес на изграждане, е собственост на въоръжените сили и строителството му е поверено на компанията \"Хасан Алам Пропъртиз\", казаха два от източниците. \r\nАйн Сохна се намира на близо 130 км от столицата Кайро. По крайбрежието около града се извършват индустриални дейности и се развива туризъм. \r\n \n\t\t\t\t\t\t", "date": "2019.03.21", "title": "Взрив в химически завод в Египет"}
{"url": "http://www.bnews.bg/article/258658-sestrata_na_tita_ya_zadmina_po_hubost_kakata_na_pevitsata_top_bramchalka_bez_zabelezhka", "text": "\n Каката на Тита я задмина по сексапил. Тайнствената сестра на певицата се появи заедно с нея преди няколко дни в Апелативния спец съд в София. Двете дойдоха под ръка  за да подкрепят баща си Милен Пенчев, Деси веднага прикова погледите, въпреки че беше облечена неглиже, и остави в малкия си джоб известната си сестра. Деси и Тита имат една открояваща се черта. \r\nИ двете мацки са адски надарени в гърдите. Дините на каката на Тита са огромни, при това са естествени. Хубавицата държи много на външния си вид. Тя тренира усилено, за да не качи излишни килограми, за разлика от Тита, която феновете обвиняват, че трябва да махне няколко килца, пише „България Днес“. Кака й е топ бръмчалка без нито една забележка. Тялото на Деси е изваяно и стегнато. Сочното й дупе си личи отдалеч. Деси, както и Тита е сериозно обвързана. \r\n \n\t\t\t\t\t\t", "date": "2019.03.21", "title": "Сестрата на Тита я задмина по хубост! Каката на певицата - топ бръмчалка без забележка "}
{"url": "http://www.bnews.bg/article/258679-dareniyata_ot_chuzhbina_za_religiite_prodalzhavat", "text": "\n Даренията за вероизповеданията у нас, включително и от частни и юридически лица от чужбина ще продължат. Няма да има и отчетност за тях. Парламентарната комисия по вероизповеданията отхвърли днес предложенията религиите, които получават държавна субсидия,да нямат право да получават дарения от чужди държави или чужденци и да уведомяват Дирекция „Вероизповедания” към Министерски съвет за всяко дарение или наследство на имущество от български юридически лица или с източник от чужбина. \r\nПредложенията на Обединени патриоти бяха отхвърлени с осем гласа „въздържали се”. За промените гласува само Павел Шопов. Той заяви, че идеята на закона за вероизповеданията е билада се прекрати финансирането им от чужбина, защото това е обществено опасното и в разрез с Националната сигурност. От Светия синод заявиха, че са против ограничаването на възможностите за дарения. \r\n  \r\nДепутатът от ДПС Йордан Цонев обясни, че текстовете, ограничаващи финансирането на вероизповеданията чрез дарения, в това число и от чужбина, както и идеите за въвеждане на регистър с информация за даренията, са отхвърлени още в първия вариант на закона, приет в края на миналата година и това е по настояване на всички вероизповедания, в това число и Българската православна църква. \r\n\r\n Цонев: \"Всички бяхме разписали текст да няма финансиране от други държави, обаче ние все пак се съобразяваме с това, което казва църквата. А и другите вероизповедания бяха категорични, че не може да се забрани на външни да финансират. Може да се забрани да приемаш. И така не се разбрахме. Още при първия вариант тези текстове отпаднаха по искане на всички вероизповедания. Искахме за даренията да има регистър, да се водят. Позоваха се на това, че всяко дарение от римско време следва волята на дарителя, че има анонимност на дарителя. Протестантските казаха, че те функционират само от дарения, католическото каза: \"Как няма да финансират чужди държави, че Ватикана е държава\". \r\n\r\n Варненският митрополит Йоан потвърди отново позицията на Светия синод, че не иска държавата да се меси в даренията на църквата: \"Ние имаме позиция и писмено становище по този въпрос, дадено още в края миналата година. То беше пределно ясно. Ние възразихме против възраженията на патриотите и си поддържаме това становище, а то е, че ние не искаме държавата да става посредник между дарителя и дарения, в случая църквата\".   \r\nКонтрол на даренията и финансите на вероизповедания е грубо нарушение и намеса на държавата чрез изпълнителната власт във вътрешния живот на религиозните институции и противоречи на Конституцията, се посочва в официалната позиция на Българската православна църква. \r\n  \r\nНа днешното си заседание Комисията по вероизповеданията отмени текста, предвиждащ амнистия на задълженията от осем милиона лева на Главното мюфтийство и гласува създаване на нов текст тези средства да бъдат разсрочени за период до десет години. Предстои промените да бъдат гласувани и в пленарна зала. \r\n \n\t\t\t\t\t\t", "date": "2019.03.21", "title": "Даренията от чужбина за религиите продължават"}
{"url": "http://www.bnews.bg/article/258675-55_ma_dushi_se_udaviha_v_irak", "text": "\n Най-малко 55-ма души загинаха след като ферибот се обърна днес в Ирак, предаде Би Би Си. \r\n\r\n Трагедията стана във водите на река Ефрат, в околностите на северния град Мосул. Според очевидци на катастрофата корабът бе пренатоварен с хора, които отбелязваха празника Новруз (Нова година). \r\n\r\n \"Повечето от загиналите са жени и деца, които не можеха да плуват. Ние извадихме телата на 12 човешки същества и започнахме разследване на трагедията\", заяви представител на местните власти. \r\n \n\t\t\t\t\t\t", "date": "2019.03.21", "title": "55-ма души се удавиха в Ирак"}
{"url": "http://www.bnews.bg/article/258676-raya_peeva_treta_sedmitsa_se_machi_da_dokazhe_che_e_shtastliva_s_yavor_badete_spokoyni_zhiva_i_zdrava_sam", "text": "\n \r\n\r\n „Бъдете спокойни! Жива и здрава съм!”. Така Рая Пеева се обърна към своите последователи в социалните мрежи в опит да ги убеди колко добре се чувства във връзката с Явор Бахаров. Дни след арестуването на актьора тя накара свой колега да я снима, докато се приготвя за представление в театър „Възраждане”. „Ето я Рая Пеева! Руса и прекрасна!”, каза колегата, на пострадалата от шамарите на любимия си звезда. После тя уточни, че все още се радва на здраве и добро настроение въпреки клюките по свой адрес. \r\n\r\n Когато обаче миналата неделя вечер Рая реши да събере близки хора, за да отпразнува своя 29-и рожден ден, край нея не се виждаше нито един мъж с изключение на ревнивия Явор Бахаров. Празникът бе в столично заведение, а на масата на актрисата, освен нея и гаджето ѝ, бяха забелязани само 2-3 нейни приятелки. С това звездата от „Скъпи наследници” без да иска потвърди, че човекът до нея е крайно ревнив и не търпи други мъже дори да седят на една маса с нея. „Горкичката! Поканила е само жени, за да не направи Явор нов скандал, защото този път ще влезе директно в затвора!”, цъкаха с език хора от съседните маси.  Самият Бахаров изглеждаше доста запуснат. Личеше, че от седмици по лицето му не е минавал бръснач, което обаче явно не е проблем за влюбената Рая. За празника той демонстративно я поздрави в Инстаграм, където профилите и на двамата актьори са отворени и може да се разглеждат от всички. „Честит рожден ден, Усмивке прекрасна! Бъди здрава и бъди с мен. Буря си ти”, написа Бахаров. А Рая отговори с „Обичам те!”. \r\n\r\n Деня преди вечерното събиране в бара тя също е прекарала в женска компания. Актрисата показа снимки, на които се вижда, че е била обградена с приятелки. Сред тях се забелязва победителката от третия сезон на „Мастършеф” Божана Кацарова, за която отдавна се знае, че е близка с Рая и дори дължи на нея участието си в готварското шоу. За част от дамите в компанията е известно, че имат мъже до себе си. Нито един от тях обаче не е бил допуснат на „женското парти” на рожденичката.  \r\nВъпреки тези странни обстоятелства Рая Пеева твърди, че това е бил най-хубавият рожден ден в целия ѝ живот. Актрисата продължава да го играе щастливо влюбена в Явор Бахаров и да се опитва да убеждава всички, че между двамата няма никакви проблеми.  \r\n  \r\n \n\t\t\t\t\t\t", "date": "2019.03.21", "title": " Рая Пеева трета седмица се мъчи да докаже, че е щастлива с Явор: Бъдете спокойни, жива и здрава съм!"}
{"url": "http://www.bnews.bg/article/258672-kasovite_belezhki_ot_benzinostantsiya_s_razbivka_ot_septemvri", "text": "\n Националната агенция за приходите предлага от септември бензиностанциите да издават касови бележки с подробна разбивка на покупната и продажната цена на горивото, както и наложените такси върху него. \r\n\r\n Задължението трябваше да влезе в сила от 1 април по предложение на министъра на финансите Владислав Горанов. \r\n\r\n Възраженията дойдоха от Българската петролна и газова асоциация - браншът, който трябва да показва разбивка на елементите, образуващи крайната цена. \r\n \n\t\t\t\t\t\t", "date": "2019.03.21", "title": "Касовите бележки от бензиностанция с разбивка от септември"}
{"url": "http://www.bnews.bg/article/258657-snahata_na_todor_zhivkov_milionerka_v_sasht", "text": "\n Бившата снаха на Тодор Живков Маруся Минчева, която от 35 години живее в САЩ, тъне в лукс и охолство. Бившата съпруга на Владимир Живков е омъжена за богат американец, носи фамилията Морган и се движи само в хайлайф средите в Калифорния, където притежава разкошна къща. \r\nОт краткия си брак със сина на Тато тя има син, който носи името на дядо си. Тодор Живков-младши обаче се срамувал от името си и в САЩ се представял като Тед Влад Живков. \r\nТой е сред малцината късметлии в цял свят, станали милионери след игра на покер. Тед не се е виждал с баща си от 5-годишен, а двете му деца изобщо не подозирали за съществуването на българския си дядо.  \r\n\r\n За охолния си живот майка му Маруся разчитала и на него, и на съпруга си. Но държала да се знае, че работи и по собствени творчески проекти. Маруся има две висши образования - кинорежисура и история на изкуството. \r\nРаботила е с Милош Форман и Среджо Леоне и се познава лично с Арнолд Шварценегер. След пристигането си в САЩ започва работа в галерия, за да се издържа. Завършва курс по актьорско майсторство и започва да преподава в университета в Южна Калифорния. \r\nИма издадени две книги, напоследък се занимава с късометражни филми и е редовен гост на бляскави ВИП партита. Не се е връщала от години в България и от медиите научава за съсоянието на бившия й мъж Владимир.  \r\nДокато тя тъне в лукс, той едва крета с 420 лв пенсия. Напоследък здравето му е сериозно влошено, той практически не излиза от дома си и втората му жена се е превърнала в негова болногледачка.  \r\nМаруся обаче не го съжалява, тъй като не забравя тормоза от Живкови. С Владимир се запознали в кафене до английската гимназия и той мигновено взел решение, че ще се ожени за хубавото момиче.  \r\nСватбата им била през 1979, но 3 години по-късно последвал развод и тя усетила обратната страна на медала. През 1984 я отвлекли и държали под ключ един месец, по подозрение, че може да отведе сина си в чужбина. Отнели и родителските права на закрит процес и тя заминала сама да учи кинорежисура в Москва.  \r\nДошла си у нас след 1989 година и по съдебен път си върнала правата върху сина, когото не била виждала 5 години, предават от Ретро. \r\n \n\t\t\t\t\t\t", "date": "2019.03.21", "title": "Снахата на Тодор Живков милионерка в САЩ "}
{"url": "http://www.bnews.bg/article/258664-spetsprokuraturata_predade_na_sad_mityo_ochite_dashterya_mu_i_oshte_11_dushi", "text": "\n Специализираната прокуратура внесе в съда обвинителен акт срещу Димитър Желязков-Митьо Очите като ръководител на организирана престъпна група за изнудване, принуда чрез заплахи, палежи и разпространение на наркотици, съобщиха от държавното обвинение. \r\n\r\n Групата е действала от януари 2013 г. до 2 август 2018 г. на територията на Бургас, Ямбол, Несебър и к.к. „Слънчев бряг“. На съд по същото дело са предадени още 12 лица. Деветима от тях - за участие в ръководената от Желязков група, а 3-ма за престъпления, извършени по поръчение на групата. \r\n\r\n Сред обвиняемите е и дъщерята на Желязков – Станислава, обвинена за събиране на „такса спокойствие“ от таксиметрови фирми и собственици на търковски обекти в курорта „Слънчев бряг“. \r\n\r\n Освен като ръкводител на организирана престъпна група, Митьо Очите ще отговаря за 9 деяния, извършени от него и от останалите обвиняеми по негово лично разпореждане. \r\n\r\n От създаването на групата през януари 2013 до края на 2017 г. участниците получили само от две собственички на погребални агенции в Бургас близо 72 000 лв. „такса спокойствие“. Чрез заплахи те били принудени да плащат по 150 лв. за всяко погребение, като се „отчитали“ на групата на всяко 10-о число от месеца. \r\n\r\n “Ако не ми дадеш парите веднага ще има чупене на капачки, нали знаеш?“, „... ако спреш да плащаш ще съжаляваш - последствията ги знаят всички“. Само през 2013 г. събраната „такса“ възлязла на 20 100 лева. Когато в началото на следващата година те отказали да плащат, едната от тях била заплашена с пистолет в лицето:“Дължиш ми по 150 лв. за погребение... Жива няма да те оставя - не го ли разбра? Ей сега затварям вратата и те почвам. Ей сега ще те обезобразя. Ще те оставя без лице, бе! Давай парите ... мастийо долна“. \r\n\r\n След случката плащанията продължили. „Такса охрана“, но и „Такса рекет“ бил принуден да отчита на групата предприемач от Ямбол. Най-напред той бил заставен да приеме обектите му в града да бъдат охранявани от „Аркус Сигурност Бургас“ ООД – фирмата, в която Димитър Желязков е бил назначен на длъжност експерт по сигурността. \r\n\r\n “Остави джипа - виж децата ти. Не можеш да ги пазиш непрекъснато. Има лоши хора – може да им се случи нещо лошо – я ще вземат да ги отвлекат, я някоя беля ще направят“, „съветвали“ бизнесмена хората на Желязков. Иначе „няма да бъдат отвличани децата ти, няма да ти бъдат палени коли“, няма “да ти счупят стъкло на заложната къща или на офиса... да хвърлят нещо вътре и да ги запалят“. \r\n\r\n Таксата за охрана за обектите на предприемача в града била 2520 лв. месечно. Освен нея обаче, той трябвало да плаща на групата и „Такса рекет“. \r\n\r\n От 2013 г. до началото на 2018 г. въпросната такса плавно се покачвала, за да достигне до 45 000 лв. месечно. Когато бизнесменът отказвал да плаща повече, му показвали снимката на детето, или отправяли му смъртни заплахи на самия. Бизнесмен от Бургас пък бил изнудван да се откаже от дяловете си в успешно търговско дружество в полза на групата, както и да продаде на ниска цена своите дялове във фирма, стопанисваща казино в Слънчев бряг. Отказът довел до опожаряване на казиното и личния автомобил на бизнесмена. На друг предприемач от Бургас Желязков наложил „глоба“ от 250 000 лева, защото отказал да плаща такса „рекет“, заплашен бил и с убийство. \r\n\r\n В част от случаите Митьо Очите лично участвал в рекетирането на набелязаните от него жертви. За извършените от него престъпления законът предвижда до 15 г. затвор, глоба от 5 до 10 хиляди лева и конфискация на една втора от имуществото му. \r\n \n\t\t\t\t\t\t", "date": "2019.03.21", "title": "Спецпрокуратурата предаде на съд Митьо Очите, дъщеря му и още 11 души"}
{"url": "http://www.bnews.bg/article/258670-prokuraturata_protestira_sreshtu_svobodata_koyato_sadat_dade_na_minyu_staykov", "text": "\n Специализираната прокуратура протестира определението на Специализирания наказателен съд от 18 март 2019 година, с което мярката за неотклонение на Миню Стайков \"задържане под стража\" бе изменена в \"парична гаранция\" от 500 000 лева, съобщиха от Апелативната специализирана прокуратура. \r\n\r\n Със същото определение в по-лека бе изменена и мярката за неотклонение за задържане на другия обвинен по делото - Иван Димитров, син на кмета на Карнобат - в гаранция в пари от 50 000 лева. \r\n\r\n Прокуратурата предлага Апелативният специализиран наказателен съд да потвърди взетите най-тежки мерки за неотклонение и за двамата обвинени, се казва още в съобщението. \r\n\r\n Преди три дни бизнесменът, собственик на \"Винпром\" - Карнобат, поиска да бъде пуснат на свобода заради влошеното си здравословно състояние. Съдът прие, че той не може да продължи да се лекува в затворническата болница. На 31 октомври Стайков получил инсулт и е лекуван в болницата на МВР, затова на заседанията по делото се явяваше в инвалидна количка. \r\n\r\n Преди половин година  той беше обвинен за пране на пари и укриване на данъци, след като беше задържан при акция на спецпрокуратурата във \"Винпром Карнобат\", \"СИС индустрийс\" и \"Топаз мел\". \r\n \n\t\t\t\t\t\t", "date": "2019.03.21", "title": "Прокуратурата протестира срещу свободата, която съдът даде на Миню Стайков"}
{"url": "http://www.bnews.bg/article/258673-komisiya_v_ns_ne_prie_veroizpovedaniyata_da_saobshtavat_za_vsyako_darenie", "text": "\n Парламентарната комисия по вероизповеданията и правата на човека отхвърли предложението на \"Обединени патриоти\" вероизповеданията, на които е предоставена държавна субсидия, да бъдат длъжни да уведомяват Дирекция \"Вероизповедания\" на Министерския съвет за всяко дарение или наследство на имущество от български юридически лица или с източник от чужбина. \r\n\r\n Предложението беше отхвърлено с един глас \"за\", един \"против\" и осем въздържали се, съобщи \"Фокус\". Гласуването беше на второ четене и предстои промените в Закона за вероизповеданията да влязат за гледане в пленарната зала. \r\n\r\n Законопроектът бе внесен с подписите на председателя на ПГ на ГЕРБ Цветан Цветанов и председателя на ПГ на ДПС Мустафа Карадайъ. Първоначално се предвиждаше да бъдат опростени дълговете на вероизповеданията към 31 декември 2018 г. Впоследствие ПГ на ГЕРБ направи предложение между двете четения за отсрочването им до 10 години. Друга част от измененията предвижда субсидията, отпускана по държания бюджет да се разпределя от Българската православна църква за източноправославното вероизповедание и от Главното мюфтийство за мюсюлманското. \r\n\r\n Според измененията държавната субсидия ще се предоставя и за българските православни църковни общини в чужбина. Досега субсидия се предоставяше само на задгранични епархии или митрополии в диоцеза и юрисдикцията на Българската православна църква. Заложени са разпоредби, според които максималният размер на заплатата на свещенослужителите не бива да надвишава средната месечна заплата на наетите в икономическа дейност \"Образование\". Досега заплатата не биваше да надвишава тази на педагогически специалист. За служителите на религиозни институции не е предвидена промяна и заплатата не бива да надвишава тази на наетите в обществения сектор. Изключение от тези изисквания правят ръководните органи на вероизповеданията. \r\n\r\n Промените предвиждат още държавната субсидия да остане в размер на 10 лв. за самоопределило се лице към вероизповеданията с над 1% от преброените лица в страната. За останалите вероизповедания се запазва правилото субсидията да не бъде по-малка от 15 млн. лева. \r\n \n\t\t\t\t\t\t", "date": "2019.03.21", "title": "Комисия в НС не прие вероизповеданията да съобщават за всяко дарение"}
{"url": "http://www.bnews.bg/article/258674-bivsh_gratski_voenen_zastrelya_balgarskata_si_priyatelka_i_se_samoubi", "text": "\n 70-годишен пенсиониран гръцки офицер застреля българската си приятелка, след което се самоуби.  \r\n\r\n Трагедията се разиграла около 12 часа днес в атинския квартал \"Вула\", съобщиха гръцките медии. \r\n\r\n Между гръка и 60-годишната българка избухнал скандал. В разгара на разправията мъжът извадил оръжие и открил стрелба по приятелката си. Въпреки множеството огнестрелни рани, жената успяла да излезе на улицата, където паднала на тротоара. \r\n\r\n В този момент 70-годишният бивш офицер обърнал оръжието към себе си.  \r\n\r\n И двамата са били транспортирани в атинска болница, но лекарите не успели да ги спасят.  \r\n\r\n По случая се води разследване. Към момента от гръцката полиция не съобщават причините за кървавата драма.  \r\n \n\t\t\t\t\t\t", "date": "2019.03.21", "title": "Бивш гръцки военен застреля българската си приятелка и се самоуби"}
{"url": "http://www.bnews.bg/article/258663-nad_200_meditsinski_spetsialisti_i_studenti_protestiraha_za_doystoyno_zaplashtane", "text": "\n Повече от 200 специалисти по здравни грижи - медицински сестри, акушерки, лаборанти, рехабилитатори, фелдшери, работещите в училищното и детско здравеопазване, както и студенти от специалностите \"Медицинска сестра\" и \"Акушерка\" в Русенския университет излязоха на протест в Парка на младежта в Русе. \r\n\r\n \"Протестираме за достойно заплащане. Получаваме малко над минималната заплата. Искаме нашите стартови заплати да бъдат поне два пъти повече от минималната заплата в страната\", каза Галя Добрикова - старша акушерка. \r\n\r\n Тя обясни, че професията не е примамлива за младите кадри. В лечебните заведения има отделения, в които липсвали по три-четири медицински сестри. \r\n\r\n Налагало се една медицински специалист да отговаря за 20 пациенти, като така трудно се полагат качествени медицински грижи. \r\n\r\n Татяна Атанасова - председател на Регионалната колегия в Русе към Българската асоциация на професионалистите по здравни грижи, обясни, че се налага медицинските специалисти да работят на няколко места, за да си осигурят нормален живот. Това обаче води до изтощение и до заболявания. \r\n\r\n Първокурсничка от специалност \"Медицинска сестра\" в Русенския университет каза, че харесва професията си, но тя и нейните колеги искат заплащането да се увеличи, за да останат в България. \r\n \n\t\t\t\t\t\t", "date": "2019.03.21", "title": "Над 200 медицински специалисти и студенти протестираха за дойстойно заплащане"}
{"url": "http://www.bnews.bg/article/258665-panikataki_tresat_desi_dobreva_zaradi_erol", "text": "\n Когато получила образа на Ерол от „Уикеда“, тя не само трябвало да научи дългия текст, но и да наподоби максимално изпълнителя. За целта гримьорите й сложили тежка маска с нос в специфичната форма, която покрила нейния и тя не можела да диша. Поемала въздух само с едната ноздра и дори се задушила на сцената. Така получила и паникатака, но успяла да се събере психически и да завърши представянето си, без никой да се усети, пише „България Днес“.   \r\n \n\t\t\t\t\t\t", "date": "2019.03.21", "title": "Паникатаки тресат Деси Добрева заради Ерол "}
{"url": "http://www.bnews.bg/article/258668-slavi_progledna_otnovo_shofira_sam_dzhipa_si", "text": "\n Слави Трифонов отново шофира сам джипа си, похвали се самият той в едно от последните предавания на „Шоуто на Слави”. Дългия вече няма проблеми със зрението и окончателно е захвърлил тъмните очила, с които често се появяваше дори в студиото на вечерното шоу. \r\nУчиндолецът вече ги използвал само по предназначение – да се пази от слънцето, когато е навън. В студиото шоумен №1 използвал диоптрични очила, за да се справя с четенето на сценария. Хора от екипа на Трифонов разкриват, че силната светлина на прожекторите вече не го напрягала, изчезнало и силното му главоболие, което го мъчело преди. Миналото лято водещият използва лятната си отпуска, за да се подложи да операция на очите. Дългия се лекувал в прочутата австрийска клиника „Рудолфщифтунг” във Виена, където светила в офталмологията му помогнали да подобри зрението си. Оперирал го лично проф. Биндер и екипа му, а интервенцията била извършена посредством лазерна рефрактивна хирургия – последен писък в медицината. Интервенцията продължила повече от час и половина, а преди операцията Слави няколко пъти посещавал клиниката за прегледи и диагностика, пише \"Уикенд\". \r\nОт дома си в Драгалевци до работното си място в центъра на София – НДК, той продължавал да пътува с кортеж от бронирана кола с охрана, която предвожда джипа му. Доскоро мощният „Рейндж Роувър” на Дългия СВ 0780 АК управляваше личен шофьор, а шоуменът се возеше на предната седалка до него. Отзад пътуваха останалите гардове. Запознати с делата на Трифонов разказват, че на практика той поддържал охрана в наличност от няколко човека, които се редували по график. Всички бодигардове, предимно бивши ченгета, били проверени мъже, наети от охранителна фирма, близка до него. Бодигардовете подписвали специален договор за конфиденциалност. \r\nЗа никой от зрителите на вечерното шоу не бе тайна, че водещият трудно четеше не само сценария си, който по правило се разпечатва в огромен шрифт, но и големите букви, които текат на аутокюто, монтирано към камерите в шоуто. Зрителите на вечерното предаване неведнъж ставаха свидетели на затрудненията на Слави да прочете текста си. Понякога Дългия ставаше от мястото си и се доближаваше до камерата с аутокюто, заставайки само на няколко сантиметра от текста. Често Трифонов присвиваше очи в опит да фокусира написаното, взираше се и правеше паузи, докато успее. Дългия категорично отказвал да ползва слушалка в ухото, както прави Гала, а сценаристите да му диктуват всяка дума. Водещият вече не само, че четял без проблем написаното на аутокюто, но и преглеждал разпечатания си на хартия сценарий. \r\n \n\t\t\t\t\t\t", "date": "2019.03.21", "title": "Слави прогледна, отново шофира сам джипа си"}
{"url": "http://www.bnews.bg/article/258660-sriv_na_amerikanskiya_iznos_na_uiski_zaradi_mitata", "text": "\n Износът на уиски от САЩ се е сринал през втората половина на 2018 г., поемайки удара на по-високите мита, наложени от търговските партньори на страната след митата на президента Доналд Тръмп върху стоманата и алуминия, обяви работеща в индустрията група в четвъртък. \r\n\r\n Канада, Китай, Мексико и Европейският съюз наложиха през миналата година вносни мита, вариращи от 10 до 25%, върху американското уиски и бърбън. Това е довело до 11-процентов спад на износа на уиски от САЩ през второто полугодие на годишна база, сочи доклад на Distilled Spirits Council, цитиран от Ройтерс. \r\n\r\n През първите шест месеца на 2018 г. износът на уиски се е увеличил с 28% спрямо същия период на 2017 г., отчасти подкрепен от компании, като производителя на Jack Daniels Brown-Forman Corp, избързали с международните си доставки, особено към Европа, преди митата да влязат в сила. \r\n\r\n За цялата 2018 г. износът на уиски се е увеличил с 5,1% до 1,18 млрд. долара, което представлява значително забавяне спрямо 16-процентовия ръст от 2017 г. \r\n \n\t\t\t\t\t\t", "date": "2019.03.21", "title": "Срив на американския износ на уиски заради митата"}
{"url": "http://www.bnews.bg/article/258661-nazryava_nov_grandiozen_doping_skandal_tozi_pat_ne_sa_vinovni_rusnatsite", "text": "\n Нов грандиозен допинг скандал е на път да избухне в спорта, но този път мишена няма да са руски спортисти. \r\n\r\n През 2015 г. Москва бе обвинена в масово и системно допингиране на атлетите си, част от което бе доказано и санкциите за руския спорт продължават да са много тежки. \r\n\r\n Сега един филм, в който са използвани реални изказвания на състезателя по ски бягане Йоханес Дуер, стана повод за мащабно разследване в Австрия и Германия. Резултатите водят към германски доктор, който вече е арестуван. Неговото име не се споменава, но се очаква той да разплете нишката на огромна мрежа за допингиране на състезатели в поне пет различни спорта. \r\n\r\n Самият Дуер бе арестуван на 5 март и ще бъде свидетел в делото, което се очертава да разтърси спорта. \r\n\r\n Той е признал за използване на кръвен допинг, ЕПО и хормони разтежа от 21 състезатели (за които знае поименно), които са познати в три зимни и два летни олимпийски спорта. \r\n\r\n Прокурорът от Мюнхен Кай Гребер вече е издал заповеди за задържане и разпитване на тези атлети. \r\n\r\n Намерени са следи от цяла мрежа за допингиране на спортисти, като отделни клетки от нея има в Германия, Австрия, Хърватия, Словения, Естония, Италия, Швеция, Финландия и дори Хавай. \r\n\r\n Дуер, който е част от организацията, бе уличен в употреба на допинг след Олимпиадата в Сочи 2014, а след това не се състезава. \r\n \n\t\t\t\t\t\t", "date": "2019.03.21", "title": "Назрява нов грандиозен допинг скандал, този път не са виновни руснаците"}
{"url": "http://www.bnews.bg/article/258678-barekov_konservatorite_v_balgariya_tryabva_da_vzemem_primer_ot_gerb_i_sds", "text": "\n Време е да се върви към единение, защото разделени няма да получим резултата, който очакваме. С тези думи евродепутатът Николай Бареков се обърна към всички европейски и български консерватори по време на пресконференция, която даде заедно с изпълнителния директор на Алианса на консерваторите и реформистите /АКРЕ/ Ричард Милсъм, ден преди началото на срещата на високо равнище на консерваторите от цял свят в София. \r\n\r\n Процесът в България за обединение на консерваторите все още стои отворен, за съжаление нито една от партиите, които представляваме консервативни ценности у нас, не сме взели окончателно решение по какъв начин да се явим на европейските избори, заяви той и поздрави премиера Бойко Борисов и ръководството на СДС, които вече обявиха своята предизборна коалиция. По думите на Бареков няма нищо по естествено от това да се обединяват формации, които са от едно политическо семейство. \r\n\r\n Според евродепутата две са опциите за явяване на изборите на българските консерватори. Едната е да се направят две листи – на ВМРО и НФСБ и на „Презареди България” и АТАКА. В този случай обаче, категоричен е евродепутатът, трябва да има „пакт за ненападение” между двете листи и фокусът да е насочен към ДПС и БСП и актуалните въпроси, които стоят пред българския народ. \r\n\r\n Заедно с делегация от 80 души, обединени около консервативните идеи, сме тук, за да подкрепим нашата основна партия в България в лицето на „Презареди България” и по-конкретно Николай Бареков. Това заяви от своя страна изпълнителният директор на Алианса на консерваторите и реформистите /АКРЕ/ Ричард Милсъм по време на пресконференцията. \r\n\r\n Милсъм обяви, че по време на предстоящата среща на високо равнище (21-23 март) в София на видни консерватори от цял свят “The Liberty Summit”, чийто домакин ще бъде евродепутатът Николай Бареков, консерваторите ще вземат активно участие и ще посочат своите приоритети по отношение на политическите процеси у нас. „Искаме да се учим от вас, но и вие да имате възможност да се учите от нас, за да постигнем по-добро сътрудничество и да разширим своята мрежа”, отбеляза още той. \r\n\r\n От изявленията по време на пресконференцията стана ясно, че на конгреса “The Liberty Summit”, който ще стартира в петък, ще присъстват представители на консервативни партии и организации от над 15 държави, в това число Великобритания, Белгия, Швеция, Испания, Албания, Израел, Македония, Румъния. Участие в събитието ще вземат министърът на икономика Емил Караниколов, както и на министърът на туризма Николина Ангелкова. \r\n\r\n Предстоящият конгрес е огромно признание за България, това е последната среща на такова високо равнище на консерватори от цял свят преди края на един петгодишен изборен цикъл, заключи евродепутатът Николай Бареков. \r\n \n\t\t\t\t\t\t", "date": "2019.03.21", "title": "Бареков: Консерваторите в България трябва да вземем пример от ГЕРБ и СДС"}
{"url": "http://www.bnews.bg/article/258671-ruski_ucheni_preduprezhdavat_za_povishena_slancheva_aktivnost", "text": "\n Руски астрономи са регистрирали три изригвания на Слънцето за последните няколко денонощия, което свидетелства за повишена активност на небесното тяло, предава ТАСС. \r\n\r\n Изригванията са били характерни за \"жълтото\" ниво на регистрация, което се наблюдава за пръв път от няколко месеца. Във вечерта на 20 март и днес, 21 март, сме станали свидетели на три изригвания от клас С. Индексът на подобна активност за пръв път от няколко месеца достига \"жълто\" ниво - което 3,5 по десетобалната скала. \r\n\r\n Учените са наблюдавали на повърхността на Слънцето две зони на активно излъчване. Това се обяснява с факта, че нашата звезда продължава да изгаря \"гориво\" от предишния си цикъл. Това са магнитни полета, които се образуват под повърхността на Слънцето и се изхвърлят на повърхността под формата на потоци плазма с допълнителна енегрия. \r\n \n\t\t\t\t\t\t", "date": "2019.03.21", "title": "Руски учени предупреждават за повишена слънчева активност"}
{"url": "http://www.bnews.bg/article/258652-krizata_dovede_do_spad_na_listvaniyata_na_fondovite_borsi", "text": "\n Броят на листванията на фондовите борси по света драстично е намалял през първото тримесечие на 2019 година в резултат на многобройните неясноти, свързани с търговската война между САЩ и Китай, Брекзита и европейския икономически растеж. Това сочи проучване на консултантската компания И Уай (EY), цитирано от Франс прес. \r\n\r\n От началото на годината е имало 199 появи на борсата, което е с 41 на сто по-малко в сравнение със същия период на миналата година. \r\n\r\n Още по-значителен е този спад като стойност: получените суми възлизат на общо 13,1 милиарда долара, което е със 74 процента по-малко, отколкото през първите три месеца на 2018 година. \r\n\r\n В Азиатско-тихоокеанския регион листванията са 126 (-24 процента в сравнение с 2018 година), от които 35 на Хонконгската фондова борса. Като стойност спадът е малко по-осезаем (-32 на сто) или 6,4 милиарда долара. \r\n\r\n В Европа понижението е по-голямо: 23 листвания (-51 на сто) за 351 милиона долара (спрямо 14, милиарда миналата година или спад от 98 на сто). \r\n\r\n Същата е тенденцията и от другата страна на Атлантическия океан, където е имало само 20 листвания в САЩ през първото тримесечие (-57 на сто) за 3 милиарда долара (-82 процента), под въздействието на продължителното частично спиране на работата на администрацията. \r\n \n\t\t\t\t\t\t", "date": "2019.03.21", "title": "Кризата доведе до спад на листванията на фондовите борси"}
{"url": "http://www.bnews.bg/article/258653-rusata_zlatka_zabremenyala_v_dubay", "text": "\n Златка Райкова и Благой Георгиев ще стават родители. Tова издадоха за \"ШОУ\" техни приятели, които научили щастливата новина. Влюбените гълъбчета споделили на определен брой приятели, но все още се въздържат от публичност по темата.  \r\n\r\n Още по време на участието си във \"ВИП Брадър\" светската двойка ясно показа, че искат да станат родители. Златка се закани, че ако имат момиче ще го кръстят на майка й Виктория. Джизъса нямал претенции към името, но много искал да има дете и от Златка Райкова.  \r\n\r\n Работата се случила по време на коледното им пътешествие в Дубай. Двамата си подариха романтична ваканция на топло, а изглежда спокойствието там им се е отразило добре и Райкова заченала първото си дете. Влюбените са на седмото небе от щастие, но не бързат да се хвалят, защото Злати все още не е влезнала в третия месец и ги тресе суеверие.  \r\n\r\n Футболната звезда е взел присърце демографския проблем на България и е решил да хвърля семето си наред. Той има две деца от първата си жена Христина - дъщеря Йоанна и син Давид, а след това и красивата Есмер му роди още един син, който кръстиха Елай \r\n \n\t\t\t\t\t\t", "date": "2019.03.21", "title": "Русата Златка забременяла в Дубай"}
{"url": "http://www.bnews.bg/article/258654-varhovniyat_kasatsionen_sad_sprya_deloto_tsarska_bistritsa", "text": "\n Върховният касационен съд (ВКС) спря делото за \"Царска Бистрица\" и сезира Конституционния съд (КС), съобщи  . \r\n\r\n На четвъртия казус от сагата за т. нар. царски имоти, по който трябва да се произнесат, върховните съдии решиха да поискат тълкуване от Конституционния съд за това какви са правното действие и последици от решението му от 4 юни 1998 г., с което обяви за противоконституционен Закона за обявяване държавна собственост имотите на семействата на бившите царе Фердинанд и Борис и на техните наследници. \r\n\r\n Определението е на състав с председател Маргарита Соколова и членове Светлана Калинова (докладчик) и Гълъбина Генчева. След това ще се вземе решение на кого е Царска Бистрица. \r\n\r\n Решението по това дело може да повлияе на всички други съдебни решения за собствеността на имотите на Сакскобурготски. \r\n\r\n Делото за \"Цapcĸa Биcтpицa\" бeше peшeно нa пъpвa инcтaнция oт Coфийcĸия oĸpъжeн cъд в пoлзa нa дъpжaвaтa пpeз 2014 г. Три години по-късно и Coфийcĸият aпeлaтивeн cъд пpизнa двopeцa зa дъpжaвeн. Досега и по останали искове срещу Симеон Сакскобургготски и сестра му Мария Луиза, върховните съдии се произнасяха, че са държавна собственост. Първо през ВКС през 2012 г. мина дeлoтo \"Kpичим\", а после и \"Capъгьoл\", и \"Cитняĸoвo\". Делото за двореца Врана след месец ще бъде гледано от Апелационния съд. \r\n\r\n Въпросът за това какви са последиците от решението на КС от 1998 г. стои в основата на спора за царските имоти. Двете страни - Сакскобургготски и сестра му от една страна, и държавата - от друга, застъпват различни тези. \r\n\r\n Тази на държавата е, че решението на КС има стойност единствено на декларация, даваща оценка на минали събития, но няма правна стойност на реституиращ акт. \r\n\r\n Защитниците на Симеон и Мария Луиза - адвокатите Ели Христова и Валя Гигова, обаче не са съгласни с подобно разбиране. Те твърдят, че решението на КС има конститутивен ефект и правовъзстановително действие. Това означава, че самото решение на има пряк реституционен ефект и възстановява правното положение такова, каквото е съществувало преди приемането на закона за отнемане на имотите на бившите царе. Т.е. след произнасянето на КС през 1998 г. техните наследници са собственици на имуществото, предмет на отнемане със закона от 1947 г. \r\n\r\n Още през 1995 г. Конституционният съд излезе с решение (пълния му текст виж тук) за това какви са правните последици от неговите решения, с които закон се обявява за противоконституционен. Като първо посочи, че те имат конститутивен ефект, а действието им е равносилно на отмяна на закона. Освен това, решенията на КС са задължителни за всички и то в цялост - мотиви и диспозитив. \r\n\r\n В решението си от 1995 г. КС прие, че при отмяна на закон като противоконституционен се възстановява правното положение такова, каквото е съществувало преди приемането му. \r\n\r\n В случая с царските имоти обаче няма предишен закон за собствеността на Фердинанд, Борис и наследниците им. Затова, според защита на Симеон и Мария Луиза, неговото обезсилване с решението на КС води до отмяна на създадените с него правила и възстановяване на предишното положение. \r\n\r\n Тяхното виждане е, че когато актът, който материализира правния способ за придобиване на право на собственост - в случая ЗОДСИСБЦ, бъде отменен, отпада правното основание, породило правото на собственост, както и легитимационната функция на акта. \r\n\r\n Пред ВКС тезата им е, че дори и да се приеме, че решението на КС от 1998 г. няма реституционен ефект, то от влизането му в сила имотите на царя и сестра му са им върнати въз основа на Закона за възстановяване на собствеността върху одържавени недвижими имоти. Той регламентира, че се възстановява собствеността и върху всички движими и недвижими имущества, \"отнети без законово основание или отчуждени не по установения законов ред от държавата, от общините и от народните съвети в периода от 9 септември 1944 г. до 1989 г.\". \r\n \n\t\t\t\t\t\t", "date": "2019.03.21", "title": "Върховният касационен съд спря делото \"Царска Бистрица\""}
{"url": "http://www.bnews.bg/article/258666-novo_20_chernata_zlatka_razhda_na_60", "text": "\n „Преди време една приятелка ми запали интереса по източните култури, най-вече по историята на племето хунза. Знаете ли например, че те живеят средно по 100 г. (някои от тях и много повече), жените им раждат и на 60 и не познават болести и рак? \r\nОткакто се посветих в тайните им за дълголетие, много по-често прекарвам време сред природата, събирам енергия от слънцето и се стремя да пречиствам както тялото, така и мислите си от негативни влияния. Всяка сутрин приемам и по няколко капки от вълшебното масло на хунзите, приготвено от ядки на пакистански кайсии. Да промениш стила си на живот не е лесно, но си струва“, написа в профила си във Фейсбук Златка. \r\nЯсно ли ви е вече, че Злати ще живeе над 100 и ще ражда на 60! \r\n \n\t\t\t\t\t\t", "date": "2019.03.21", "title": "Ново 20! Черната Златка ражда на 60"}
{"url": "http://www.bnews.bg/article/258655-ruzha_ignatova_daryava_1_mln_na_bodigard_lyubovnik", "text": "\n Бивш охранител на Ружа Игнатова успял да прибере от кралицата на криптовалутата OneCoin повече от 1 млн. евро само за няколко месеца. Покаял се участник в грандиозната измама разкри пред „Уикенд”, че шефката му, която в момента се издирва от прокуратурата в САЩ заради кражбата на внушителната сума от 4 милиарда долара със сложна схема с криптовалута, имала интимна връзка със свой бодигард зад гърба на немския си съпруг Бьорн Щрел, от когото през есента на 2016-а родила дъщеря. \r\nАвантюрата започнала през 2014-а, когато Ружа влезе с гръм и трясък в светския живот у нас и дори стана „Бизнес дама на годината”, коронясана от Евгени Минчев. Както приляга на жена с възможности, Ружа си наела цяла орда охранители, които да са лакмус за нейния просперитет. Сред тълпата „орангутани” се откроявал снажен трийсетинагодишен юнак, бивша барета. За късо време нацепеният батка успял да очарова любовно своята работодателка и така влязъл в спалнята и банковите сметки на Ружа, която, както вече медиите разкриха, се оказа циганка от Плевенско. По време на мимолетната афера - едва три месеца, хитрецът успял да източи от богатата си любовница над 1 милион евро кеш плюс няколко щедри подаръка, разкри високопоставеният в OneCoin пирамидата източник. \r\nЗа да демонстрира колко е доволна от представянето на гарда в леглото, Ружа Игнатова му купила джип мерцедес висок клас за €250 000, мотор ямаха „R1” за 20 000 евро и – най-щедрият дар – къща за около милион лева на един от ръкавите на Халкидики в Гърция. \r\nИдеята била там да ходят да си почиват. Широките ѝ пръсти към анонимния охранител направили впечатление за нейните бизнес партньори, които решили да поемат контрол на ситуацията, която можела да компрометира цялата далавера с виртуалната валута OneCoin, разпростряла се по цялото земно кълбо. По нареждане на фактори в схемата мачото бил заставен да върне всичко, което получил като подаръци и кеш. В употреба влезли и мутренски методи – любовникът бил жестоко пребит и държан на каишка, докато биг босовете около Ружа не придобият отново заграбеното от бодигарда на влюбената ромка. В крайна сметка здравенякът се спасил с бягство и бонус чисто новата ямаха. Оттогава, вече три години, никой не е чувал нищо за злополучния любовник на Ружа Игнатова, която сама тъне в нелегалност. Някои твърдят, че кара тир в Америка. Смята се, че именно натиреният любовник е един от основните свидетели срещу Ружа Михайлова в стартиралото международно разследване за грандиозната афера OneCoin. Той е подал сигнал срещу нея в САЩ, където в момента живее. Източник на „Уикенд” твърди, че той е защитен свидетел на американците. \r\nВ момента държавното обвинение в Съединените американски щати издирва българката по обвинение за откраднати 4 милиарда долара чрез фалшивата криптовалута, става ясно от официално съобщение миналата седмица. \r\nПрокуратурата в Манхатън вече арестува брат ѝ - Константин Игнатов. 38-годишната измамница получи четири обвинения и ако бъде призната за виновна по всички, може да бъде осъдена на до 65 години затвор. Иначе Ружа Игнатова притежава фамозна яхта за 15 млн. долара и къща в Созопол за $2,5 млн. Новият дом на криптокралицата се строи в момента в морския град. Новата придобивка на чевръстата плевенска ромка разполага с частен плаж, лозя, хеликоптерна площадка, огромен басейн и детски кът. \r\n  \r\n \n\t\t\t\t\t\t", "date": "2019.03.21", "title": "Ружа Игнатова дарява €1 млн. на бодигард любовник! "}
{"url": "http://www.bnews.bg/article/258638-borisa_zazhivya_v_apartament_za_polovin_milion", "text": "\n Бориса Тютюнджиева се нанесе в нов дом. Красавицата се премести в жилище за половин милион лева. Двойката живее в огромно жилище на пъпа на София със страхотна гледка към храм — паметника „Св. Александър Невски”. \r\nКрасавицата се пренесе в луксозното жилище на годеника си, където скоро ще станат официално семейство, пише „България днес”. \r\nАпартаменти с подобна локация в момента вървят на пазара за около 240 000 евро и дори по-нагоре. \r\n \n\t\t\t\t\t\t", "date": "2019.03.21", "title": "Бориса заживя в апартамент за половин милион "}
{"url": "http://www.bnews.bg/article/258651-parlamentat_prie_nov_zakon_za_zashtita_na_targovskata_tayna", "text": "\n Парламентът прие на второ четене нов Закон за защита на търговската тайна. Със закона се въвеждат изисквания на европейска директива за защитата на неразкрити ноу-хау и търговска информация (търговски тайни) срещу тяхното незаконно придобиване, използване и разкриване. Целта е правна закрила на интелектуалните продукти, търговската и научно-изследователската информация, както и иновационното ноу-хау. \r\n  \r\nВ закона е записано, че търговска тайна е всяка търговска информация, ноу-хау и технологична информация, която отговаря едновременно на следните изисквания: представлява тайна по такъв начин, че като цяло или в точната си конфигурация и съвкупност от елементи не е общоизвестна или леснодостъпна за лица от средите, които обичайно използват такъв вид информация; има търговска стойност, поради тайния си характер; по отношение на нея са предприети мерки за запазването й в тайна, от лицето, което има контрол върху информацията. \r\n  \r\nРазписани са случаите, при които придобиването на търговска тайна е правомерно или неправомерно. Със закона се урежда производството и мерките за защита на търговската тайна по съдебен ред. \r\n  \r\nСпоред вносителя (Министерския съвет) с приемането на закона се увеличават стимулите за бизнеса, запазват се гаранциите за развитието на конкурентоспособността, подобряват се условията за трудова мобилност и се увеличава броят на работните места. \r\n \n\t\t\t\t\t\t", "date": "2019.03.21", "title": "Парламентът прие нов Закон за защита на търговската тайна"}
{"url": "http://www.bnews.bg/article/258662-topyashtite_se_lednitsi_na_everest_razkrivat_martvi_tela", "text": "\n Близо 300 алпинисти са загинали по пътя към най-високия връх, откакто е направен първият опит за изкачването му (29 май 1953 г.), а две трети от техните тела се смятат за погребани в снега и леда, пише БиБиСи (BBC). \r\n\r\n Повече от 4800 алпинисти са стигнали досега до върха на Земята. \r\n\r\n \"Поради глобалното затопляне ледената покривка и ледниците бързо се топят и труповете, които са останали погребани през всичките тези години, сега са изложени на показ\", казва Анг-Шеринг Шерпа, бивш президент на Непалската асоциация по алпинизъм, цитиран от британската медия. \r\n\r\n \"Свалихме труповете на някои алпинисти, загинали през последните години, но останалите погребани отдавна, сега излизат на повърхността\", добави той. \r\n\r\n Правителствен служител, работил като офицер за свръзка на Еверест, добави: \"Само аз съм изтеглил около 10 трупа през последните години от различни места на Еверест и очевидно все повече тела се появяват сега.\" \r\n\r\n Длъжностни лица от Асоциацията на операторите на експедиции в Непал (EOAN) заявиха, че са свалили всички въжета от по-високите лагери на Еверест и Лхоце преди сезона, но справянето с труповете не е било толкова лесна задача. \r\n\r\n Те отбелязват, че според непалското законодателство, когато става дума за телата, се изисква участието на отговорните държавни служби, което е предизвикателство. \r\n\r\n \"Този въпрос трябва да бъде приоритизиран както от правителството, така и от алпинистката индустрия\", каза Дамбар Параджули, президент на EOAN. \r\n\r\n Ако могат да го направят откъм Тибетската страна на Еверест (откъм Китай), можем да го направим и ние тук, добави той. Телата се отстраняват от китайската страна на планината, на север, когато започва пролетният сезон за катерене. \r\n\r\n \r\n\r\n През 2017 г. ръката на мъртъв алпинист се показа над Лагер 1. Операторите на експедицията заявиха, че са изпратили професионални катерачи шерпи, за да преместят тялото. \r\n\r\n Същата година на повърхността на ледника Кхумбу се появи друго тяло. На това място, известно и като Ледопада, се появяват повечето мъртви тела през последните години, отбелязват катерачите. \r\n\r\n Друга местност, на което са се натъквали на мъртви тела, е районът на Лагер 4, наричан още Южния проход, който е относително равен. \r\n\r\n \"Ръце и крака на трупове са се появявали и в базовия лагер през последните няколко години\", заяви служител на неправителствена организация, действаща в региона. \"Забелязахме, че нивото на леда в и около базовия лагер се понижава и затова телата се показват.\" \r\n\r\n Експертите са пресметнали, че свалянето на трупове струва от 40 000 долара до 80 000 долара. \r\n\r\n Едно от най-трудните сваляния досега е от височина 8700 м, близо до върха, каза Анг-Шеринг Шерпа. Тялото беше напълно замръзнало и тежеше 150 кг и трябваше да бъде пренесено от труднодостъпно място на тази височина. \r\n\r\n Всяко решение за това какво да се прави с труп в планината е много личен въпрос, казват експертите. \"Повечето катерачи предпочитат да бъдат оставени в планините, ако загинат\", казва Алън Арнет, известен алпинист, който и пише по темата. \r\n\r\n \"Така че ще се смята за неуважително просто ако свалите тялото, освен ако то не трябва да бъдат преместено от маршрута за катерене или ако семейството го иска\", отбеляза Арнет. \r\n \n\t\t\t\t\t\t", "date": "2019.03.21", "title": "Топящите се ледници на Еверест разкриват мъртви тела"}
{"url": "http://www.bnews.bg/article/258650-kmetat_na_strelcha_e_s_obvinenie_za_zloupotreba_s_vlast", "text": "\n Кметът на Стрелча Стойно Чачов е с повдигнато обвинение за злоупотреба с власт. Това се разбра днес при първия му разпит в полицията след проведената срещу него мащабна акция на 12 март. \r\nТя е по сигнал, че е принудил 17 общински служители да подадат подписани молби за напускане без дата още при встъпването си в длъжност през 2016 година. \r\nНовост по случая е, че на градоначалника е наложена и парична гаранция от 2 000 лева. \r\n\r\n Припомняме, че преди дни Икономическата полиция и прокуратурата организираха претърсване в сградата на Община Стрелча, откъдето бяха иззети документи и компютри за експертизи. \r\n\r\n Повод за акцията стана жалба от главния инженер Иван Божков. След като е освободен от поста, той сигнализира в полицията за оказан над служители натиск. Чачов отрече обвиненията на пресконференция, като изрази изненадата си от мащабите на операцията в сравнение с нередностите, в които го обвиняват. \r\nЗаяви, че само е приканил онези от общинарите, които считат, че не могат да се справят с работата си, да напуснат. \r\n \n\t\t\t\t\t\t", "date": "2019.03.21", "title": "Кметът на Стрелча е с обвинение за злоупотреба с власт!"}
{"url": "http://www.bnews.bg/article/258649-silna_eksploziya_raztarsi_himicheski_zavod_v_kitay_video", "text": "\n Силна експлозия разтърси химически завод в Източен Китай, предаде Франс прес, като се позова на местните власти. Засега се съобщава за ранени, но не се уточнява колко са. \r\nВзривът е отекнал около 14,50 ч. местно време (06,50 ч. по Гринуич) в обект на компанията Тянцзяи кемикъл, намиращ се в град Янчън, на около 260 километра северно от Шанхай, съобщават общинските власти на града в социалната мрежа Вейбо. \r\n\r\n На видео, разпространено в интернет от няколко китайски медии, се вижда огромно огнено кълбо,издигащо се на няколко десетки метра височина над завода. После се вижда и стълб от гъст сив дим.  \r\n\"Жителите на района спонтанно се организираха, за да откарат ранените в болница\", се допълва в съобщението. \r\nНационалният център по сеизмология на Китай е регистрирал в града в 14,48 ч. местно време (06,48 ч.) земетресение с магнитуд 2,2. Това може да е потенциална индикация за мощността на взрива. \r\n\r\n \r\n \r\n \r\n\r\n   \r\n \n\t\t\t\t\t\t", "date": "2019.03.21", "title": "Силна експлозия разтърси химически завод в Китай (ВИДЕО)"}
{"url": "http://www.bnews.bg/article/258677-kremal_sasht_sazdavat_naprezhenie_v_blizost_do_granitsite_na_rusiya", "text": "\n Полетите на американски бомбардировачи Б-52, които могат да носят ядрени оръжия, над неутралните води на Балтийско море в близост до границите на Русия създават напрежение в региона, предаде Ройтерс, цитирайки говорителя на Кремъл Дмитрий Песков. \r\n\r\n Руското министерство на отбраната заяви по-рано днес, че изтребители Су-27 са били изпратени да прехванат бомбардировач Б-52, след като той е започнал да се приближава до границите на Русия. След като бомбардировачът променил посоката на полета си, изтребителите се върнали в базата си. \r\n\r\n \"Без съмнение, подобни действия на САЩ не водят до укрепване на атмосферата на сигурност и стабилност в региона, намиращ се в пряко съседство с границите на Руската федерация. По-скоро обратното, те създават допълнително напрежение\", заяви Песков пред медиите. \r\n\r\n \"Съжаляваме за подобни действия на Вашингтон\", подчерта говорителят на Кремъл, коментирайки прехвърлянето на шест американски бомбардировача Б-52 в Европа, за което съобщи вчера телевизия Си Ен Ен. Песков добави, че коментар за прехвърлянето на бомбардировачите от военно-тактическа гледна точка могат да направят само руските военни, отбелязва ТАСС, цитирана от БТА. \r\n \n\t\t\t\t\t\t", "date": "2019.03.21", "title": "Кремъл: САЩ създават напрежение в близост до границите на Русия"}
{"url": "http://www.bnews.bg/article/258659-anita_meyzer_pak_na_misis_svyat", "text": "\n В преговори за поредно участие в конкурса за красота „Мисис Свят“ е Анита Мейзер. \r\nОрганизаторите на конкурса са я потърсили веднага щом силиконовата брюнетка излезе от затвора и вече са провели няколко разговора преди да я включат в следващото издание на конкурса, Този път Мейзер няма да е участничка, а ще помага в организацията. Преди това вероятно ще се нагърби и с провеждането ма „Мисис България“. \r\nСлед като бе върната да доизлежи 40 дни в килията заради решението на Върховния съд, Анита чества трети, последен рожден ден в затвора. Навръх празника й напомнят, че трябва да потвърди дали ще се включи в конкурса тази година, вероятно като мениджър на участничките. „Надяваме се да си добре. Пиши ни кога си на линия за „Мисис Свят“, напомня за себе си Дейвид Мармел – президентът на организацията „Мисис Америка“. \r\nТова е първият конкурс за омъжени жени, който се концентрира върху 70 милиона омъжени дами в САЩ. Всяка състезаваща се за титлата 51 дами е на възраст от 20 до 50 години. След спечелване на конкурса победителката получава право да участва в световния „Мисис Свят, както се случи и с Анита Мейзер през 2014-а. Тя разбуни духовете с участието си в конкурса, когато представи България, пише „България Днес“ \r\n\r\n \r\n  \r\n \n\t\t\t\t\t\t", "date": "2019.03.21", "title": "Анита Мейзер пак на „Мисис Свят“"}
{"url": "http://www.bnews.bg/article/258640-izleze_parviyat_tiyzar_na_noviya_film_na_kuentin_tarantino_video", "text": "\n Кинематографичният репертоар на Куентин Тарантино е зареден с препратки към историята на Холивуд. Особено във филми като \"Омразната осморка\", \"Убий Бил\" и \"Криминале\", които отдават почит на филмите, които са направени преди тях. \r\n\r\n За следващия си филм Тарантино се насочва директно към извора. С \"Имало едно време в Холивуд\" култовият режисьор разказва историята на телевизионния актьор Рик Далтън (Леонардо ди Каприо) и неговия дубльор Клиф Буут (Брад Пит), докато се опитват да достигнат слава по време на убийствата на Чарлз Менсън през 1969 г. \r\n\r\n Първият тийзър на филма представя Рик Далтън, известен с ролите си в тв уестърни, и най-добрия му приятел Клиф Буут. Тийзърът показва сцени от Лос Анджелис през 60-те години на миналия век. Във филма участват още Марго Роби, Ал Пачино, Тим Рот, Кърт Ръсел и Тимъти Олифант. \r\n\r\n Това е първият филм на Тарантино, който не е продуциран от Харви Уайнстийн, след като маститият продуцент бе обвинен от много актриси в сексуален тормоз. Уайнстийн и Тарантино бяха дългогодишни сътрудници и Тарантино призна, че е знаел достатъчно, за да направи повече от това, което е направил (по повод сексуалните посегателства - бел. ред.). \r\n\r\n Премиерата на лентата е на 26 юли. \r\n\r\n \r\n\r\n   \r\n \n\t\t\t\t\t\t", "date": "2019.03.21", "title": "Излезе първият тийзър на новия филм на Куентин Тарантино (ВИДЕО)"}
{"url": "http://www.bnews.bg/article/258643-i_zam_ministarat_na_sporta_s_apartament_v_bloka_na_tsvetanov", "text": "\n Още един човек от властта е с апартамент от строителна фирма \"Артекс\" на цени под пазарните. Това съобщи bTV по информация на Агенцията по вписванията. \r\n\r\n Става въпрос за заместник-министъра на спорта Ваня Колева, която е и кумица на зам.-председателя на ГЕРБ. \r\n\r\n Тя е закупила апартамент в същата сграда на улица \"Латинка\" в престижния столичен квартал \"Изток\". Имотът има площ 230 квадратни метра и гараж и струва общо 665 000 лева, като сделката ще се финансира с банков кредит. \r\n\r\n Общата цена показва, че цената, която Колева ще плати за квадрат, е около 1300 евро. Брокерите обаче посочват, че в района цените са двойни. \r\n\r\n Припомняме, сагата с апартаментите на властта започна преди дни и оттогава непрекъснато се разраства. \r\n\r\n На 19 март зам.-председателят на ГЕРБ Цветан Цветанов заяви, че е останал само с два апартамента, тъй като заменил два апартамента, в които живял до лятото на 2018 г., и за нов доплатил със 100 000 лева от кредит и спестявания. Той обаче увери, че всичко е законно. \r\n\r\n По-късно обаче стана ясно, че двата апартамента, които той заменил за новия си имот, са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков. \r\n\r\n По тази причина от прокуратурата съобщиха, че ще направят проверка по случая. \r\n\r\n Коментари по случая не липсваха. Днес лидерът на \"Атака\" Волен Сидеров се пошегува, че Цветанов няма да остане гладен като брокер на недвижими имоти. Депутатът от ДПС Хамид Хамид пък цитира известната фраза на Мечо Пух: \"Колкото повече, толкова повече\". \r\n\r\n Към апартаментите на зам.-председателя на ГЕРБ не остана равнодушен дори президентът Румен Радев, който заяви, че Антикорупционният закон е беззъб спрямо Цветанов. \r\n\r\n Междувременно от Антикорупционния фонд алармираха за съмнителна покупка на недвижими имоти и от страна на министъра на правосъдието Цецка Цачева и депутата Вежди Рашидов.   \r\n \n\t\t\t\t\t\t", "date": "2019.03.21", "title": "И зам.-министърът на спорта с апартамент в блока на Цветанов"}
{"url": "http://www.bnews.bg/article/258656-mazh_se_natrisa_da_zhivee_pri_rusenka_i_sina_y_politsiyata_edva_go_izkarva", "text": "\n Сигнал от младеж, че в жилището, което обитава с майка си в Русе, се е самонастанил мъж, е постъпил на 19 март в 21:45 часа в полицията, съобщиха днес от МВР. За изясняване на случая са изпратени два екипа служители от групата за охрана на обществения ред при Второ РУ. При проверката на адреса униформените установяват, че става въпрос за 36-годишен мъж от с. Тетово. Мъжът оказал съпротива на служителите на реда като започнал да отправя по техен адрес обиди и псувни, след което е нападнал и физически единия полицаите. 36-годишният е задържан в МВР за срок до 24 часа. \r\n\r\n От полицията не коментират как точно мъжът се е самонастанил и имал ли е отношения с някой от семейството, но уточняват, че с постановление на Русенската районна прокуратура мъжът е задържан за срок до 72 часа. Повдигнати са му обвинения за хулиганство, съпротива на властта, нанасяне на лека телесна повреда на служител при изпълнения на задълженията му. Заплашва го затвор до 5 години и глоба. \r\n \n\t\t\t\t\t\t", "date": "2019.03.21", "title": "Мъж се натриса да живее при русенка и сина й, полицията едва го изкарва"}
{"url": "http://www.bnews.bg/article/258646-radev_sasipa_tsvetanov_i_konpi_obshtestvoto_veche_e_izdalo_prisada", "text": "\n \"Случаят с покупката на луксозния апартамент от зам.председателя на ГЕРБ Цветан Цветанов далеч надхвърля обхвата на имотна сделка. Това пряко рефлектира върху доверието в политическата класа и държавността\", коментира пред журналисти в Кюстендил държавният глава. \r\n\r\n \"Спомняте си, че само преди два месеца на своя годишен отчет призовах Комисията за борба с корупцията и отнемане на незаконно придобито имущество и другите органи да навлязат и в старателно отбягвания периметър на властта. И много ясно казах, че ако това не се случи, търсенето на справедливост и на възмездие може да излезе извън рамките и механизмите на закона. Защото няма как тази антикопционна комисия, която е назначена и контролирана от Цветанов, да разследва Цветанов по беззъбия закон, наложен от самия Цветанов. И ако това не се случи, наистина можем да имаме сериозен проблем\", коментира Радев. \r\n\r\n \"И затова поредното според мен гарантирано оневиняване на Цветанов ще се размине с моралната присъда на обществото. Това е големият проблем, който ни очаква\", добави държавният глава. \r\n\r\n Той коментира и създадения наскоро Стратегически съвет към президентството, като уточни, че \"той не е нито партия, нито служебно правителство в сянка\". \r\n\r\n \"Ролята и функциите на този съвет са ясно присъдени в Указа, с който съм го назначил. Това е търсене на идейна алтернатива, на статукво, търсене на стратегическо решение за бъдещето на България\", посочи Радев, цитиран от БТА. \r\n\r\n Президентът посочи още, че е поканил на среща утре ръководството на ЦИК, за да обсъдят тяхната готовност, всички необходими мерки, \"така че да имаме едни спокойни, честни и прозрачни избори\". \r\n\r\n \"Имат много работа за вършене, надявам се, че досегашната работа на ЦИК е една добра основа в това направление\", каза Радев. \r\n\r\n Той посочи, че се надява парламентът днес да излезе с \"мъдро и справедливо решение по отношение отсрочването на дълговете за имотите на мюфтийството\", но много по-важно е, според него, \"народните представители, управляващите политици и ръководителите на вероизповеданията в България в никакъв случай да не спекулират с етническия мир, а да работят за единението на българския народ\". \r\n\r\n Президентът Румен Радев е гост на празника \"Кюстендилска пролет\". \r\n\r\n Символ на пролетта са трите красиви девойки, избрани на конкурс, който тази година се състоя на 16 март. \r\n\r\n Тържествата по случай празника \"Кюстендилска пролет\" започнаха на централния площад \"Велбъжд\" с молебен за здравето на жителите на града. По традиция се състоя и ритуал по предаването на символите на Кюстендил от миналогодишната Мис \"Кюстендилска пролет\" на новоизбраната. \r\n\r\n През целият ден в града има множество концерти на сцени, изградени в центъра на града и в лесопарк \"Хисарлъка\", където кюстендилци посрещат \"първа пролет\" \r\n\r\n Гости на празника днес са и омбудсманът Мая Манолова, Белоградчишкият епископ Поликарп, игуменът на Рилската Света обител Адрианополският епископ Евлогий.   \r\n \n\t\t\t\t\t\t", "date": "2019.03.21", "title": "Радев съсипа Цветанов и КОНПИ. Обществото вече е издало присъда!"}
{"url": "http://www.bnews.bg/article/258647-zadarzhaha_trima_iztochili_po_telefona_24_970_lv", "text": "\n Трима участници в схема за телефонни измами са задържани при операция на Главна дирекция \"Национална полиция\" и Областнити дирекции на МВР - Стара Загора и Русе, съобщиха от МВР. \r\n\r\n Спецакцията за пресичане, разкриване и документиране на извършвани на територията на страната телефонни измами е проведена на 19 март.  \r\n\r\n Към 20:00 ч. на 19 март в гр. Бяла били задържани двама жители на село в Монтанска област, пътували в лек автомобил \"Мазда\". При претърсванета на колата униформените открили мобилни телефони, 9970 лв. и златни накити, които по първоначални данни са получени при извършени телефонни измами на териториите на Врачанска и Монтанска област. \r\n\r\n Малко по-късно в Русе е задържан и мъж от Ветово, който е трябвало да получи пренасяните пари и златни накити. \r\n\r\n В хода на разследването е установено, че тримата мъже са съпричастни и към четири телефонни измами, извършени на територията на Стара Загора за времето от 17.12.2018 г. до 28.02.2019 г., при които са отнети общо 24 970 лв. и за които са образувани и се водят досъдебни производства. \r\n\r\n На задържаните са повдигнати обвинения и с постановление на РП - Стара Загора е наложена мярка за неотклонение \"задържане под стража\" за срок до 72 часа. \r\n\r\n Работата по доказване на цялостната им престъпна дейност продължава в рамките на образуваните досъдебни производства. \r\n \n\t\t\t\t\t\t", "date": "2019.03.21", "title": "Задържаха трима, източили по телефона 24 970 лв."}
{"url": "http://www.bnews.bg/article/258645-kevr_reshava_kakva_da_e_tsenata_na_gaza_na_28_mart", "text": "\n Комисията за енергийно и водно регулиране /КЕВР/ ще реши каква да е цената на природния газ на закрито заседание на 28 март, съобщава БТА. „От първи април цената на природния газ вероятно ще се повиши с 0,82 на сто, ако КЕВР реши до одобри предложението на Булгаргаз\" ЕАД”. Това заяви пред журналисти председателят на КЕВР Иван Иванов, след обществено обсъждане на предложението. „Заради подобно малко увеличение няма да се повишава цената на парно отопление, топла вода и на електроенергията на регулиран пазар”, каза още Иванов.  \r\n\r\n „През юни КЕВР прави годишен преглед на електроенергийните дружества и този преглед ще определи ценовите решения за енергията от втората половина на годината”, добави Иван Иванов. По думите му дружествата многократно заявяват големи увеличения и ако се съобразят с тях, цената на тока може да скочи и два пъти. „През последните години решенията на КЕВР са консервативни и ние не допускаме сериозни изменения на цената на електроенергията”, каза още Иванов. \r\n\r\n \"Булгаргаз\" ЕАД поиска увеличение на цената на синьото гориво с 0,82 на сто от първи април, защото на международните пазари се повиши цената на петрола от 62 на 67 долара за барел /един барел е близо 159 литра/ и се повишаха котировките на щатския долар”, каза Николай Павлов, изпълнителен директор на дружеството. \r\n\r\n „Дългът на \"Топлофикация\" София към \"Булгаргаз\" към момента е 140 млн. лева. От дружеството бяха поели ангажимент да ни плащат от януари до март по 60 млн. лева месечно, но явно и тяхната събираемост не им позволява да погасяват дълга си”, добави Павлов. Според него за задълженията на топлофикациите в Бургас, Плевен и Враца има споразумения за разсрочване и те плащат текущите и просрочените си задължения, както и лихвите по тях. \r\n\r\n Павлов посочи, че не може да прогнозира какво ще стане с цената на природния газ от юли, всичко зависи от международните пазари, но е възможно да има леко поевтиняване на суровината, вероятно с около един процент. \r\n\r\n \"Булгаргаз\" ЕАД е обявило на 15 март търг за покупка на 144 млн. куб. метра природен газ. Това е първата процедура за покупка на природен газ, с ясни правила, по европейските стандарти и всички могат да дадат оферти.Точката на доставка ще позволи синьото гориво да бъде доставено от всички възможни посоки и да бъде складирано в хранилището в Чирен, съобщи още Николай Павлов. \r\n \n\t\t\t\t\t\t", "date": "2019.03.21", "title": "КЕВР решава каква да е цената на газа на 28 март"}
{"url": "http://www.bnews.bg/article/258634-udalzhavat_sroka_za_razbivki_v_kasovite_belezhki_za_benzinostantsiite", "text": "\n Данъчните предлагат срока за смяна на софтуера в бензиностанциите да бъде удължен до края на септември. Това съобщиха за bTV от НАП. Така бензиностанциите ще разполагат с допълнителни шест месеца, в които да въведат касови бележки с разбивка за цената на горивото. \r\n\r\n Според НАП времето ще бъде достатъчно, така че да няма риск от временно затваряне на бензиностанции заради неспазване на изискванията. \r\n\r\n От Петролната и газова асоциация неведнъж предупредиха за риска от криза на пазара и частично затваряне на обекти, тъй като няма да успеят да въведат новия софтуер до 1 април. \r\n\r\n От НАП не коментираха съображенията на антимонополната комисия, че детайлната разбивка за цените в касовите бележки може да доведе до “по-лесна координация на ценовата политика”. \r\n\r\n Все още се очаква и реакцията на финансовото министерство по темата. \r\n \n\t\t\t\t\t\t", "date": "2019.03.21", "title": "Удължават срока за разбивки в касовите бележки за бензиностанциите"}
{"url": "http://www.bnews.bg/article/258667-desislava_s_ultrakas_minizhup_v_sada_po_delo_za_ubiystvo", "text": "\n Стана за секунда, изскочи на пътя внезапно като заек. Видях само сянка, която се движеше много бързо. Това разказа пред Бургаския окръжен съд фолкдивата Деси Слава за фаталния инцидент на АМ \"Тракия\", предава репортер на Burgas24.bg. \r\n\r\n Изпълнителката се яви в качеството си на свидетел, за да разкаже за катастрофата край Карнобат, в която шофьорът й Димитър блъсна и уби млад мъж. \r\n\"Не знаех, че толкова ще се притеснявам от тази масичка\", започна певицата, изправяйки се пред магистратите. Тя увери, че познава Димитър от 7 години и е не се съмнява в неговия професионализъм. \r\n\"Във фаталната сутрин се прибирахме от участие във Варна. Както винаги стоях отдясно, на задната седалка и играех на телефона си. Изведнъж чух глас, стонове на уплаха от шофьора и той наби спирачки. Всичко стана за стотни от секундата\", спомня си фолкдивата. \r\n\"Видях човек, по-скоро сянка. Тичаше бързо, изскочи на пътя внезапно като заек. Затворих очи и се хванах за седалката. Спряхме, бяхме много уплашени, започнахме да го търсим. Димитър звънна на 112, а аз започнах да сигнализирам на колите с телефона си, да спрат и да помогнат\", разказва още Деси Слава. \r\nВ съдебната зала бе изслушана автотехническата експетиза, която доказва, че Илиев е шофирал със 124 км/ч. Процесът продължава през април. \r\n \n\t\t\t\t\t\t", "date": "2019.03.21", "title": "ДесиСлава с ултракъс минижуп в съда по дело за убийство "}
{"url": "http://www.bnews.bg/article/258641-prokuraturata_povdigna_obvinenie_i_sreshtu_kmeta_na_strelcha", "text": "\n Днес Стойно Чачов беше привлечен като обвиняем за това, че през 2016 г. в качеството си на кмет на Стрелча е принудил общински служител да подпише молба за напускане без дата, като за целта го е заплашил, че ако не подаде молбата, ще бъде уволнен незабавно. \r\n\r\n Спрямо обвиняемия е взета мярка за неотклонение \"Гаранция\" в размер на 2 000 лева. \r\n\r\n По делото се извършват разпити на свидетели и са назначени експертизи. \r\n\r\n Разследването трябва да приключи в двумесечен срок. \r\n\r\n Припомняме, миналата седмица \"Икономическа полиция\" влезе в общинатапо сигнал на служители. \r\n\r\n Ден по-късно говорителят на главния прокурор Румяна Арнаудова заяви, че за деянието си Стойно Чачов може да получи до 6 години затвор. \r\n\r\n На пресконференция кметът категорично отрече да е оказвал психологически натиск върху служителите си. Той коментира, че полицейската акция срещу него била \"бразилска сапунка\". \r\n\r\n От своя страна Румен Петков - лидерът на АБВ, чийто член е и Чачов, поиска оставката на директора на областната полиция заради \"недопустимото\" нахлуване на служителите на реда в общината. \r\n\r\n Вчера Чачов не се яви на разпит в съдапоради служебен ангажимент. \r\n \n\t\t\t\t\t\t", "date": "2019.03.21", "title": "Прокуратурата повдигна обвинение и срещу кмета на Стрелча "}
{"url": "http://www.bnews.bg/article/258635-povdignaha_obvinenie_na_kmeta_na_cherven_bryag", "text": "\n Специализираната прокуратура повдигна обвинение за длъжностно престъпление на кмета на Червен бряг Данаил Вълов. Той е обвинен в длъжностно престъпление, за това, че през 2017 г., като публичен възложител по Закона за обществените поръчки, е нарушил служебните си задължения. \r\n\r\n Вълов е обвинен, че е прекратил обществена поръчка за доставка на топъл обяд за социално слаби в Червен бряг и град Койнаре и по този начин е облагодетелствал две свързани с него фирми. \r\n\r\n Припомняме, кметът на Червен бряг беше задържан вчера при провеждането на разследването срещу него. По-късно същия ден той беше освободен срещу парична гаранция в размер на 75 000 лева. \r\n\r\n Специализираната прокуратура поиска от Специализирания наказателен съд Вълов да бъде отстранен от длъжност. \r\n\r\n По време на операцията бяха задържани и петима служители в общината, участвали в обществената поръчка, като след снемане на показания те също бяха освободени. \r\n \n\t\t\t\t\t\t", "date": "2019.03.21", "title": "\r\nПовдигнаха обвинение на кмета на Червен бряг\r\n"}
{"url": "http://www.bnews.bg/article/258624-rozmari_zabi_nov_bradar_sled_richi", "text": "\n \r\nМанекенката Розмари Тишър, която се забърка в сексуален скандал с инструктора Ричард в последното издание на „ВИП Брадър” в България, дава съвети за телевизионната игра на красив своя колега, с които е повече от близка. Става дума за синеокия Томек Урбан, който преди два дни влезе в полския Биг Брадър. \r\n\r\n След 11 години прекъсване риалити предаването тръгна по mf.iudjd je.elrprs TVN7. Това е едва шестото издание на Брадъра в Полша. Розмари стана нещо като треньор за колегата си, с които се запознала на снимки в чужбина. Моделът на „Ивет фешън”, която от няколко месеца работи в Турция, обясни, че вече е наясно с клопките на риалити предаванията, затова си позволила да посъветва красавеца как да се държи пред камера. Тя не само е негов ментор, но и двамата са доста близки, става ясно от профила на Розмари в социалните мрежи. Бившата брадърка даже намекна, че е готова да стане булка в обятията на голия поляк. Тя получи поздравления и за добрия си вкус, с който е избрала Томек, след като у нас реши да симулира любов с доста семплия откъм ум и добри обноски Ричард, пише Хотнюз. \r\n  \r\n \n\t\t\t\t\t\t", "date": "2019.03.21", "title": "Розмари заби нов брадър след Ричи"}
{"url": "http://www.bnews.bg/article/258637-sadyat_dvama_nadzirateli_za_smartta_na_zatvornik_v_burgas", "text": "\n Прокуратурата дава на съд двамата надзиратели, които бяха разследвани за смъртта на лишен от свобода в бургаския затвор. Стилиян Карчев и Ангел Мавров ще бъдат съдени за убийство по непредпазливост. Инцидентът е станал на 25 март 2017 г., когато възникна повреда на парната инсталация в спалното помещение на затворника Горан Горанов. Той получил тежка термична травма, попарване на дихателните пътища и изгаряне на 53% от кожата на главата. \r\n\r\n Според прокуратурата надзирателите не са изпълнили законовото си задължение - да осигурят защитата, безопасността и сигурността на лишения от свобода. Освен това, при възникналата аварийна ситуация, не са предприели своевременно мерки за ограничаването и преодоляването на последствията от нея и опазването живота и здравето на лишения от свобода. \r\n \n\t\t\t\t\t\t", "date": "2019.03.21", "title": "Съдят двама надзиратели за смъртта на затворник в Бургас"}
{"url": "http://www.bnews.bg/article/258636-reflektira_se_varhu_doverieto_v_institutsiite", "text": "\n Румен Радев обяви, че темата с апартаментите на властта, закупени от строителна фирма „Артекс” на цени под пазарните, надхвърля конкретните случаи и пряко рефлектира върху доверието в институциите и държавността. \r\n\r\n Вчера стана ясно, че председателят на ПГ ГЕРБ Цветан Цветанов, министърът на правосъдието Цецка Цачева и депутатът от управляващата партия Вежди Рашидов са се сдобили с евтини жилища, в елитни столични квартали. Днес стана ясно, че заместник-министърът на спорта Ваня Колева ще е съседка на Цветан Цветанов в сградата на улица „Латинка” в „Изток”. Цветанов е кум на Колева. \r\n\r\n „Спомняте си, че само преди два месеца на своя годишен отчет призовах Комисията за борба с корупцията и отнемане на незаконно придобито имущество и другите органи да навлязат и в старателно отбягвания периметър на властта. И много ясно казах, че ако това не се случи, то търсенето на справедливост и възмездие може да излезе рамките и механизмите на закона“, каза още президентът Радев. \r\n\r\n Според държавния глава, антикорупционната комисия не може да разследва Цветан Цветанов, защото е назначена от него. \r\n\r\n „Няма как тази антикорупционна комисия, която е назначена и контролирана от Цветанов, да разследва Цветанов по „беззъбия“ закон, наложен от Цветанов. Поредното, според мен, гарантирано оневиняване на господин Цветанов – ще се размине с моралната присъда на обществото”, каза още президентът. \r\n\r\n Той коментира още, че създаденият преди дни Съвет за стратегическо развитие не е нито служебно правителство, нито партия. Държавният глава допълни, че утре има среща с новата Централна избирателна комисия, за да обсъдят всички мерки за спокойни и честни избори. \r\n \n\t\t\t\t\t\t", "date": "2019.03.21", "title": "Рефлектира се върху доверието в институциите"}
{"url": "http://www.bnews.bg/article/258669-es_misli_za_otbranitelna_sistema_spryamo_kitay", "text": "\n Европейският съюз ще обмисли днес по-отбранителна стратегия спрямо Китай. Това може да даде сигнал за евентуален край на свободния достъп на китайските компании в Европа, какъвто обаче Пекин не предоставя на европейските фирми, предаде Ройтерс. \r\n\r\n На фона на американско-китайското съперничество за икономическо и военно надмощие европейските лидери ще се опитат да намерят \"среден път\" по време на вечерята на срещата на върха в Брюксел. \r\n\r\n Очаква се утре при посещението на китайския президент Си Цзинпин в Рим Италия да подпише споразумение, с което страната ще се присъедини към китайския инфраструктурен проект \"Един пояс, един път\". Страната ще стане първата държава от Г-7, която официално ще одобри инициативата с подписването на меморандум за разбирателство. \r\n\r\n В този контекст еврокомисарят по търговията Сесилия Малмстрьом заяви днес на конференция за трансатлантическите отношения, че международният икономически ред се е променил. \r\n\r\n Китай се е превърнал в икономически и геополитически конкурент, заяви Малмстрьом преди срещата на лидерите на ЕС, посветена на Брекзит и на европейските отношения с Китай. \r\n\r\n На фона на започващата обиколна на китайския президент във Франция и Италия европейските лидери, които са разделени в отношението си към Китай, искат да представят обединен фронт на срещата на върха на ЕС - Китай на 9 април. \r\n\r\n Според проектоизявление за тази среща, до което Ройтерс е имал достъп, ЕС ще се опита да постави срокове на Китай да изпълни обещанията си за търговията и инвестициите, от които Пекин многократно се е отдръпвал. \r\n\r\n   \r\n \n\t\t\t\t\t\t", "date": "2019.03.21", "title": "ЕС мисли за отбранителна система спрямо Китай"}
{"url": "http://www.bnews.bg/article/258623-mis_futbol_radost_todorova_chaka_filipinche", "text": "\n Мис Футбол Радост Тодорова чака филипинче. Красавицата е бременна от гаджето си—национала Георги Костадинов—Мечката, а според слуховете, двамата заченали наследника си на Филипините. Симпатичната двойка сама се похвали с новината в социалните мрежи. Радост сподели снимка, на която се вижда леко изпъкналото й коремче. Бившият играч на „Левски” и „Лудогорец” нежно е положил ръка върху него, пише „България днес”. \r\n\r\n Радост и Мечката са заедно от две години. По онова време тя бе талисман на националния отбор по футбол, а Костадинов тъкмо бе получил вот на доверие от селекционера Петър Хубчев. От приказка на приказка двамата заживяват заедно. Близки на влюбените издават, че бебето най-вероятно е направено във Филипините, а малко преди Нова година двойката посети екзотичната дестинация. \r\n\r\n Мечката обожава да глези жена си и я води на всякакви екзотични дестинации. Той я води на места като Бали и Индонезия, а Радост е прекрасен пример за отлична домакиня. Тя редовно готви любимия боб на Георги, а след тежък мач задължително на сутринта има палачинки. Тодорова продължава да работи като фотомодел, а има и видеоканал, в който дава съвети за красота. \r\nПокрай бременността, красавицата ще има време да понавакса с лекциите, тъй като е и студентка в УНСС. Но тя нямаше възможност да ходи редовно на занятия, защото първо последва Георги в Израел, а после и в Русия. Откакто е с футболиста той жъне успех след успех. Той направи силни мачове за тима на „Макаби” /Хайфа/, както и за руския „Арсенал” /Тула/, който завърши на седмо място през миналия сезон. \r\n  \r\n \n\t\t\t\t\t\t", "date": "2019.03.21", "title": "Мис Футбол Радост Тодорова чака филипинче "}
{"url": "http://www.bnews.bg/article/258642-razbiha_narkooranzheriya_v_gabrovo", "text": "\n Мъж на 52 години от Габрово и жена на 21 години от София са задържани за притежание на марихуана. Срещу тях е започнало досъдебно производство, случаят е отправен и към Районната прокуратура. Това съобщиха днес от ОД на МВР. \r\n\r\n Наркотичните вещества са открити във вторник в помещение на улица \"Орловска\". Там полицаите намерили 429 саксии със засадени растения и 64 килограма зелена листна маса, които при тестването реагирали на марихуана. \r\n\r\n Помещението било оборудвано за отглеждане на наркотичните растения - имало поливна система, вентилация, филтри, уреди за контролиране на температурата и влажността. \r\n\r\n Криминалистите установили допълнително, че задържаният мъж е засял и е отглеждал марихуана и в свой имот в габровското село Драгановци. Оттам били иззети 301 саксии с растения, 27 килограма зелена листна маса и 35 грама изсушена марихуана. В имота също имало система за отглеждането на растенията. \r\n \n\t\t\t\t\t\t", "date": "2019.03.21", "title": "Разбиха наркооранжерия в Габрово"}
{"url": "http://www.bnews.bg/article/258630-desi_bakardzhieva_debyutirala_pred_todor_zhivkov", "text": "\n С изключително звезден дебют се хвали актрисата Деси Бакърджиева, научи HotArena. Чаровната докторка от „Откраднат живот” прави актьорския си прощъпалник на 4 години в детско тържество, а лично Тодор Живков й ръкопляскал. „Пях детска песничка. След изпълнението ми публиката начело с другаря Тодор Живков ми пляска дълго време”, спомня си Деси, пише „България днес”. \r\n„На мен толкова ми хареса, че не исках да слизам от сцената. Едвам ме изведоха госпожите”, спомня си Деси. \r\nВ годините след първата й изява Бакърджиева се отдалечава от актьорските изяви, но веднага след края на 12-и клас кандидатства в НАТФИЗ. \r\n„Приеха ме в класа на проф. Енчо Халачев със специалност „Актьорско майсторство за драматичен театър”.  За мен е чест, че завърших академията в неговия клас. През годините се влюбих в тази професия, но не съм позволявала да играя в живота”, категорична е актрисата. \r\n  \r\n \n\t\t\t\t\t\t", "date": "2019.03.21", "title": "Деси Бакърджиева дебютирала пред Тодор Живков"}
{"url": "http://www.bnews.bg/article/258648-taksimetroviyat_bransh_na_sreshta_v_parlamenta", "text": "\n Представители на протестиращите браншови организации, осъществяващи таксиметров превоз, преведоха среща с депутати от Комисията по бюджет и финанси и Транспортната комисия в парламента. \r\nПоводът е готвеният от таксиметровите фирми протест и недоволството им срещу приложението за споделено пътуване „Максим“. Браншът е на мнение, че от него търпят загуби не само те, а и държавата, защото голяма част от шофьорите не просто не издават касови бележки, но и нямат касови апарати и не плащат данъци. \r\n„Практически законов проблем няма. Няма как чрез поредна промяна на закона да решим този въпрос. Проблемът е в това, че трябва да се съберат достатъчно доказателства, за да може КЗК да вземе решение за прекратяване на тази дейност и това да е законовото основание, въз основа на което приложението да бъде свалено от интернет“, обясни председателят на бюджетната комисия Менда Стоянова. \r\nСпоред нея всички клиенти, които ползват приложението, нямат сигурност в качествата на водача и изправността на автомобила. \r\n„От месец май миналата година Министерството на транспорта и автомобилната администрация, съвместно с НАП и прокуратурата работят по темата, но трябва да се съберат достатъчно доказателства, за да издържи решението в съда. Доказателства обаче се събират трудно, защото собственикът на приложението е офшорна компания, чиито сървъри не са в България“, коментира още тя. \r\n\r\n Таксиметрови шофьори блокират бус лентата на бул. „Цариградско шосе“ в столицата в знак на протест в четвъртък. \r\n„Когато извършваш тази дейност с нерегламентирани автомобили и с шофьори без документи, това е нерегламентирана дейност. Тя трябва да бъде спряна“, призова Кирил Ризов от „Съюз такси“. Протестиращите призоваха и за среща с Главна прокуратура по темата. \r\n \n\t\t\t\t\t\t", "date": "2019.03.21", "title": "Таксиметровият бранш на среща в парламента"}
{"url": "http://www.bnews.bg/article/258618-zatyagat_kontrola_za_prodazhbata_na_avtomati_v_nova_zelandiya", "text": "\n Нова Зеландия въвежда забрана за продажбата на всякакъв вид автомати и полуавтоматични огнестрелни оръжия след стрелбата в Крайстчърч. \r\n\r\n Новината съобщи новозеландският премиер Джасинда Ардърн. Надеждата ѝ е новият закон, с който се въвежда забраната, да бъде приет до 11 април. \r\n\r\n При нападенията срещу две джамии в Крайстчърч загинаха 50 души. Официалното поклонение в памет на жертвите ще бъде утре. \r\n \n\t\t\t\t\t\t", "date": "2019.03.21", "title": "Затягат контрола за продажбата на автомати в Нова Зеландия"}
{"url": "http://www.bnews.bg/article/258626-napadenie_avtobus_se_vryaza_v_peshehodtsi_v_istanbul", "text": "\n Пътнически автобус се вряза в пешеходци в един от районите на Истанбул, съобщава телевизия NTV, цитирана от БГНЕС. \r\n\r\n При инцидента има пострадали хора, но техният брой не се уточнява.  \r\n\r\n Очаквайте подробности! \r\n \n\t\t\t\t\t\t", "date": "2019.03.21", "title": "НАПАДЕНИЕ! Автобус се вряза в пешеходци в Истанбул"}
{"url": "http://www.bnews.bg/article/258639-yana_titova_chaka_vtora_rozhba", "text": "\n Момиченце ще проплаче в семейството на актьорите Ява Титова и Алекс Алексиев. За новината се похвали бъдещата майка Яна. Звездата решила този път да роди в България, след като първата им дъщеричка Ая се роди зад граница. „Мислим име, но не ме измислили. Въртим едни списъци. С Ая беше по-лесно. Знаехме, че това е Ая”, разказва Яна, пише \"България днес\". \r\nКрасавицата дълго време живееше в Лондон, където се роди първата й дъщеричка. \r\n \n\t\t\t\t\t\t", "date": "2019.03.21", "title": "Яна Титова чака втора рожба "}
{"url": "http://www.bnews.bg/article/258644-evroliderite_reshavat_shte_ima_li_otlagane", "text": "\n Този следобед британският премиер Тереза Мей трябва да убеди Брюксел, че споразумението за брекзит ще бъде прието в Лондон. Това е задължително условие, за да бъде гласувано искането ѝ за отсрочка на „развода” до 30 юни.  \r\nПоне на теория, сценарият за кратка отсрочка, избран от Тереза Мей, би трябвало да не поставя проблем. Въпреки това, той не е по вкуса на всички евролидери. Те биха предпочели сагата брекзит да приключи преди 23 май – първият ден от европейските избори. \r\n\r\n Към това може да се прибавят и слуховете за възможен саботаж. Само един глас „против” е достатъчен, за да не се приеме отсрочка. Но пък едва ли някой би рискувал да остане в историята като причината за провал на сделка за брекзит. \r\n\r\n Това не пречи обаче да се поставят условия до последната минута този следобед. Като тези на Франция, например, която преди часове заяви, че сделка – да, но само ако има гаранции, че споразумението ще бъде прието в Лондон и че никой няма да иска да го предоговаря, а че Великобритания няма да участва в европейските избори. \r\n\r\n „Умората от брекзит е видима и това е оправдано\", написа в поканата си към евролидерите председателят на Съвета Доналд Туск. „Но няма да се отказваме до последния момент от търсенето на положителен резултат”, допълни той. \r\n \n\t\t\t\t\t\t", "date": "2019.03.21", "title": "Евролидерите решават ще има ли отлагане"}
{"url": "http://www.bnews.bg/article/258631-blokat_na_tsvetanov_na_latinka_se_okaza_sborishte_na_gerb_i_kumitsata_mu_s_250_kv_apartament_pod_nego", "text": "\n \r\nКумицата на Цветан Цветанов и зам.-министър на спорта Ваня Колева също си е купила апартамент в тузарския блок на улица „Латинка“ в София, построен от фирма ”Артекс”. Това показва проверка на Фрог в имотния регистър. \r\n\r\n Така двамата се оказват комшии. Ваня Колева и съпругът и Николай са горди собственици на апартамент от 231, 600 км. м., намиращ се на втория етаж в т. нар. „блок на буквите“, става ясно от регистъра.  \r\n\r\n Те притежават и гараж от 24, 5 кв. м.  Не е тайна, че Ваня Колева е една от близките на Цветанов от ГЕРБ. Между  2014 г. – януари 2017 г. тя беше парламентарен секретар на спортното ведомство. \r\n\r\n След това стана и зам.-министър. Цветан Цветанов и съпругата му Десислава, служителка в ДАНС,  кумуваха на църковното бракосъчетание на Ваня и Николай. Той  е бивш национален състезател по колоездене и осми на световното първенство в Лестър от 1982 г.  Ваня Колева е завършила е Треньорския факултет – лека атлетика, в Националната спортна академия „Васил Левски“. На парламентарните избори  беше на 12 място в листата на ГЕРБ от Добрич. \r\n\r\n Преди ден стана ясно, че апартаменти от „Артекс“, освен Цветан Цветанов, са си взели още правосъдният министър Цецка Цачева и бившият министър на културата Вежди Рашидов. Най-коментираната тема в обществото е нереално ниските цени, на които те са придобили имотите си. \r\n \n\t\t\t\t\t\t", "date": "2019.03.21", "title": "Блокът на Цветанов на Латинка се оказа сборище на ГЕРБ! И кумицата му с 250 кв апартамент под него"}
{"url": "http://www.bnews.bg/article/258627-lukarski_unishtozhi_rumen_hristov_zaradi_koalitsivta_na_sds_s_gerb_i_mu_poiska_ostavkata", "text": "\n ГЕРБ и СДС обявиха обединението си за предстоящите евроизбори. Това стана след среща между лидера на ГЕРБ и премиер Бойко Борисов, Цветан Цветанов и лидера на СДС Румен Христов. След срещата стана ясно, че по препоръка на шефа на ЕНП е добре да има дясно обединение, за да имат повече депутати в европарламента, а премиерът обеща избираемо място на СДС. Това обаче явно не се харесва на всички. Бившият лидер на СДС Божидар Лукарски написа гневен пост във Фейсбук, с който критикува своите съпартийци.  \r\n\r\n Ето какво написа Лукарски:  \r\n\r\n Като се замисля, аз по-голям срам и унижение в историята на СДС не съм виждал!!! Да отиде председателят на Партията, без мандат от Националния съвет и НИС и да се договаря за нещо, за което не е упълномощаван от никого, никога! Ами естествено, че ще бъдеш третиран като подлога, то ти си си такъв! А водиш и Владо Кисьов, който лично дълбоко уважавам, за да го правиш и него за посмешище! Между другото в какво качество отива Владо Кисьов, също не е ясно при положение, че нито е член на НИС, нито е номиниран, от който и да било орган на партията, за каквото и да е било!  \r\n\r\n Бил съм обвиняван в какви ли не колаборации с ГЕРБ и Борисов... Не смятам обаче, че по мое време и за част от секундата СДС е било в такова “наведено” положение! На прима виста си мисля, че ако бях в такава позиция, поне щях да се спазаря името на Партията да фигурира в официалната регистрация и на следващите местни избори ГЕРБ да подкрепи официално нашите действащи кметове!  \r\n\r\n Никога не съм таял особена симпатия към обединението “Демократична България”, признавам си! Но ние не сключихме коалиция с тях, защото не ни дали някое от първите три места в листата и не искали да фигурира абревиатурата СДС в регистрацията! Поради какви причини правим отстъпление от същия принцип спрямо ГЕРБ, питам аз!? А, защото Жозеф Дол бил казал еди какво си! Ами от Жозеф Дол аз лично съм чувал какви ли не неща, от типа на това, че коалиция с БСП е по-приемлива от тази с Патриотите! \r\n\r\n Срам и позор, няма други думи! Искрено вярвам и се надявам, че върховният орган на Партията - Националният съвет няма да позволи това унижение да стане факт! Отделно в случая искане на оставката на председателя е просто задължително! \r\n \n\t\t\t\t\t\t", "date": "2019.03.21", "title": "Лукарски унищожи Румен Христов заради коалицивта на СДС с ГЕРБ и му поиска оставката!"}
{"url": "http://www.bnews.bg/article/258621-priyateli_na_sofka_boykotirat_svatbata_y_s_gringo", "text": "\n На 24 март в столичен хотел е сватбеното тържество на Софи Маринова и Гринго. Двамата са в трескава подготовка за събитието. Нож в гърба от приятели обаче е напът да помрачи щастието им.  \r\n\r\n Репортер на ШОУ научи, че Софи е поканила почти всичките си колеги от попфолка. На ВИП церемонията ще дойдат Глория, Джена, Преслава, Андреа, Константин, Илиян, Борис Дали и т.н. Оказа се, че едни от най-верните й приятели от бранша ще я бойкотират. \r\n\r\n Семейството на Тони Стораро няма да присъства на сватбеното тържество на доскорошната си дружка. От малко повече от година между Софи и Стораро има напрежение и те отказали да уважат младоженците, без да имат основателна причина затова.  \r\n\r\n Припомняме, че Софи и Гринго също не се появиха на сватбата на Фики и Гюлджан преди малко повече от година. Това вбеси Стораро-младши, който оттогава страни от колежката си. Те обвиняват Гринго за промяната на Софи. Откакто се хванала с татуирания мачо, тя съвсем загърбила старите си приятели.  \r\n\r\n Нейната близка приятелка Бони също няма да бъде сред гостите, но пък тя си има уважителна причина. По това време ще бъде в Сърбия на записи към предстоящото си парче, което трябва да се появи на бял свят до края на месеца или в началото на следващия \r\n \n\t\t\t\t\t\t", "date": "2019.03.21", "title": "Приятели на Софка бойкотират сватбата й с Гринго"}
{"url": "http://www.bnews.bg/article/258613-kakvo_vreme_ni_ochakva_dnes", "text": "\n Първият ден на пролетта се ще бъде със значителна облачност и незначителни валежи. \r\n\r\n Повече облаци ще има в западните и централните райони, като на отделни места, главно в планините, през втората част на деня ще има краткотрайни дъждове. \r\n\r\n Повече слънчеви часове ще има в източната част на страната. \r\n\r\n Вятърът ще бъде слаб, до умерен, ориентиран от север и североизток. \r\n\r\n Максималните температури са в интервала 12-17 градуса, малко по-високи в крайните югозападни райони. \r\n\r\n Минималните са предимно между 4 и 7 градуса, отново малко по-високи в крайния югозапад. \r\n \n\t\t\t\t\t\t", "date": "2019.03.21", "title": "Какво време ни очаква днес?"}
{"url": "http://www.bnews.bg/article/258628-ochakvano_pratiha_zhoro_trabata_da_lazhe_mazhe_za_penhausa_na_tsvetanov_i_izkopa_na_tsetsko_v_kabelarkata_na_domuschiev", "text": "\n Питам - давате обзаведени жилища с 200 кв/м, получавате необзаведено жилище от 240 кв/м и доплащате по 1500 евро на квадратен метър. Това разследване на Антикорупционния фонд е една идея по-смешно от онова, че ще се строи магистрала \"Струма\" без поръчка и накрая се оказа, че геолог прави замервания. Така коментира по Нова телевизия Георги Харизанов скандала с новия апартамент на председателя на парламентарната група на ГЕРБ Цветан Цветанов. \r\n\r\n \"Разликата в квадратурата е доплатена от 1500 евро на кв/м. Фирмата продава на 500 евро и е реализирала добра печалба. Опитът да се предизвика изненада не е успешен. Г-н Велков го познавам. Възпитан човек, дори чак до притеснителен. Той е последният човек, който може да влезе в нещо такова.\", допълни той. \r\n\r\n \"По принцип всеки път, когато политици се сдобиват с имоти и имущество, това дразни хората\", отчете политическият анализатор, отдавайки това на сиромахомилството. \r\n\r\n \"Това, че е съшито с бели конци, е ясно. Очевидно е, че това има някаква договорка зад кулисите. За хората е видимо. Не искам да обвинявам когото и да било. Виждаме, че два месеца преди избори имаме нещо такова. Предизборно е. Очевидно е, че наказанието не е по линията на закона, а на избори. И това, че ще се плати тук, е повече от ясно. Историята има елемент на финален акорд. Цветанов влезе в политиката, като заложи апартамента си. Тази демагогия ще се разплати. Въпросът е как ще реагира Бойко Борисов\", включи се в разговора социологът Андрей Райчев. \r\n\r\n \"Мястото, откъдето идва сигналът, не ме е изненадва. Ако този т.нар. скандал не им изнася на БСП, заравянето сега в кампания няма да им помогне. Ще си припомним разни неща - как г-жа Йончева, по времето когато усвоява рекламно време по БНТ - има 300 кв/м жилище в Бояна, цял живот държавен чиновник - Румен Овчаров има 300 кв/м мезонет в \"Лозенец\". Затова сигналът не идва от в. \"Дума\"\", коментира от своя страна Харизанов. \r\n\r\n \"Важното е как ще реагира Борисов. Борисов има три стратегии. Първата е да ги защити, но това изглежда неразумно. Да каже, че който си е дробил попарата да си я сърба - това пък е опасно. Третата е да прескочи скандала и да каже \"Дайте да направим проверка и да изчакаме\"\", анализира ситуацията Райчев. \r\n\r\n \"Според мен най-вероятен е третият сценарий и ще се изчака да минат проверките и тогава ще се вземат някакви решения\", отбеляза Харизанов. \r\n\r\n \"Това заприличва на детска градина. Хванали са едно дете в детска градина и то вика Иванчо също пуши. Учудва ме ентусиазмът на Цветанов. Цветанов можеше да изчака да мине всичко това. Той обаче явно мисли, че те ще управляват вечно и няма търпение. Те вървят по две линии на замазването, само Путин не е намесен да излезе виновен тук. Цачева сама си изкопа политическия гроб с този изкоп и изведнъж - а, там бил и г-н Цветанов. Съшито е с бели конци\", коментира още Райчев. \r\n \n\t\t\t\t\t\t", "date": "2019.03.21", "title": "Очаквано: Пратиха Жоро Тръбата да лъже-маже за пенхауса на Цветанов и изкопа на Цецко в кабеларката на Домусчиев"}
{"url": "http://www.bnews.bg/article/258625-shestima_byaha_ubiti_pri_3_eksplozii_v_kabul", "text": "\n Няколко експлозии отекнаха в афганистанската столица Кабул, предадоха световните агенции. \r\n\r\n Според афганистански представители три взривни устройства са експлодирали близо до шиитски храм и гробище в западната част на афганистанската столица, предаде Асошиейтед прес, цитирана от БТА.  \r\n\r\n Шестима души са убити, а 23 са ранени, предаде Ройтерс. \r\n\r\n Засега никой не е поел отговорност за атаките. Според агенция Синхуа поне едно от нападенията е било извършено от атентатор камикадзе. \r\n\r\n Експлозиите станаха в момент, в който милиони афганистанци отбелязват Невруз – празника на пролетното равноденствие, който се чества от 300 милиона души в различни части на Близкия изток, Средна Азия, Кавказ и на Балканите. \r\n \n\t\t\t\t\t\t", "date": "2019.03.21", "title": "Шестима бяха убити при 3 експлозии в Кабул"}
{"url": "http://www.bnews.bg/article/258629-bivshata_misis_balgariya_ekaterina_duneva_deteto_mi_ne_e_ot_zhoro_shopa", "text": "\n „Никога не съм имала близки отношения с Георги Семерджиев и нямам дете от него“. Това ексклузивно обяви пред „България Днес“ бившата Мисис България Екатерина Дунева. \r\nБлондинката, която е екссъпруга на автомобилния състезател Румен Дунев проговори за отношенията си с арестувания в Испания и сочен за дясна ръка на Евелин Банев – Брендо Георги Семерджиев Шопа. След раздялата си с Дунев Катя ражда дъщеря си Мария. Според слуховете бащата е именно Жоро Шопа, а заради Дунева той зарязва съпругата си Нина. След ареста му се заговори, че той е изоставил и Катя. \r\nТя е категорична, че никога не би имала връзка със женен мъж. Жоро Шопа също бил изненадан от слуховете по техен адрес. Той не за първи път е свързван с някои от най-красивите жени в България. Една от малкото му публични известни връзки е със Соня Васи. Тя го изостави и напусна България. По-късно се заговори, че е имал връзка и с най-красивата рускиня Олесия Малинская, която към днешна дата е бременна от руски олигарх. . \r\n  \r\n \n\t\t\t\t\t\t", "date": "2019.03.21", "title": "Бившата Мисис България Екатерина Дунева: Детето ми не е от Жоро Шопа! "}
{"url": "http://www.bnews.bg/article/258633-bravo_6_godishno_balgarche_stana_shampion_po_matematika_v_tayland", "text": "\n Българче в предучилищна възраст доказа, че в България се раждат едни от най-добрите математици в света! 6-годишният Мартин Матов стана световен шампион в едно от най-трудните математически състезания – в Банкок, Тайланд, информира дир.бг. \r\n\r\n Всичко започва от номерата на колите. Вместо автомобилна страст обаче Мартин се влюбва в числата. \r\n\r\n Явява се на състезания от 4-годишен. Най-големият му успех е олимпиадата в Банкок, където пребори конкуренцията от 1500 деца, предаде bTV. \r\n\r\n Мартин показа на света, че е безспорен талант и каза, че задачите на състезанието са му се сторили много лесни. \r\n\r\n Пожелавам наистина на всяка една майка да изпита това усещане на подобна международна сцена да викат детето ѝ няколко пъти, каза Милена Александрова. \r\n \n\t\t\t\t\t\t", "date": "2019.03.21", "title": "Браво! 6-годишно българче стана шампион по математика в Тайланд"}
{"url": "http://www.bnews.bg/article/258614-upravlyavashtata_koalitsiya_v_holandiya_izgubi_mnozinstvoto_si_v_senata", "text": "\n Управляващата в Холандия дясноцентристка коалиция се очаква да изгуби мнозинството си в Сената след добро представяне на популистка партия на проведените вчера местни избори, информира Би Би Си. \r\n\r\n Екзитпол резултатите показват, че антиимигрантската Форум за демокрация ще стане втората най-голяма партия в горната камара на парламента. Лидерът на партията Тиери Боде разкритикува имиграционната политика на премиера Марк Рюте. \r\n\r\n Последователните правителства на Рюте оставиха границите ни широко отворени, като допуснаха хиляди хора с култура, напълно различна от нашата\", каза той пред поддръжници. \r\n\r\n Боде, който беше разкритикуван заради това, че е продължил предизборната кампания след атаката в понеделник, предупреди, че холандският народ е \"унищожаван от хората, които се предполага, че трябва да ни защитават\". \r\n\r\n Според анализатори той може да се съюзи с антимюсюлманската Партия на свободата на крайнодесния политик Герт Вилдерс. \r\n\r\n Сега Марк Рюте ще се нуждае от подкрепата на други партии, за да прокарва законодателството. \r\n\r\n Екзитпол резултатите на телевизия NOS показват, че коалицията на Рюте ще има 31 сенатори (38 места преди вота) в 75-местния Сенат. Форум за демокрация ще спечели 10 места, докато Партията на свободата взема шест места (9 места преди гласуването). \r\n\r\n Премиерът обяви пред поддръжници, че ще трябва да преговарят с други партии, за да продължат да ръководят страната. \r\n\r\n Изборите се проведоха няколко дни след нападението в Утрехт, при което загинаха трима души, а други трима пострадаха тежко. \r\n \n\t\t\t\t\t\t", "date": "2019.03.21", "title": "Управляващата коалиция в Холандия изгуби мнозинството си в Сената"}
{"url": "http://www.bnews.bg/article/258622-apartamentite_na_gerb_prestaplenieto_e_multifazno_s_mnogo_sauchastnitsi_agentsiyata_po_vpisvaniyata_sashto_e_v_kyupa", "text": "\n След като, прокурорска проверка на новия апартамент на втория човек в ГЕРБ - Цветан Цветанов започна се оказа, че той е прехвърлил два апартамента на строителната фирма „Артекс\" и още в същия ден те са продадени на негов бивш подчинен от предизборния щаб на ГЕРБ. \r\nСамият Цветанов заяви, че няма от какво да се притеснява, защото е „изряден български гражданин\".  \r\n\r\n \r\nАпартаментите, послужили за заменка при сделката с новия дом на Цветан Цветанов, са придобити в същия ден и при същия нотариус от бивш служител в ГЕРБ. Бившият компютърен специалист от ГЕРБ Симеон Велков купил апартаментите на Цветанов за 470 000 лева, разкрива сайтът „Свободна Европа”. \r\nЦветанов заяви, че  Велков не е служител в политическа партия ГЕРБ. „Няма нищо, което да е незаконно. Няма никаква договорка, с когото и да било”, категоричен бе заместник-председателят на управляващата партия. \r\n\r\n \r\nВ хода на проверката, стана ясно и че освен Цв.Цв, неговата съпратийка Цачева съща е закупила жилище от фирма „Артекс\". \r\nСкандала с двете Ц-та на ГЕРБ втрещи за пореден път българското общество и соиалните мрежи бяха заляни от недоволство, подигравки и истини за случващото се!  \r\n\r\n   \r\n\r\n Един от най- разтърсващите коментари на които попаднахме е на бившият министър на правосъдието Валери Тарандов. Вижте какво написа той в личният си профил в социялната мрежа!  \r\n\r\n * публикуваме без редакторска намеса  \r\n\r\n Освен това, да знаете и че трябва да се провери най-малкото дали има престъпление на съдия по вписванията и на нотариус. Проблемът е, че няма как да има извършена и вписана сделка за две прехвърляния в един ден, най-малкото защото още не са излезли предходните вписвания и няма вписан титул за собственост. Престъплението е мултифазно, с много съучастници. По същество би могло да се говори буквално за организирана престъпна група и Агенцията по вписванията също е в кюпа. \r\n \n\t\t\t\t\t\t", "date": "2019.03.21", "title": "АПАРТАМЕНТИТЕ НА ГЕРБ- Престъплението е мултифазно, с много съучастници!  Агенцията по вписванията също е в кюпа! "}
{"url": "http://www.bnews.bg/article/258619-paparashki_udar_eto_go_deteto_na_zhoro_iliev", "text": "\n Мая Илиева е прибрала децата си окончателно в България. Вдовицата на Георги Илиев бе засечена от папараците на \"Ретро“ да взима една от двете си осиновени дъщери от артстудио в центъра на столицата, където момиченцето посещава курсове по приложни изкуства. \r\nДвете изминаха разстоянието между ателието и салона за красота на Илиева прегърнати и пеша – нещо, което се случва изключително рядко, тъй като обикновено бизнес дамата се придвижва с джипове със затъмнени стъкла и многолюдна охрана. Потайната Мая успява вече 13 години да крие упорито наследниците си, като дори част от най-близкото й обкръжение нямат представа как изглеждат наследниците й. \r\nМая и Жоро взеха двете си момиченца Криста и Андреа, които вече са тийнейджърки, от италианско сиропиталище, докато той беше жив. Третото дете съпругата на подземния бос осинови след смъртта му в негова памет го кръсти Георги. \r\n  \r\n \n\t\t\t\t\t\t", "date": "2019.03.21", "title": "Папарашки удар! Ето го детето на Жоро Илиев"}
{"url": "http://www.bnews.bg/article/258620-ekskluzivno_v_bnews_valeri_simeonov_plashtal_zhalti_stotinki_na_televizionnite_vodeshti_koito_go_napraviha_deputat", "text": "\n \r\nВалери Симеонов плащал жълти стотинки на телевизионните  водещи, които го направиха депутат! \r\nТова сочат документи представени по гражданско дело в Софийски районен съд. Хонорарите на телевизионните \r\nводещи били символични и варирали между 50 и 100 лева. Припомняме, че Симеонов често унижаваше \r\nтелевизионни водещи, като ги наричаше, че те били \"патриоти на заплата\"! Оказва се, че журналистите \r\nса били принудени да мълчат, тъй като в договорите имало клауза за пазене на фирмена тайна. Хонорарите, \r\nосвен, че били символично ниски се изплащали в края на годината, като журналистите се подписвали на \r\nхвърчащ ордер, който в последствие се използвал като средство за изнудване, че уж били давани пари назаем \r\nс тези ордери.Именно такова е и делото от което е излязла информацията за похватите на кабеларката, като \r\nв този случай делото е заведено от съдружник на Симеонов срещу един от най-неудобните журналисти. \r\nИнтересен факт е, че уж дадения заем е даден с обяснението, че журналиста, който по това време е бил и \r\nдепутат бил в затруднено финансово състояние.Странно как депутат ще си оправи финансовото състояние \r\nсъс тази скромна сума при положение, че месечната му заплата е по-висока дори. Ясно е обаче, че това е  \r\nопит вероятно да се затвори устата на неудобен журналист, тъй като са последвали всички мерки за запориране \r\nна банковите сметки на журналиста, въпреки, че не са представени никакви доказателства за такъв заем. \r\nБи Нюз ще следи развитието на делото, на което ще се изявяват вероятно и лъжесвидетели, които ще се  \r\nпоявят при режим на довеждане. \r\n  \r\n \n\t\t\t\t\t\t", "date": "2019.03.21", "title": "ЕКСКЛУЗИВНО В BNEWS! Валери Симеонов плащал жълти стотинки на телевизионните  водещи, които го направиха депутат!"}
{"url": "http://www.bnews.bg/article/258612-chestita_parva_prolet", "text": "\n В 23:58 часа тази вечер (българско време) настъпи астрономическата пролет. \r\n\r\n Тя настъпва с пролетното равноденствие,което за Северното полукълбо е около 21 март, и завършва с лятното слънцестоене (за Северното полукълбо - около 21 юни). \r\n\r\n Идването на пролетта, както и останалите смени на сезоните, се дължи на наклона на земната ос, който е 23.5° спрямо равнината, в която е разположена орбитата на Земята. Поради този наклон различните части на планетата ни получават различно количество слънчева светлина в даден момент. За всяка точка от земната повърхност това количество светлина се променя с движението на Земята около Слънцето, съответно се променя и температурата. Това обуславя смяната на сезоните. \r\n\r\n С напредването на пролетта все по-голяма част от съответното полукълбо е осветено от слънцето. Продължителността на деняпостепенно нараства и става все по-голяма от тази на нощта. \r\n \n\t\t\t\t\t\t", "date": "2019.03.21", "title": "Честита първа пролет! "}
{"url": "http://www.bnews.bg/article/258615-90_ot_britantsite_opredelyat_kato_natsionalno_unizhenie_povedenieto_na_london_za_brekzit", "text": "\n Всеки девети от десетима британци смята, че начинът, по който Великобритания се занимава с процеса по Брекзит, е \"национално унищожение\", показва социологическо проучване на \"Скай нюз\". \r\n\r\n Поведението на Великобритания, докато се движим към напускане на ЕС, ни унижава като държава, отговарят 90% от анкетираните. \r\n\r\n Само 7% не споделят това мнение, а 3% отговарят, че \"не знаят\". \r\n\r\n По-рано днес премиерът на Обединеното кралство Тереза Мей официално поиска от ЕС отлагане на Брекзит до 30 юни. Председателят на Европейския съвет Доналд Туск съобщи, че ЕС ще даде на Великобритания само кратко отлагане на Брекзит, ако депутатите прокарат сделката за Брекзит през следващата седмица. По-рано беше разпространен документ, който показва, че Европейската комисия иска отлагане на Брекзит до 23 май или до края на 2019 г. \r\n\r\n Британското общество е разделено по отношение кой е виновен за настоящата безпътица. Запитани кой е виновен за провала на британското правителство и ЕС да договорят споразумение за Брекзит, одобрено от британските депутати, всеки трети (34%) от анкетираните мисли, че вината е предимно на правителството на Великобритания. 24% обвиняват и двете страни. 7 на сто смятат, че вината не е нито на Лондон, нито на Брюксел, а 2% не са сигурни. \r\n\r\n В проучването са участвали 1189 души на 20 март 2018 г. \r\n \n\t\t\t\t\t\t", "date": "2019.03.21", "title": "90% от британците определят като национално унижение поведението на Лондон за Брекзит"}
{"url": "http://www.bnews.bg/article/258616-neochakvana_razvrazka_izdirvanata_15_godishna_darina_ot_sliven_se_poyavi_nyama_da_povyarvate_kade", "text": "\n Полицията в Сливен издирва 15- годишната Дарина Николова, а роднините нямат връзка с нея от 2 март тази година. Тази нощ обаче, от профила на тийнейджърката във Фейсбук бе написан пост в групата Born in Sliven. \r\n  \r\n\r\n Изчезналото момиче обяснява, че не е отвлечена, нито пък е в чужбина, а на място, където е щастлива. Освен това тя пише и потресаващи подробности за живота й преди изгубването на връзка с нея. Ето какво написа в мрежата 15-годишната Дарина, която изчезна загадъчно от 2 март, без редакторска намеса: Здравейте , хора . Не съм отвлечена, както говорят повечето . Не съм на околовръстното, както коментират, не съм и в Белгия или Холандия. Не си мислете , че не ви чета коментарите. И не съм ,, ъндърграунд ,, или ,,самурай ,, изумена съм от простотията на някой хора. Не гледат изчезнало момиче, а татусите му. Слава богу не всички са такива. Сега съм сигурна , че някой ще почнат цитирам ,, напиши го грамотно ма,, или от този сорт, не гледайте къде има пунктуационни или правописни грешки , замислете се от написаното! Аз съм на място на което се чувствам щастлива! Не знаете какво е да ви тормозят вкъщи без причина ежедневно. Да ви заключват. Да не ви дават да излезете от вкъщи. И там където се оплачите и там да ви набият. Нямам желание да се прибера вкъщи. Това е единственото място, където не искам да ходя. И поне да бяха ми сложили снимка на ,която ми се вижда лицето. И най- важното да ви кажа не съм на 15 щото след 3/4 месеца правя 16. Водя се на 16!!! \r\n  \r\n \n\t\t\t\t\t\t", "date": "2019.03.21", "title": "НЕОЧАКВАНА РАЗВРЪЗКА!Издирваната 15-годишна Дарина от Сливен се появи! Няма да повярвате къде! "}
{"url": "http://www.bnews.bg/article/258617-mlada_zhena_zagina_pri_katastrofa_na_okolovrastnoto_na_kazanlak", "text": "\n Млада жена загина при катастрофа на Околовръстното на Казанлък. Инцидентът стана около 7 ч. тази сутрин, предаде кореспондентът на bTV в региона. \r\n\r\n Водачката направила маневра за престрояване, но изскочила пред друг автомобил, който я блъснал. \r\n\r\n При инцидента има още двама пострадали. Движението в района на катастрофата е затруднено. \r\n \n\t\t\t\t\t\t", "date": "2019.03.21", "title": "Млада жена загина при катастрофа на Околовръстното на Казанлък"}
