{"url": "http://www.bnews.bg/article/262113-globa_za_brikel_zaradi_prashnata_burya_v_galabovo", "text": "\n ТЕЦ „Брикел” беше глобена от регионалната инспекция по околната среда и водите, след като вчера пясъчна буря връхлетя град Гълъбово. Замърсяването на въздуха е било толкова силно, че дори не е имало видимост. \r\n\r\n Към момента опасност за хората няма, но РИОСВ санкционираха централата за това, че не е уведомила властите за случилото се. Издадени са и предписания заради опасността случаят да се повтори. \r\n\r\n Като източник на запрашаването хората посочват местния ТЕЦ „Брикел” и така нареченото „черно езеро”, където са остатъците от изгорелите въглища. Теренът е с площ от 1200 дка, като две от четирите му секции работят и имат оросителна система. Освен тях обаче има технологични пътища, които също са били запрашени и именно от тях вятърът е вдигнал отпадъчния продукт. \r\n\r\n От „Брикел” не отричат, че проблем със запрашаванията има. Снощи, обаче, ситуацията е била форсмажорна. „Причината за бурята е появилият се ураганен вятър. За 10-15 минути може би става 7,2 метра в секунда”, обясни Христо Христозов от централата. \r\n\r\n Предписанието на РИОСВ е за допълнително оросяване заради опасността от нови бури. Данните от измервателната станция в Гълъбово не са отчели превишение на средночасовите норми от 19 ч. снощи до днес, съобщиха от инспекцията. \r\n\r\n Към момента опасност за хората няма. \r\n \n\t\t\t\t\t\t", "date": "2019.07.10", "title": "Глоба за „Брикел” заради прашната буря в Гълъбово"}
{"url": "http://www.bnews.bg/article/262116-goreshto_kameliya_podludi_fenovete_si_ot_baseyna", "text": "\n Лятото няма да стигне на Камелия да нагорещява страстите. До този извод със сигурност многократно са стигали нейните фенове, особено след последният страстен кадър на поп фолк дивата= \r\n\r\n Камелия се пусна гола от басейна и показа как релаксира в най-горещите дни на лятото. Пред нея има огромна чаша с мента, с която изпълнителката допълнително утолява жаждата си. \r\n  \r\n \n\t\t\t\t\t\t", "date": "2019.07.10", "title": "Горещо! Камелия подлуди феновете си от басейна!"}
{"url": "http://www.bnews.bg/article/262115-knsb_iska_vavezhdane_na_danak_bogatstvo", "text": "\n КНСБ се обяви за сериозни промени в данъчната политика у нас, сред които въвеждане на данък “богатство”. Този данък би трябвало да обхване допълнителни жилища, скъпи автомобили, скъпи вили, яхти и др. Подобна форма на облагане съществува в повечето развити европейски икономики, твърди синдикатът. \r\n\r\n От там посочват, че на 24 юни във вестник „Ню Йорк Таймс” 19 американски милиардери са публикували открито писмо именно в подкрепа на подобен налог за най-заможните. В това писмо, казват от КНСБ, милиардерите призовават да се въведе „умерен данък богатство на 1/10 от най-богатите 1% от американци”. \r\n\r\n В писмото са изразени притеснения, че най-богатите в САЩ в момента плащат едва 3,2% от своето богатство като данъци, докато 99% от останалите домакинства заплащат 7,2%. Подобна е ситуацията и в България, твърдят от КНСБ и казват, че подобен подход на облагане на 1/10 от най-богатите 1% от гражданите е справедлива и икономически аргументирана.  \r\n\r\n Синдикатът настоява и за въвеждане на необлагаем минимум, който да съответства на минималната работна заплата. А доходите над минимума да продължат да се облагат с 10% ставка. В ЕС има общо 16 страни, в които има въведен необлагаем минимум или някаква форма на приспадане на данъчна основа, посочват от синдиката. А единствените страни, в които има плосък данък без необлагаем минимум са България , Естония, Унгария, Латвия и Румъния. \r\n\r\n КНСБ иска и интегриране на елементи на семейно подоходно облагане като цялостен модел на прилагане в данъчната политика. Конкретна мярка в тази посока би могла да бъде необлагаем минимален първоначален доход за млади семейства, посочват от синдиката. По този начин според тях ще се стимулира сключването на граждански брак , раждаемостта и потреблението. \r\n\r\n Като пример в тази посока се дава въвеждане на минимален първоначален общ доход на семейството от 24 000 лв. с натрупване, което би струвало около 50 млн. лв. на държавния бюджет.  \r\n\r\n Синдикатът настоява и за увеличение на данъка върху приходите от дивиденти от 5% на 10% с оглед следване на еднаква логика с тази на корпоративното облагане.  \r\n \n\t\t\t\t\t\t", "date": "2019.07.10", "title": "КНСБ иска въвеждане на данък „Богатство”"}
{"url": "http://www.bnews.bg/article/262114-zelen_koridor_za_turistite_v_chernobil", "text": "\n Украинският президент Владимир Зеленски подписа указ, с който премахва редица забрани за посещение на забранената зона около АЕЦ \"Чернобил\". Това съобщи самият той, цитиран от ТАСС. \r\n\r\n \"Трябва да покажем Чернобил на света - на учени, природозащитници, историци, туристи. Днес подписах указ, с който ще започне трансформацията на забранената зона в една от точките на растеж на новата Украйна. Преди всичко ще създадем \"зелен коридор\" за туристите и ще премахнем предпоставките за корупция”, заяви Зеленски. \r\n\r\n По думите му в момента Чернобил е източник именно на корупция. \"Служители по сигурността събират подкупи от туристи, нелегално се изнася скрап и се използват природни ресурси. Скоро ще спрем всичко това\", подчерта държавният глава. \r\n\r\n Той обеща, че \"Чернобил\" ще се превърне в научно-туристическо съоръжение, което да се превърне в символ на свободата на новата Украйна. В сряда беше въведен в експлоатация и новият саркофаг на авариралите реактори. \r\n \n\t\t\t\t\t\t", "date": "2019.07.10", "title": "\"Зелен коридор\" за туристите в Чернобил"}
{"url": "http://www.bnews.bg/article/262111-tsvetanov_karakachanov_i_simeonov_unishtozhavat_siderov_po_zaraka_na_dps", "text": "\n Каракачанов и Симеонов унищожават Сидеров по заръка на ДПС! Това разкри източник, близък до коалиционните партньори. Атаката срещу Сидеров била замислена да започне веднага след евроизборите и дори били подготвени съответните документи, но тогава Борисов предотвратил замисъла. Сега обаче всичко било премислено и предварително подготвено. В сценарият била включена и водещата от БТВ Цветанка Ризова, тъй като именно тя е трябвало да обяви новината за отстраняването на Сидеров от председателският пост на парламентарната група. Този сценарий, обаче се провали, тъй като Волен Сидеров отказа в последния момент да участва в предаването. Според нашите източници той е бил предупреден и е успял да избегне резилът, който му е бил подготвен. Интересни са обаче последващите действия на Сидеров? Според опитни политици той би трябвало да напусне парламентарната група и да започне да води самостоятелна политика, чрез която да възстанови позициите си, друг е въпросът, дали на Сидеров са му останали сили за нови битки или този път просто ще се оттегли и ще подари патриотичната ниша на Каракачанов и Симеонов, които точно това целят. Сидеров има и друг ход и той е да потърси помощта на известни лица от патриотичната ниша, с които заедно да поведат битката срещу ченгетата от ДС. Не трябва да се забравя и ролята на Цветанов и задействането на планът за отстраняването на Борисов от власт. За този сценарий вече писахме и е напълно възможно да е задействан, тъй като оставането на коалицията в малцинство дава сериозни козове на ДПС, но поставя Борисов в незавидна позиция. Предстоят и сериозни плащания за самолетите и новата бойна техника за още 1.4 милиарда лева, които Каракачанов е договарял задкулисно с цел подкрепа от САЩ на евентуални предсрочни избори. По всичко личи, че предстоят сложни времена. \r\n \n\t\t\t\t\t\t", "date": "2019.07.10", "title": "Цветанов, Каракачанов и Симеонов унищожават Сидеров по заръка на ДПС!"}
{"url": "http://www.bnews.bg/article/262098-izvanredno_volen_siderov_svalen_kato_predsedatel_na_grupata_nsfb_i_vmro_go_blamirali", "text": "\n Депутатите на НФСБ и ВМРО са освободили Волен Сидеров като председател на парламентарната група на \"Обединените патриоти\", научи ПИК. При гласуване във фракцията на Патриотите е решено лидерът на \"Атака\" да бъде освободен от поста шеф на групата.  \r\n\r\n На негово място ще има двама заместници - Валентин Касабов от НФСБ и Искрен Веселинов от ВМРО, които до момента бяха зам.-председатели. За момента нямало да бъде избиран нов председател на групата.  \r\n\r\n От партията на Сидеров не са присъствали на събрание на групата. Депутатите от \"Атака\" заявяват, че по това време лидерът им е бил на телевизионно участие и нямат представа за въпросната промяна.   \r\n\r\n ОЧАКВАЙТЕ ПОДРОБНОСТИ!! \r\n\r\n   \r\n \n\t\t\t\t\t\t", "date": "2019.07.10", "title": "ИЗВЪНРЕДНО: Волен Сидеров свален като председател на групата - НСФБ И ВМРО го бламирали"}
{"url": "http://www.bnews.bg/article/262112-ns_otlozhi_vavezhdaneto_na_tol_sistemata_za_1_mart_dogodina", "text": "\n Парламентът прие търговската експлоатация на тол системата да започне не по-късно от 1 март догодина. Със 106 гласа \"за\", 43 \"против\" и 20 \"въздържал се\" депутатите гласуваха на първо четене внесените от ГЕРБ изменения в Закона за пътищата.  \r\n\r\n От БСП обвиниха управляващите в пропуснати приходи за бюджета от многократното отлагане на старта на системата. От ГЕРБ обясниха, че системата ще тръгне, когато има споразумение с бизнеса и то ще се превърне в реалност до 1 март следващата година. \r\n\r\n Няколко месеца държавата ще забави събирането на тол такси, това е държавнически подход, за да се намери точният баланс, обясни Александър Ненков. \r\n\r\n Дора Янкова от \"БСП за България\" коментира, че управляващите са пренебрегнали дебата с гражданите и с превозвачите, което сега е аргумент да отложат въвеждането на системата, и това води до пропуснати ползи за бюджета. \r\n\r\n Заместник-министърът на регионалното развитие и благоустройството Николай Нанков каза, че законопроектът е логично следствие от доста усиления, конструктивен и градивен диалог с превозвачите в последните три месеца. \r\n\r\n Ние не изграждаме тол системата за опозицията в парламента, а за всички български граждани, отбеляза той. \r\n\r\n Нанков добави, че са готови да понесат всички политически критики, но в никакъв случай да не внесат сътресение в транспортния бранш и най-вече за българските граждани. Ние мислим за приходите, но малко по-задълбочено мислим и от кого ще идват тези приходи, коментира Нанков. Ако постигнем консенсус за тарифите и обхвата на тол системата, търговската й експлоатация може да започне в рамките на не повече от една седмица, т.е. напълно възможно е да стартира и преди местните избори, посочи той. \r\n\r\n С приетите на първо четене изменения в Закона за пътищата се променя концепцията за функциите, които доставчиците на декларирани данни ще осъществяват в рамките на Електронната система за тол такси. \r\n\r\n Предвижда се тези доставчици да предоставят получаваните от тях данни за географското позициониране на своите клиенти на доставчици на услуга за електронно събиране на такси за изминато разстояние - национални доставчици и ЕУЕСТ доставчици, които да ги обработват и допълват до получаването на декларирани тол данни, използвайки техническите си системи, които позволяват това. \r\n \n\t\t\t\t\t\t", "date": "2019.07.10", "title": "НС отложи въвеждането на тол системата за 1 март догодина"}
{"url": "http://www.bnews.bg/article/262099-dimitar_bayraktarov_informatsiyata_za_parite_dadeni_ot_vlastta_na_mediite_nyama_nishto_obshto_s_istinata_skandalni_dokumenti", "text": "Преди няколко седмици журналистът Димитър Байрактаров внесе заявление за достъп до обществена информация, с което поиска от министър- председателя да му бъде предоставена подробна справка за предоставените пари на медии, ПР и рекламни агенции за периода от 01 януари 2014 г. до 31 май 2019 година. Би Нюз потърси Байрактаров за коментар, относно изнесената вчера от медиите информация за раздаваните пари от властта. Би Нюз- Г-н Байрактаров, получихте ли вече отговор на заявлението си за достъп до информация и как ще коментирате изнесената информация за раздадените пари от властта на медиите? Д. Байрактаров- Искам да припомня, че заявлението за достъп до обществена информация бе подадено на 28 юни 2019 г. Получих нещо като отговор за по-малко от 24 часа. Б.Н.- Какво искате да кажете с това \"нещо като отговор\"? Д.Б.- Казвам Ви, че напрактика правителството не предостави достоверна и пълна информация и, че информацията, публикувана за дадените пари от властта на медиите, няма нищо общо с истината! Б.Н.- Да не би да твърдите, че обществото е излъгано? Д.Б.- Точно това твърдя и мога да го докажа с документи. Искам да допълня, че в моето заявление бе поискана и информация за дадените пари от бюджетите на самите министерства. Тази информация незнайно защо не ми бе предоставена. Ще Ви кажа обаче, че документите, с които разполагам са ярко доказателство за начина по който се осигурява медийното обслужване. Нещо повече, тази информация съдържа данни за предоставени пари на организации, гравитиращи до властта и нямащи нищо общо с медии. Б.Н.- Бихте ли дали конкретен пример? Д.Б.-Ще се опитам нагледно да обясня. Информацията която не ми бе предоставена от правителството е например за изплатени пари по ОП за период 06 август 2014 г.-23 февруари 2015 г., това е период преди местните избори, проведени през 2015 г.! Веднага се набива на очи сумата от 1800000 лева за ДЗЗД \"Обединение логистика и събития-ЛС\". Сега внимавайте! Това обединение изобщо не се управлява от Роза Тотева, която изобщо не е майка на Иван Тотев, който изобщо не е кмет на Пловдив и няма нищо общо с ГЕРБ! Припомням, че отново сме на прага на местни избори! Тази информация съм я публикувал и на Фейсбук профилът си със снимков материал. Б.Н.- Но, какво общо има това ДЗЗД с медиите? Д.Б.- И аз това питам? Питам и дали с тези пари не е купувано медийно влияние за местните избори през 2015 г.? Питам и защо тази информация не ми бе предоставена? Никой не знае и какви пари са изплащали министерствата от собствените си бюджети? ", "date": "2019.07.10", "title": "Димитър Байрактаров: Информацията за парите, дадени от властта на медиите, няма нищо общо с истината!- скандални документи"}
{"url": "http://www.bnews.bg/article/262100-kabinetat_otpuska_3_7_mln_lv_za_spravyane_s_problema_s_chumata_po_svinete", "text": "\n Правителството отпусна 3.7 млн. лева за справяне с последствията от африканската чума по свинете. Това обяви премиерът Бойко Борисов в началото на заседанието на кабинета. \r\n\r\n Рисков фактор за разпространението на заразата е потокът от туристи от Румъния, стана ясно от думите на премиера и на земеделския министър Десислава Танева. \r\n\r\n Вчера бяха регистрирани 6 нови огнища в Плевенска област, 2 има от миналата седмица и едно от 2018 г. в Тутраканци. \r\n\r\n Заразата идва от Румъния където има над 1110 огнища, засегнато е дори индустриалното свиневъдство. \r\n\r\n 2 млрд. лв. може да достигнат загубите за българската икономика, ако заразата не бъде овладяна, предупреди в предаването „Тази сутрин” директорът на Българската агенция за безопасност на храните (БАБХ) Дамян Илиев. \r\n \n\t\t\t\t\t\t", "date": "2019.07.10", "title": "Кабинетът отпуска 3,7 млн. лв. за справяне с проблема с чумата по свинете"}
{"url": "http://www.bnews.bg/article/262101-46_dushi_sa_prieti_v_bolnitsa_sled_iztichane_na_gaz_v_hotel_v_kanada", "text": "\n 46 души са приети спешно в болница след изтичане на газ в хотел в канадския град Уинипег. Най-малко 15 са в критично състояние. \r\n\r\n Спешните екипи се отзовали на място, след като се задействала автоматичната аларма. В момента на инцидента в хотела е имало 52-ма души, включително персоналът. \r\n\r\n Представител на пожарната служба обяви, че концентрацията на въглероден оксид в хотела е превишавала десетки пъти опасното равнище. \r\n\r\n Причината за инцидента още не е ясна, газоподаването е спряно. \r\n \n\t\t\t\t\t\t", "date": "2019.07.10", "title": "46 души са приети в болница след изтичане на газ в хотел в Канада"}
{"url": "http://www.bnews.bg/article/262110-britanskiyat_poslanik_vav_vashington_podade_ostavka", "text": "\n Британският посланик във Вашингтон Ким Дарък подаде оставка след скандала с изтеклата дипломатическа кореспонденция с критични коментари за Доналд Тръмп, предаде БТА.  \r\n\r\n \"След изтичането на официални документи от това посолство се появиха много спекулации за моя пост и продължителността на мандата ми на посланик. Искам да сложа край на тези спекулации. Сегашната ситуация ме възпрепятства да изпълнявам ролята си по начина, по който бих желал\", обясни той в писмо до Саймън Макдоналд, началник на британските дипломатически служби. \r\n\r\n \"При тези обстоятелства най-отговорният път, който мога да следвам, е да позволя назначаването на нов посланик\", добави той.  \r\n\r\n Скандалът започна, след като в таблоиди изтекоха писма, в които Ким Дарък нарича американското правителство \"нелепо\". За самия Тръмп пише, че от него \"на талази се излъчва несигурност\". Според посланика, медийните публикации за големи скандали между фракции в Белия дом, като цяло са верни. Ким Дарък обаче предупреждава Лондон да не подценява Тръмп и казва, че той може да бъде преизбран на поста. Британското външно министерство нарече публикуването на писмата \"злонамерено\", но не отрече тяхната достоверност.  \r\n\r\n В отговор Тръмп заяви, че британският посланик не се справя със задълженията си. По думите на Тръмп Дарък \"не служи добре на Обединеното кралство\". \"Имали сме известни търкания с някои държави и мога да кажа, че британският посланик не служи добре на Обединеното кралство. Мога да ви кажа, че не сме големи почитатели на този човек и той не се справя добре със своите задължение\", заяви Тръмп пред журналисти в Мористаун, щата Ню Джърси, цитиран от телевизия \"Фокс нюз\". \"Бих могъл да ви кажа някои неща за него, но няма да ви губя времето\", добави президентът. \r\n \n\t\t\t\t\t\t", "date": "2019.07.10", "title": "Британският посланик във Вашингтон подаде оставка"}
{"url": "http://www.bnews.bg/article/262104-skandal_tsenata_na_f_16_shte_dostigne_okolo_3_miliarda_leva_mediite_ne_smeyat_da_pitat", "text": "\n Огромен скандал е на път да се разгори в България. Днес правителството одобри сделката за бойните самолети F-16, но премълча съществени елементи от нея. Първия елемент от сделката е включено ли е ДДС-то в цената? Експерти твърдят, че ДДС-то не е включено в цената, което натоварва нейната стойност с почти половин милиард лева. Вторият елемент от сделката, който остава скрит за обществото е включени ли са митата в цената? Според експертите САЩ е страна извън общността и се дължат сериозни митнически сборове, от които цената да бъде натоварена с още 200-300 милиона лева. Така крайната цена ще стане около три милиарда лева за 8 самолета. Каракачанов смятал да финтира обществото, тъй като ДДС-то и митата можело да се платят на по-късен етап, тоест да бъдем поставени пред свършен факт.Нито една от медиите не смее да зададе тези въпроси от страх да не се лиши от парите на властта! \r\n \n\t\t\t\t\t\t", "date": "2019.07.10", "title": "Скандал! Цената на F-16 ще достигне около 3 милиарда лева! Медиите не смеят да питат!"}
{"url": "http://www.bnews.bg/article/262106-mazh_podpali_otpadatsi_i_opozhari_imot_na_sasedi", "text": "\n Изгаряне на отпадъци стана причина за голям пожар в пазарджишкото село Юнаците, съобщават от Областната дирекция на МВР. Инцидентът е станал на 9 юли и само бързата намеса на огнеборците е предпазила близки къщи, съобщава \"Дарик\". \r\n\r\n 59-годишен жител на селото е решил да почисти имота си. След като приключил, мъжът решил в разрез с всички изисквания и забрани да запали отпадъците и сухите треви. Те пламнали като барут, огънят бързо се разраснал, прехвърлил се е в съседния имот и обхванал стопанска постройка. \r\n\r\n На мястото са изпратени два екипа огнеборци от Пожарната в Пазарджик, които потушили пламъците. Стихията обаче изпепелила покривната конструкция на плевнята и само бързата намеса на пожарникарите предотвратила причиняването на по-големи щети в две съседни жилищни сгради. \r\n\r\n На мястото е извършен оглед, а спрямо виновника е образувано полицейско производство.   \r\n \n\t\t\t\t\t\t", "date": "2019.07.10", "title": "Мъж подпали отпадъци и опожари имот на съседи"}
{"url": "http://www.bnews.bg/article/262102-ep_mozhe_da_otlozhi_glasuvaneto_na_nominatsiyata_za_predsedatel_na_ek", "text": "\n Предложената за следващ председател на Европейската комисия Урсула фон дер Лайен ще се срещне с водещите политически групи в Европейския парламент, съобщава БТА. \r\n\r\n Очаква се в сряда или четвъртък ръководството на ЕП да реши дали да включи в дневния ред на сесията следващата седмица гласуване по предложението Лайен да оглави ЕК. Ако бъде решено да се изчака, предложението ще бъде гласувано най-рано през септември. \r\n\r\n Засега няма яснота как ще гласуват водещите парламентарни групи, липсва и програма за управлението на Лайен. По-късно днес Лайен ще направи изявление, в което се очаква да очертае целите си като ръководител на комисията. Тя ще бъде поставена на своеобразен изпит от групата на Зелените в открито изслушване. \r\n\r\n ЕК под председателството на Жан-Клод Юнкер има правомощия да работи до 1 ноември. Ако дотогава не бъде назначено следващото ръководство на институцията, настоящите еврокомисари могат да останат на работа до приключването на процедурите. ЕП може да отхвърли Лайен и тогава Европейският съвет ще разполага със срок от един месец, за да направи ново предложение за ръководител на комисията. \r\n \n\t\t\t\t\t\t", "date": "2019.07.10", "title": "ЕП може да отложи гласуването на номинацията за председател на ЕК"}
{"url": "http://www.bnews.bg/article/262108-merkel_otnovo_poluchi_tremoren_pristap_na_ofitsialno_sabitie", "text": "\n Германският канцлер Ангела Меркел отново получи треморен пристъп на официално събитие, съобщи Ройтерс.  \r\n\r\n Тялото на канцлера започва да трепери, докато приемаше в Берлин финландския премиер Анти Рине – по време на военните почести. \r\n\r\n Германската канцлерка бе забелязана да трепери неконтролируемо два пъти през последните седмици. \r\n\r\n Първият път беше на 18 юни, когато Меркел посрещна новоизбрания украински президент Владимир Зеленски. \r\n\r\n Вторият път това се случи на официалната церемония по назначаването на новия министър на правосъдието в Берлин. \r\n\r\n При първия случай тя обясни състоянието си с дехидратация. При втория запази мълчание. \r\n \n\t\t\t\t\t\t", "date": "2019.07.10", "title": "Меркел отново получи треморен пристъп на официално събитие "}
{"url": "http://www.bnews.bg/article/262118-bomba_raketite_za_novite_f_16_sa_proizvedeni_po_shvedski_litsenz", "text": "\n Ракетите AIM-9 Sidewinder, с които трябва да бъдат въоръжени новите самолети F-16 влизат в експлоатация през 1956 г. Това е възможно най-евтиното въоръжение като единичната цена на брой е около 600 хил. долара. По-интересното е, че ракетата се произвежда по лиценз на Швеция. Припомняме, че политиците ни убеждаваха, че именно въоръжението на самолетите Грипен е проблематично, тъй като твърдяха, че ще трябва да плащаме за лицензиите на САЩ. Сега обаче се оказва, че ще купим американски самолети с евтини ракети произведени по лиценз на Швеция. Явно някой ни мисли за особена порода простаци като народ и ни изтърсват скъпо и прескъпо за евтина стока! Ракетите са въздух - въздух и са много лесни за неутрализиране от противникови самолети и вертолети. Май ще се окаже, че купуваме нещо, което няма да използваме за нищо. Производителя сочи, че от произведени 111000 броя ракети  през годините, едва 1000 броя са използвани, но е пропуснал да обяви ефективността им?!  \r\n \n\t\t\t\t\t\t", "date": "2019.07.10", "title": "Бомба! Ракетите за новите F-16 са произведени по шведски лиценз!"}
{"url": "http://www.bnews.bg/article/262107-bvp_na_balgariya_narastva_s_3_3_tazi_godina_i_s_3_4_prez_2020_a", "text": "\n Прогнозите за икономическия растеж на България през 2019 г. и 2020 г. остават непроменени – 3,3% и 3,4% съответно. Инфлацията ще бъде 2,4% през тази и 1,7% през 2020 г. Това се казва в лятната икономическа прогноза на Европейската комисия, предаде БГНЕС. \r\n\r\n През първото тримесечие на годината растежът в Еврозоната беше по-голям от очакваното поради редица временни фактори, като например меката зима и увеличаването на продажбите на автомобили. Растежът беше благоприятстван също така от мерките на фискалната политика, благодарение на които разполагаемият доход на домакинствата в редица държави членки нарасна. \r\n\r\n Краткосрочните перспективи пред европейската икономика обаче са помрачени от външни фактори, включително напреженията в световната търговия и значителната политическа несигурност. Тези фактори продължиха се отразяват отрицателно на доверието в производствения сектор, който е изложен в най-голяма степен на международната търговия, като се очаква това да доведе до намаляване на перспективите за растеж през останалата част от годината. \r\n\r\n В резултат на това прогнозата за растежа на БВП в Еврозоната от 1,2 % през 2019 г. остава непроменена, докато прогнозата за 2020 г. е леко намалена до 1,4 % предвид очаквания по-умерен темп на растеж през останалата част от тази година. Прогнозата за БВП за ЕС остава непроменена — 1,4 % през 2019 г. и 1,6 % през 2020 г. Прогнозата за БВП за България също остава непроменена – 3,3% през 2019 г. и 3,4% за 2020г. \r\n\r\n През тази и следващата година се очаква БВП да нарасне във всички държави — членки на ЕС. Вътрешното търсене, по-специално потреблението на домакинствата, продължава да бъде движеща сила за икономическия растеж в Европа благодарение на продължаващото увеличаване на пазара на труда. \r\n\r\n Прогнозите за общата инфлация в ЕС и в Еврозоната бяха понижени с 0,1 процентни пункта през тази и следващата година, главно поради по-ниските цени на петрола и малко по-слабите икономически перспективи.  \r\n \n\t\t\t\t\t\t", "date": "2019.07.10", "title": "БВП на България нараства с 3,3% тази година и с 3,4% през 2020-а"}
{"url": "http://www.bnews.bg/article/262096-barekov_mashinno_glasuvane_koeto_ne_e_100_mashinno_e_nelepo_to_e_sabotazh_sreshtu_mashinnoto_glasuvane_i_chestniya_izboren_protses", "text": "\n Днес във Фейсбук попаднахме на коментар на бившия евродепутат Николай Бареков по повод машинното гласуване. Вижте какво написа той в личният си профил в социалната мрежа!  \r\n\r\n \r\n\r\n Отмяната на машинното гласуване беше последната логична стъпка на управляващите. Те дори се гаврят като предлагат фарсът с частичното машинно гласуване да продължал само за маловажните и никому потребни избори за обезвластените президент и евродепутати. \r\n\r\n Машинно гласуване, което не е 100% машинно е нелепо, то е саботаж срещу машинното гласуване и честния изборен процес. Машинно гласуване, съчетано с надписани, задраскани и преправени протоколи от неграмотни и подкупени членове на СИК е нелепо. Докато властта контролира СИК- овете в състав ГЕРБ и слуги (патреоти, Марешки) машинното гласуване в днешния си вид е неработещо и компрометирано. \r\n\r\n Имам опит като изборен наблюдател в целия свят в делегации от името на ООН, ОССЕ и ЕС. Как го правят машинно в слабонаселена Монголия? Там неграмотни селяни гласуват машинно с помощта на строго образовани и некорумпирани от властовата машина секционни избирателни администратори. В разпокъсаното в индийския океан Малдиви на 1200 острова всички секционни комисии имат специални таблети, които заменят хартиените протоколи. \r\n\r\n И в Монголия и на Малдивите резултатът от изборите става известен в оригинал от ЦИК 15 до 30 минути след края на изборите, а следващия премиер или президент полага клетва или същата вечер или на сутринта след изборния ден. Машинното гласуване затова е машинно, за да елиминира човешкия фактор, заговора и пристрастността на изборната администрация. \r\n\r\n В България Цветанов въведе схемата за измамата с бюлетините (всъщност с протоколите) от Костинброд. Тази схема разчита на купуването и овладяването на всички или повечето от 12 000 изборни секции и подмяната на изборните резултати чрез фалшификация на протоколите от СИК. Управляващите си надписват гласовете за тях и правят невалидни или просто задраскват гласовете на неудобната опозиция. \r\n\r\n Сега схемата “Цветанов” продължава и без автора и затова компрометираха машинното гласуване в зародиш, за да опорочават чрез простовати и зависими (купени) изборни секции изборите. \r\n\r\n От личен опит знам, че в СИК едвам се събират хора предимно слабограмотни и бедни, които лесно биват купувани на килограм или манипулирани и заплашвани от властта. Да, изборите са скъпо нещо, но когато се пестят милиончета от избори веднъж на няколко години, корупцията краде милиарди месечно от джоба на наивните данъкоплатци. \r\n \n\t\t\t\t\t\t", "date": "2019.07.10", "title": "БАРЕКОВ: Машинно гласуване, което не е 100% машинно е нелепо, то е саботаж срещу машинното гласуване и честния изборен процес"}
{"url": "http://www.bnews.bg/article/262094-siderov_btv_me_tsenzurira_shtyah_da_popitam_zashto_borisov_pazi_karakachanov", "text": "\n \r\nПоводът за думите на Волен Сидеров е заявеното от Цветанка Ризова твърдение, че лидерът на Атака е закъснял за участие, а след това си бил тръгнал. Сидеров опровергава тези твърдения на Ризова пред 24 часа и заявява \" Щях да питам защо премиерът прави чадър над вицепремиера Каракачанов, който направи доста неща срещу европейските норми. Превел 82 милиона за ремонт на нашите СУ-25 от Беларус - ембаргова страна. Второ, сделката за Ф-16, за която министерството на икономиката и това на финансите имат възражения. Министерствата на ВМРО- военното и на околната среда се нуждаят от много спешни ревизии. Там ДАНС и Сметната палата трябва да влязат със сила! Борисов маха всички, за които има дори съмнения. А защо протектира Каракачанов, който постоянно напада министъра на икономиката Караниколов- един от най-стойностните министри? Караниколов трябва да бъде защитаван, но е заставян да не отговаря на Каракачанов, който го напада и се гаври с него по един недопустим начин\". Заявява Сидеров. Би Нюз припомня, че от месеци поставя въпросите за чадър над Каракачанов, както и безобразията в посочените от Сидеров министерства. \r\n \n\t\t\t\t\t\t", "date": "2019.07.10", "title": "Сидеров: БТВ ме цензурира, щях да попитам защо Борисов пази Каракачанов?"}
{"url": "http://www.bnews.bg/article/262105-zlatnite_momicheta_vazrazhdat_spektakal_ot_predi_30_godini", "text": "\n Прекрасна инициатива ще възроди Българската федерация по художествена гимнастика след близо 30-годишно прекъсване. На 26 септември в Пловдив Златните момичета от националния отбор ще представят своите съчетания пред местната публика в невероятен спектакъл, предаде Gong.bg. \r\n\r\n Спортното шоу ще се проведе в зала „Колодрума” от 19.00 часа. \r\n\r\n Ансамбълът на България, Боряна Калейн, Катрин Тасева, Невяна Владинова, както и момичетата от разширения състав при жените ще бъдат основната действаща сила в продукцията. \r\n\r\n Специално участие в спектакъла ще вземе един от най-обичаните родни изпълнители – Орлин Павлов. \r\n\r\n Организаторите са отправили покани още към отбора по спортна аеробика и всички клубове по художествена гимнастика в Пловдив. \r\n\r\n Любопитното е, че продукцията ще се проведе само два дни след завръщането на отбора от най-важното състезание за годината - Световното първенство в Баку, Азербайджан (16-22 септември). След спектакъла националният тим ще се отправи на заслужен отдих в Банско. \r\n\r\n Покани за шоуто са отправени към кмета на града Иван Тотев, както и олимпийски и световни шампиони от Пловдив.  \r\n\r\n От федерацията са избрали тази дестинация за старт на инициативата, тъй като Пловдив е градът на културата тази година. Събитието ще се състои със съдействието на местната община, както и благодарение на заместник-кмета по спорта Георги Титюков. \r\n\r\n Билетите за спектакъла под надслов „Пловдив посреща Златните момичета” вече се продават в онлайн. \r\n \n\t\t\t\t\t\t", "date": "2019.07.10", "title": "Златните момичета възраждат спектакъл от преди 30 години"}
{"url": "http://www.bnews.bg/article/262093-tsska_razmaza_titograd", "text": "\n Отборът на ЦСКА може да се счита за сигурен участник във втория квалификационен кръг на Лига Европа, след като разгроми черногорския Титоград с 4:0 и до голяма степен обезсмисли реванша след седмица. Официални дебюти за „червените” при гръмката победа направиха Диего Фабрини, Греъм Кери, а впоследствие и Петър Занев. \r\n\r\n Стадион „Българска армия” получи много поводи за задоволство, защото в хода на почти целия мач „червените” диктуваха темпото и търсеха начини да пробият защитния вал на съперника. Трябва да се отчете, че през първата част, докато резултатът все още беше 0:0, Титоград имаше два сериозни шанса, но след откриващия гол на Евандро да Силва всичко протече по мечтан начин за ЦСКА. \r\n\r\n Добромир Митов: Всички се раздадоха на максимум \r\n\r\n Димитър Пенев доволен от \"червения\" успех \r\n\r\n След паузата бързи голове на Тиаго Родригес и Жеферсон Телес набързо успокоиха играчите на Добромир Митов, а черешката на тортата дойде от Кристиян Малинов, който реализира в 72-ата с воле от около 40 метра. Така след седмица ЦСКА има нужда да просто да изиграе дисциплинирано още 90 минути срещу отстъпващия по класа съперник, а след това може да концентрира изцяло вниманието си към следващото препятствие в Европа - хърватския Осиек. \r\n\r\n Греъм Кери: Не очаквах да играя, имаме много за подобряване \r\n\r\n Малинов: Титоград бяха до първия гол, след това беше ясно \r\n\r\n Евандро: Щастлив съм, отново бележа \r\n\r\n „Червените” тръгнаха много напористо срещу черногорския противник и още в 3-ата минута Али Соу имаше чудесна възможност да открие резултата. Грешка при разиграването за Титоград подари топката на гамбиеца, който моментално се устреми напред с широка крачка. Той подмина Чуквуджекву Аджана-Чинеду в наказателното поле и стреля технично покрай вратаря Саша Иванович. Слабият шут позволи на Балша Банович да изчисти пред голлинията. \r\n\r\n В следващите минути гостите се заеха доста сериозно да убият ритъма на ЦСКА със серия от нарушения, а на свой ред получиха никак нелош шанс заради осезаемата липса на синхрон между Пламен Гълъбов и Нуно Томаш. В 16-ата минута Менди Мамаду даде интересен пас над централната защита, а Гълъбов доста нескопосано опита да остави Радомир Джалович в засада. Вместо това черногорецът напредна съвсем сам срещу вратаря и единствено липсата на скорост в краката на 36-годишния голаджия позволи на Черниаускас да избие топката при границата на пеналта. \r\n\r\n До края на полувремето още на няколко пъти Томаш и Гълъбов демонстрираха лоша комуникация, но тъкмо португалецът спаси „червените” в 25-ата минута. Тогава центрирането на Райчевич от ъглов удар отляво по атаката премина купа от играчи при близката греда, за да поеме застрашително към Джалович във вратарското поле. Томаш реагира и с рамо успя да върне, макар и рисково, към Черниаускас, който улови на самата голлиния. \r\n\r\n ЦСКА имаше хубава голова възможност в 33-ата минута. Греъм Кери се отскубна отдясно в наказателното поле и получи страхотен пас по земя от Фабрини. Ирландецът стигна до аутлинията и върна към точката на дузпата, където обаче италианецът и Тиаго Родригес взаимно си попречиха. В крайна сметка изстрелът на португалеца беше париран от защитник в корнер. \r\n\r\n Все пак логичното се случи в 40-ата минута, макар и със сериозна доза късмет. Евандро провокира нарушение на Роганович  на около 2-3 метра от границата на наказателното поле. Тиаго изпрати силен шут покрай стената, като топката беше насочена по-скоро в центъра на вратата. Вратарят Саша Иванович явно подцени ситуацията и изпусна кълбото, което позволи на Евандро да дотича и с щастлива добавка да вкара за 1:0. \r\n\r\n Три минути по-късно ЦСКА изпусна да нанесе решителен удар по амбициите на своя съперник. Заучено изпълнение на пряк свободен удар отдясно на Греъм Кери доведе до голямо разбъркване, след като изстрелът на Рубен Пинто с пета не сполучи. По някакъв начин топката се озова в краката на Гълъбов, който от 5 метра вместо да порази сравнително незащитената врата разтресе дясната сглобка. \r\n\r\n Второто полувреме не можеше да има по-позитивно начало за ЦСКА. Само в рамките на 2 минути „червените” направиха много ясна заявка за място във втория квалификационен кръг. В 53-ата Фабрини с поредния си находчив пас намери Кери при дъгата, а ирландецът се ориентира и тръгна на пробив през центъра. Той шутира през краката на Банович, което доведе до спасяване на Иванович, но секунда по-късно Тиаго Родригес с глава бутна топката в мрежата – 2:0. \r\n\r\n В 55-ата за трети път в мача домакините се разписаха и отново стана след добавка. Али Соу демонстрира непримиримост и подгони една наглед обречена топка отляво в наказателното поле. Той изпревари защитника до себе си и опита да чукне с външен фалц покрай вратаря. Саша Иванович се намеси, но за пореден път тази вечер нямаше късмет, защото Жеферсон беше заел идеална позиция и с диагонален шут покачи до 3:0. \r\n\r\n След бързите попадения ЦСКА определено намали оборотите и се концентрира върху контролирането на мача. Въпреки това „червените” стигнаха и до четвърти гол, за който отново вината падна върху вратаря. В 72-ата минута Саша Иванович избяга встрани от вратата си, за да опита да изчисти топката от наказателното си поле. Той не придаде на топката нито височина, нито сила, а тя полетя право към намиращия се на около 40 метра Малинов. Халфът без да се замисля нанесе изстрел от воле, който намери незащитената цел, без да даде никакви шансове на Иванович да се реабилитира. \r\n\r\n ЦСКА – ТИТОГРАД 4:0 \r\n\r\n 1:0 Евандро 40' \r\n\r\n 2:0 Тиаго Родригес 53' \r\n\r\n 3:0 Жеферсон 55' \r\n\r\n 4:0 Кристиян Малинов 72' \r\n \n\t\t\t\t\t\t", "date": "2019.07.10", "title": "ЦСКА размаза Титоград!"}
{"url": "http://www.bnews.bg/article/262095-temenuzhka_sezira_kzk_i_kevr_za_tsenata_na_toka", "text": "\n Министърът на енергетиката Теменужка Петкова уведоми депутатите от енергийната комисия, че е сезирала КЗК и КЕВР за цените на Българската независима енергийна борса през последния месец.  \r\n\r\n Тя е настоявала те да извършат проверка има ли проблем при търговията на свободния пазар и ако има, да се търси решение, каза тя. \r\n\r\n Енергийната комисия в парламента се събра, като покани работодателите и търговците на ток, както и фирмите от държавната енергетика, за да се обсъди ситуацията на свободния пазар на електроенергия. \r\n\r\n Министър Петкова сподели и идея, която се е породила в търсене на решение заедно с БЕХ, и това е създаване на специална платформа на борсата, на която да се търгува електроенергия, но само за големите индустриални предприятия. Подобни варианти имало във Франция и в Румъния. Петкова вчера разговаряла с Клаус-Дитер Борхард, шеф на вътрешни енергийни въпроси в ЕК, за да сподели тази нова идея. Тепърва обаче ще се търси одобрение на комисията. \r\n\r\n Петкова каза още, че държавната енергетика дава 63,4 % от електроенергията. Тя изброи и числа за предлагането на ток на борсата от държавните дружества. За полугодието те са пуснали на борсата 2,78 милиона мегават/часа, а са купени 2,46 милиона на платформата \"Ден напред\". На платформата за двустранни договори разликата между предложени и купени количества е 1,27 милиона мегават/часа.  \r\n\r\n 17 сигнала имало в борсата към КЕВР за евентуални нарушения при търговията. Днес сутринта е дошъл 18-тият. Това съобщи председателят на регулатора Иван Иванов.  \r\n\r\n След промени в закона КЕВР е задължена да извършва разследвания за манипулации на борсата, злоупотреба с информация и т.н. Иванов обаче уточни, че разследването трае поне 4 години, като даде пример с други европейски държави. \r\n\r\n Индустриалците бяха категорични, че за изминалия период от годината токът на българската борса е бил с най-висока цена в Европа. Председателят на АИКБ Васил Велев заяви, че с тази цена българската индустрия е с няколко метра назад от конкурентите си. Това яде заплатите на заетите, което той нарече кражба.  \r\n\r\n Той настоя, че цените са манипулирани и е въпрос на национална сигурност, тъй като колкото е по-скъп токът, толкова са по-високи цените на стоките и услугите. Красимир Тачев каза, че има търгове за определени фирми.  \r\n\r\n Константин Стаменов, шеф на БФИЕК, заяви, че някои от търговците прекратяват току-що сключени договори с предприятията, което не е нормално и с тези цени на електроенергията се изземват парите за инвестиции в предприятията.  \r\n\r\n В отговор на въпросите Петкова заяви, че всичките тези проблеми, които се обсъждат, ще бъдат решени с пълната либерализация на пазара и с пазарните обединения със съответните държави. \r\n\r\n За да стане това обаче, първото условие е да има мерки за защита на уязвимите битови потребители. Докато това стане, поетапно би могло на свободния пазар да излиза малкият бизнес, който е на ниско напрежение. \r\n \n\t\t\t\t\t\t", "date": "2019.07.10", "title": "Теменужка сезира КЗК и КЕВР за цената на тока"}
{"url": "http://www.bnews.bg/article/262109-za_veroyaten_sluchay_na_krimska_treska_prenasyana_ot_karlezhi_saobshtava_rzi_kardzhali", "text": "\n Регионалната здравна инспекция в Кърджали съобщи за вероятен случай на кримска треска, пренасяна от кърлежи, съобщава БНР. \r\n\r\n Заболял е 57-годишен мъж от крумовградското село Рогач. Той е изпратен на лечение в Инфекциозната болница в Пловдив, а до дни се очакват резултатите от кръвните проби. Ако те се потвърдят, това ще е вторият случай в района на кримска треска за тази година. \r\n \n\t\t\t\t\t\t", "date": "2019.07.10", "title": "За вероятен случай на кримска треска, пренасяна от кърлежи, съобщава РЗИ-Кърджали"}
{"url": "http://www.bnews.bg/article/262117-glasuvame_samo_s_hartiena_byuletina_na_27_oktomvri", "text": "\n На местния вот на 27 октомври ще гласуваме само с хартиена бюлетина. Това реши на първо четене правната комисия в Народното събрание, която прие промените в Изборния кодекс, внесени от управляващите с 12 гласа \"за\" и 9 \"против\". ГЕРБ бяха подкрепени от ОП и ВОЛЯ, а БСП и ДПС се противопоставиха. Вносителите защитиха вече известната теза за скъпия машинен вот, който е бил предпочетен само от 27% от избирателите в секции с машини. Цитирани бяха и опасенията от анализа на ЦИК и предупрежденията за проблеми наесен. \r\n\r\n \"Ние, като управляващи, поемаме отговорността за нормалното провеждане на изборите. Ако не се случи по места, кой ще носи отговорност? Ние. Най-правилното решение е да проведем дебата след местния вот. Ние не трябва да оставяме тези избори на произвола, защото 12 хил. души не трябва да стават заложници\", изтъкна аргументите си изащити членовете на СИК Александър Иванов от ГЕРБ. \r\n\r\n Против махането на машините се обявиха и от ДПС. От движението обобщиха, че проблемът всъщност не е машинното гласуване, а преброяването след това, и предложиха то да стане машинно. Иначе от ДПС ще участват в дебатите, които ГЕРБ ще организира по темата за машинното гласуване, но след местния вот.  \r\n\r\n \"Позицията ни е против промените в Изборния кодекс за отмяната на машинното гласуване, искаме в СИК да няма броене от човешка ръчичка\", заяви по време на заседанието зам.-председателят на ПГ на ДПС Йордан Цонев. Той припомни позицията на движението, че винаги е била в подкрепа на машинния вот. Цонев разкри основния аргумент на партията си - преброяването на гласовете от СИК. \r\n\r\n \"Ние искаме в СИК всички пороци, които има там вследствие на това броене, да бъдат избегнати. В същото време обаче ДПС ще участва в дебатите, които ще организират от ГЕРБ веднага след изборите наесен. \"Затова сме отворени, ще се помъчим да потърсим различни варианти вместо машинно гласуване, машинно броене“, добави Цонев. Според колегата му Хамид Хамид ДПС ще участва, за да изберат всички заедно най-подходящия модел за машинния вот. \r\n\r\n Хамид се съгласи с някои от критиките на БСП. \"Зарков е прав за това, че бяха положени много големи усилия машинните избори да бъдат компрометирани, и то бяха компрометирани доста успешно. ЦИК не трябва да бъде обвинявана. Тук държавата отиде за гъби, а ЦИК пишеше писма\", каза Хамид. Той се съгласи и с опасението на проф. Михаил Константинов от \"Информационно обслужване\", че ако на местните избори има машинен вот, а държавата отсъства, ни \"чака катастрофа\". \r\n\r\n \"Ние сме единствената държава, която твърди, че електронното е по-скъпо от хартията. Проблемът не е в цик този път, а в мнозинството в НС. Ние няма да подкрепим този закон. Единственото, което не ни е ясно, е - колко пъти можете да настъпите една и съща мотика за един мандат?\", попита Крум Зарков от БСП. \r\n\r\n \"Крайният резултат е \"сталинистки подход\" - има машини, има проблем, няма машини, няма проблем\", обобщи съпартиецът му Филип Попов. \r\n\r\n \"Вие на конгреса на БСП с машини ли гласувахте?\", засече ги Емил Димитров-Ревизоро от ОП. И им напомни, че самите соцалисти си избират ръководството с хартия, а досега оставки не дават.,  \r\n\"От всички с право 73% не са пожелали да го ползват, от 100 човека, които са имали машина в секцията, 73 не са искали да я погледнат\", напомни статистиката Ревизоро. И добави, че хвърлените от държавата 20 млн. лв. са били безвъзвратно загубени. Депутатът от ОП подкани омбудсмана, ако желае, да се лиши от 20 млн. от своя бюджет, да го отстъпи на ЦИК за машини.  \r\n\r\n В заседанието участва правосъдният министър Данаил Кирилов, който уточни, че е дошъл в лично качество, както и омбудсманът Мая Манолова.  \r\n\r\n Очаква се поправките в Изборния кодекс да влязат за обсъждане в пленарната зала в петък. \r\n \n\t\t\t\t\t\t", "date": "2019.07.10", "title": "Гласуваме само с хартиена бюлетина на 27 октомври"}
{"url": "http://www.bnews.bg/article/262092-otpadat_knigite_za_dnevni_finansovi_otcheti_na_kasovite_aparati", "text": "\n От 2 юли 2019 г. за лицата, използващи фискални устройства за отчитане на продажби на стоки/услуги в търговски обекти, отпада задължението за водене на книги за дневните финансови отчети, в които всеки ден се съхраняват дневните отчети на фискалните устройства. Задължението остава за бензиностанциите, използващи електронни системи с фискална памет (ЕСФП). \r\nЗа лицата, за които отпада това задължение, е предвидено при работа с касови бележки от кочан да водят специален регистър за ползваните касови бележки от кочан, в който да вписват началния и крайния номер на издадените касови бележки за деня и общия оборот, изчислен въз основа на всички тях, както и текст, указващ причината за работа с бележките от кочан. Регистърът се съхранява в търговския обект.  \r\nСъщо така е предвидено да отпадне и задължението за отпечатване на дневни финансови отчети от фискалните устройства, като това облекчение не се отнася за лицата, използващи ЕСФП. Това улеснение ще стане възможно след като фърмуерите на устройствата бъдат актуализирани с функционалност за автоматичното генериране на дневен финансов отчет. С последните промени в наредбата е въведено изискване всяко фискално устройство, включително вградено в автомат на самообслужване, да генерира автоматично пълен дневен финансов отчет с нулиране и запис във фискалната памет и в КЛЕН за всеки ден (за всеки 24 часа), през който в устройството са регистрирани продажби/сторно или служебно въведени операции, в случай че през последните 24 часа такъв отчет не е отпечатан от задълженото лице. \r\nВ тази връзка е регламентирано задължение за производителите/вносителите на фискални устройства в срок до 30 октомври 2019 г. да представят за функционално изпитване фискални устройства с коригирана версия на фърмуера, осигуряваща изпълнение на изискването за автоматично генериране на дневен финансов отчет. \r\nДо привеждане на въведените в експлоатация фискални устройства в съответствие с новите изисквания, но не по-късно от 31 март 2020 г., задължените лица са длъжни да отпечатват дневен финансов отчет с нулиране и запис във фискалната памет и в КЛЕН за всеки ден (за всеки 24 часа), през който в устройството са регистрирани продажби/сторно или служебно въведени операции. \r\nСчитано от влизане в сила на наредбата, търговците вече нямат задължение за използване на книга за дневните финансови отчети, но имат задължение за отпечатване на отчетите до реализиране на функционалността за автоматично генериране на дневен финансов отчет, но не по-късно от 31.03.2020 г. Така отпечатаните отчети, по желание на лицето, могат да продължат да се съхраняват в книгата за дневните финансови отчети на фискалното устройство за 2019 г., която може да се използва и като регистър за ползваните касови бележки от кочан.  В случай че дневните финансови отчети не се съхраняват в книгата (в търговския обект), лицето следва да ги съхрани по подходящ начин в нормативно определените срокове и при поискване от органи по приходите да ги предостави. \r\nРегламентирана е и възможност за извършване на промени във фърмуера на устройството и подмяната на версията му чрез използване на втори канал, осигуряващ отдалечен достъп до фискалното устройство. Тази промяна ще позволи автоматично и дистанционно да се  обновява версията на фърмуера на фискалното устройство от производителите/вносителите/сервизните организации, което ще улесни изпълнението на нормативните изисквания. \r\nПо отношение на лицата, използващи ЕСФП за отчитане на продажби/зареждания на течни горива, в наредбата е предвидена възможност за работа в авариен режим, в случаи на бедствие по смисъла на Закона за защита при бедствия и след издадена заповед от министъра на финансите или оправомощено от него лице. Този ред позволява да се осигури непрекъсваемост на работата на обектите в извънредни ситуации, като данни за реализираните обороти по време на аварийния режим следва да се предадат в НАП след възстановяване на нормалната работа на ЕСФП.    \r\n  \r\n  \r\n  \r\n\r\n   \r\n\r\n   \r\n \n\t\t\t\t\t\t", "date": "2019.07.10", "title": "Отпадат книгите за дневни финансови отчети на касовите апарати!"}
