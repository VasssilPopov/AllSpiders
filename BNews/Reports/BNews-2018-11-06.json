{"url": "http://www.bnews.bg/article/251623-ekskluzivno_valeri_i_venera_pazaruvat_ot_magazin_vsichko_po_edin_lev_snimki", "text": "\n Валери Симеонов е преминал на икономичен режим и заедно с Венера пазаруват от магазин \" Всичко по един лев\". Вицепремиерът вероятно предусеща, че скоро ще се раздели с високия и доходоносен държавен пост и е преминал на икономичен режим. \r\nВероятно Симеонов ще се раздели и с депутатското си място, което ще доведе до освобождаването на служебния апартамент в тузарския ж.к. \"Изток\", вероятно поради тази причина покупките са били насочени към стоки от домашни потреби. \r\n \n\t\t\t\t\t\t", "date": "2018.11.06", "title": "EКСКЛУЗИВНО: Валери и Венера пазаруват от магазин \"Всичко по един лев\"! (СНИМКИ)"}
{"url": "http://www.bnews.bg/article/251620-deloto_za_hitrino_v_dupka_ekspertiza_se_bavi_vtora_godina", "text": "\n Близо две години след трагедията в Хитрино и повече от седем месеца след последното съдебно заседание, четворната съдебна експертиза по едно от делата все още не е готова. \r\n  \r\nВ съда днес се разбра, че вещите лица още не са получили необходимата им документация от районния съд в Шумен. \r\n  \r\nВъпросната експертиза трябва да изчисти въпроса дали причината за влаковата катастрофа е високата скорост, каквато е версията на прокуратурата, или е незаключена стрелка на релсите, каквато е версията на „Булмаркет” – компанията, превозвала композицията, предаде Дарик. \r\n  \r\nВ Шумен междувременно се гледа и делото срещу двамата машинисти на влака, които са обвинени в причиняване на смърт по непредпазливост. \r\n\r\n Припомняме, че на 10 декември 2016-а товарен влак, превозващ газ, дерайлира и се взриви на гара „Хитрино”. Загинаха 7 души, други 29 бяха ранени, а 24 къщи бяха почти изцяло разрушени.  \r\n \n\t\t\t\t\t\t", "date": "2018.11.06", "title": "Делото за Хитрино  в дупка, експертиза се бави втора година"}
{"url": "http://www.bnews.bg/article/251618-makron_se_gotvi_za_voyna_s_rusiya_i_sasht", "text": "\n Френският президент Еманюел Макрон призова във вторник към създаването на \"истинска европейска армия\", с която Старият континент да се защити по-добре срещу Русия, и дори Съединените щати. \r\n\r\n Макрон, който настоява за съвместни въоръжени сили на ЕС след идването си на власт миналата година, заяви, че Европа трябва да намали зависимостта си от американската мощ, не на последно място след като американският президент Доналд Тръмп обяви, че се изтегля от договора за ядрените оръжия от ерата на Студената война. \r\n\r\n \"Трябва да се защитим по отношение на Китай, Русия, и дори Съединените американски щати\", категоричен бе Макрон пред радио \"Европа 1\", цитирано от БГНЕС. \"Когато видях президента Тръмп да обявява, че се отказва от основния договор за разоръжаване, който се формира след като през 80-те години на миналия век евроракетната криза се стовари върху Европа, кой беше основната жертва? Европа и нейната сигурност\", подчерта френският държавен глава. \r\n\r\n “Ние няма да защитим европейците, докато не решим да имаме истинска европейска армия“, каза Макрон в интервюто, което е било записано в понеделник вечерта във Вердюн, североизточна Франция. \"Нуждаем се от Европа, която защитава по-добре себе си сама, без само да зависи от Съединените щати\", изтъкна Макрон. Припомняме, че през миналата година ЕС стартира съвместен фонд за отбрана в размер на няколко милиарда евро, предназначен да развие военния капацитет на Европа и да направи континента по-стратегически независим. \r\n\r\n Франция оглавява създаването на сила от девет страни, предназначена да бъде в състояние бързо да проведе съвместна военна операция, за евакуация от военна зона или да окаже помощ при природно бедствие. \r\n  \r\n \n\t\t\t\t\t\t", "date": "2018.11.06", "title": "Макрон се готви за война с Русия и САЩ"}
{"url": "http://www.bnews.bg/article/251621-samolet_katsna_avariyno_v_sofiya_patnik_pochina", "text": "\n Пътнически самолет се приземи аварийно на Летище София, съобщиха за Dir.bg от Министерството на транспорта. \r\n\r\n Кацането се е наложило заради влошено здраве на пътник и необходимост да му се направи сърдечен масаж. За съжаление пътникът е починал. Сега текат действия за документирането на трагедията.      \r\n\r\n Полетът е бил от Мюнхен за Измир. \r\n \n\t\t\t\t\t\t", "date": "2018.11.06", "title": "Самолет кацна аварийно в София, пътник почина "}
{"url": "http://www.bnews.bg/article/251610-nay_skapiyat_sutien_2018_se_prodava_za_1_mln_dolara", "text": "\n Victoria's Secret показаха най-новия си и най-скъп сутиен в света. Върху него са инкрустирани 2100 диаманта, а направата е отнела 930 часа. \r\n\r\n Цената е впечатляваща - 1 милион долара. Дамите, които желаят да се почувстват бляскави, ще могат да си купят реплика на модела за \"скромните\" 250 долара. \r\n\r\n Красивото бельо носи името Fantasy Bra. То бе представено от Ангелът на Виктория Елза Хоск, която утре навършва 30 години. \r\n\r\n Сутиенът ще бъде показан на ревюто наVictoria's Secret на 2 декември. Шоуто е най-гледаното модно събитие в света - с 800 милона зрители годишно. \r\n \n\t\t\t\t\t\t", "date": "2018.11.06", "title": "Най-скъпият сутиен 2018 се продава за 1 млн долара"}
{"url": "http://www.bnews.bg/article/251588-eto_ya_novata_na_toto_ot_skandau", "text": "\n След раздялата си с журналистката Яна Тото от „Скандау“ се отдаде на компанията на различни девойки. От толкова подбиране най-накрая е намерил заместител на голямата си любов Яна. Тото е във връзка с непознато за обществото момиче, а преди няколко дни пусна стори в Инстаграм и я показа. \r\n\r\n Във въпросното кратко видео той се излежава на дивана в собствения си дом, а новата изгора мята дрехи на сушилката. Йонислав нарича блондинката „булка“, писа „Шоу“. \r\n\r\n Новата му се казва Кристин Петринска и е танцьорка. Тя е част от балета на шоуто „Като две капки вода“, а в момента е студентка по ПР. Тото бил сериозно хлътнал по Кристин, а приятелите му не са го виждали такъв след скандалната раздяла с Яна, която го хвана в системни изневери, след което си събра багажа и се изнесе от тях. \r\n\r\n Оттогава Тото тръгна по лош път – всяка вечер излизаше, давеше мъката в алкохол и безразборен секс. Но ето, че накрая се е появила принцесата, която отново да стопли пулсиращата кръв на врачанския изпълнител.   \r\n \n\t\t\t\t\t\t", "date": "2018.11.06", "title": "Ето я новата на Тото от  „Скандау“"}
{"url": "http://www.bnews.bg/article/251619-prezidentat_nagradi_trima_balgari_s_orden_stara_planina", "text": "\n Само броени дни след празника на българските будители за мен е  удоволствие да връча държавни отличия на трима различни по професия, но близки по сила на характера рицари на духа. В своя житейски и професионален път всеки един от тях е докоснал хиляди хора – със словото си, с талант, знания и със силата на своята кауза. Три различни съдби с общо призвание и умение да водят, да отстояват и да работят с неизменна вяра в България. Това заяви президентът Румен Радев в Гербовата зала на „Дондуков“2, където удостои изтъкнати българи с държавни отличия. \r\n\r\n С орден „Стара планина“ първа степен държавният глава награди проф. д-р Чавдар Славов за безспорния му принос за медицинската наука и практика в България и за съществените му постижения в областта на урологията. „Всички знаем, че демографските предизвикателства превърнаха здравето на българите в обща кауза на цялата нация. Затова се радвам, че днес сред наградените е проф. Чавдар Славов, едно от водещите имена в областта на урологията у нас и специалист на световно ниво“, заяви Румен Радев. \r\n\r\n На церемонията президентът удостои Веселин Николов за големите му заслуги в областта на културата и изкуството с орден „Стара планина“ първа степен. Президентът изтъкна, че там където думите не успяват, говори музиката. „Без съмнение, българите научиха езика на джазовата музика, което в не малка степен се  дължи на безспорната дарба и амбиция на Веселин Николов. Като създател на първия професионален джазов бенд у нас, той се превърна в един от носителите на свободния творчески дух за цели поколения“, допълни държавният глава. \r\n\r\n За големи заслуги за популяризирането на българската история от периода на войните за национално обединение и за съхраняване на българщината в Република Македония президентът отличи посмъртно  журналиста, поет и общественик Панде Ефтимов с орден „Стара планина“ втора степен. „Панде Ефтимов не доживя своето отличие, но за мен е чест да го връча в присъствието на неговите близки, неговите съратници и на хората от инициативния комитет, които започнаха и довършиха това родолюбиво дело – той да бъде отличен днес“, заяви Румен Радев. \r\n\r\n Пред гостите на церемонията президентът подчерта, че Панде Ефтимов е бил достоен защитник на българското име в най-тежките времена на срамно и жестоко посегателство. „Не случайно го наричат пазител - не само на българската искра в Македония, но и на духовното единство на хората от двете страни на границата. Убеден съм, че Панде Ефтимов ще остане редом до плеядата будители и мъченици, които Македония от векове дава на нашия народ“, каза още в словото си държавният глава. \r\n \n\t\t\t\t\t\t", "date": "2018.11.06", "title": "Президентът награди трима българи с орден \"Стара планина\""}
{"url": "http://www.bnews.bg/article/251613-11_godishen_veche_izpechen_lazhets_nabedi_uchitel_v_poboy", "text": "\n 11-годишното момче, което днес беше прието в \"Пирогов\" със съмнения за комоцио, не е било удряно от учителя си, както твърди, а точно обратното. Това заявиха от столичното училище, в което учи детето. \r\n\r\n То се оплакало от световъртеж пред пристигналите лекари, които установили следи от удари по тялото му. Ученикът заявил, че е било пребито от учител по физическо. \r\n\r\n Директорът Величка Таседжикова коментира, че няма подобен случай, съобщи bTV, без да назовава името на учебното заведение. Проверка показва, че става дума за 70 ОУ \"Свети Климент Охридски\". \r\n\r\n Версията на ръководството е обратната на тази на петокласника - той нахлул в час по физическо на третокласници. След опит на преподавателя Георги Георгиев да го отстрани, момчето го ударило и избягало. Малко по-късно обаче се върнало майка си, която, по думите на учителите и директорката, започнала да ги плюе и обижда. \r\n\r\n Третокласниците, които са присъствали на инцидента, също твърдят, че учителят не му е посягал. \r\n\r\n От училището коментираха още, че момчето е от проблемно семейство и това не е първи инцидент, в който участва. Проблемно дете е и по-големият му брат, който учи в същото училище. \r\n\r\n В момента тече вътрешно разследване. Учителят е подал жалба заради инцидента. А от Социалните служби коментираха, че ще бъде извършена проверка в училището. \r\n\r\n Прегледите и снимките в \"Пирогов\" са показали, че на 11-годишния му няма нищо, съобщи \"24 часа\". Момчето дори напуснало болницата, без да дочака края на изследванията. \r\n\r\n   \r\n \n\t\t\t\t\t\t", "date": "2018.11.06", "title": "11-годишен, вече изпечен лъжец, набеди учител в побой"}
{"url": "http://www.bnews.bg/article/251598-richi_vazmuten_sam_ot_pobedata_na_nasko_men_superzhalak_me_napravi_po_izvesten_ot_nego", "text": "\n Участникът във „ВИП Брадър“ Ричард Величков не е уволнен от фитнеса, в който работи. В интервю за „Шоу“ той сподели, че няма нищо такова и целият фитнес го подкрепя – от шефове до клиенти. „Оставам главен треньор, както е било досега. Никой не мисли, че участието ми в шоуто е било лошо. Аз също не мисля така“, заяви мускулягата. \r\n\r\n Ричи твърди, че все още не е изгледал всички епизоди, но съжалява за поведението си спрямо Розмари. А колкото до креватните им истории, той отсече: „Колкото до интимните ни отношения – сега, извън шоуто, няма смисъл да изяснявам. Беше пълно с камери – всеки може да си мисли каквото иска. Нито потвърждавам, нито отричам станалото между нас. Ще оставя ситуацията така“. \r\n\r\n Ричи сподели още, че в момента не е в лоши отношения с Розмари, но водещата на интервюто го контрира, че наскоро е говорила с Тишер и тя е заявила, че Величков я „прецакал неочаквано“ и още не е дорасъл, за да разбере някои неща. На което фитнес инструкторът отвърна, че тя все пак е по-възрастна от него с 9 години и има по-голям опит и пред камери и сред хора, които не са добронамерени. Според него тя е постъпила доста умно и хитро, като не се е поддала на провокациите в шоуто. \r\n\r\n Ричард се кефи, че благодарение на песента „Супержалък“ е станал най-известният участник: „Влезнах 17-и във формата и бях най-разпознаваем, а излязох 7-и и съм много по-известен дори и от победителя“, отсича той. Относно парчето добави, че неговият създател – Папи Ханс – човекът с най-голямата самоирония, не успя да се справи със същото, когато му лепнаха етикет, че не си чисти тоалетната. \r\n\r\n Според Величков е скрито от зрителите колко злобна е Божана Кацарова и как се напивала почти всяка вечер. „Имаше доста излагации, не беше само еднократно напиване, което са излъчили. При Лора Караджова положението беше същото. Ваня Костова пък все правеше злобни изказвани към хората – говореше много тежки думи и беше един от най-фалшивите играчи!“. \r\n\r\n Ричи е възмутен от победата на Наско – съквартирантите са говорили как трябвало да спечели млад, амбициран и дисциплиниран човек, а Колев ставал всеки ден в 12 часа от сън. „Това, че предимно мълчи и не изказва мнение, също не го прави интелигентен, а просто по-обран“. \r\n\r\n Ричард споделя още, че на финала на шоуто Кали е отишла при него и се е извинила както на него, така и на майка му. Не желае повече да стъпва в Нови Хан и в Къщата на Биг Брадър. „Може би бих участвал във „Фермата“ догодина. Защото там няма да се плетат интриги, а човек залага най-вече на собствения си труд, за да успее“. \r\n \n\t\t\t\t\t\t", "date": "2018.11.06", "title": "Ричи: Възмутен съм от победата на Наско! Мен \"Супержалък\" ме направи по-известен от него"}
{"url": "http://www.bnews.bg/article/251622-brutalno_bezzakonie_tsari_v_balgarskiya_las_vegas", "text": "\n Брутално беззаконие цари в Свиленград, градът, който стана известен през последните години с прозвището „Българският Лас Вегас“, пише сайтът bgjournal.info. \r\n\r\n Според Раздел втори от Наредбата за правилата, начините, техническите способи и изискванията за измерване на отстояние по чл. 44 от Закона за хазарта и чл. 2. (1) Игралните казина и игралните зали трябва да отстоят на не по-малко от 300 метра от училища по смисъла на глава четвърта от Закона за народната просвета, както и от домове за деца, лишени от родителски грижи. \r\n\r\n В ал. 3 пък се обяснява още, че отстоянието е хоризонтално и се измерва графично по най-прекия пешеходен път от главния вход на игралното казино или игралната зала до най-близкия вход на сградата на съответното училище или на съответния дом за деца, лишени от родителски грижи. \r\nНаша проверка показа, че в Свиленград например има поне 2 игрални зали, които са в пълно закононарушение на горните два члена от Наредбата. Става дума за залите за хазарт „Princess Premier Club“ и „Royal King Casino“. \r\n\r\n И двете са разположение в самия център на града на самия площад, като имат почти пряка видимост с едно от най-големите училища в Свиленград – Професионална гимназия по селско стопанство и икономика „Христо Ботев“. \r\n\r\n Нещо повече. И двете игрални зали се намират на по-малко от 200 метра от входа на училището или за да бъдем напълно точни входа на „Princess Premier Club“ се намира на точно 189 метра от входа на гимназия „Христо Ботев“, а „Royal King Casino“ на точно 199 метра от входа на училището. \r\n\r\n Факт, който е елементарно доказуем и бе потвърден след журналистическа проверка на място в града. \r\n\r\n Точното разстояние от входа на училището до казино Royal King Casino по показателите на измервателното колело \r\n\r\n В чл. 2 алинея 4 от Наредбата се казва още, че отстоянието се измерва по най-прекият пешеходен път по оста на пътища, улици, булеварди, пешеходни алеи и площади, които са отбелязани на извадката от кадастралната карта. \r\n\r\n В конкретния случай, след като учениците излязат от входа на училището само след 5 метра те пресичат пешеходна пътека срещу улица от която има пряк визуален контакт с казино „Princess Premier Club“. Само след 150 метра в права посока по въпросната улица се намира и входа на игралната зала. Входът на „Royal King Casino“ пък е само на 10 метра от първата игрална зала и със своите жълти цветове избожда очите на всички намиращи се на един от централните площади на града. \r\n\r\n Въпреки множеството сигнали от родители и граждани за нарушенията на въпросните фирми – съдържателки на двете игрални зали и до момента по въпроса не са предприети абсолютно никакви мерки от страна на шефката на Държавната комисия по хазарт Мария Филипова. \r\n\r\n Казината продължават да си работят, като отстрани дори изглежда, че държавната администрация напълно нехае за нарушението на закона. Мнозина граждани на Свиленград дори започнаха да се питат, кого точно по нагоре в държавата трябва да сезират за да бъдат предприети мерки по спазването на закона. А както е известно, той е валиден за всички, а не само за редовия гражданин. \r\n\r\n   \r\n \n\t\t\t\t\t\t", "date": "2018.11.06", "title": "Брутално беззаконие цари в българския Лас Вегас!"}
{"url": "http://www.bnews.bg/article/251602-azis_likuva_otarvahme_se_ot_aleks_sarchadzhieva", "text": "\n Откриването на „Big Brother: Most Wanted” тази година изненадващо мина без Алекс Сърчаджиева. А на снимки в социалните мрежи Ники Кънчев и Азис се хвалят доволни, че са отстранили ко-водещата. \r\n„Отървахме се с колегата Ники Кънчев най-накрая от Александра Сърчаджиева! Ще си водим само двамата”, радва се Азис. Снимката му обаче изглежда направо стряскащо, пишат от „България днес”. В камуфлажни панталони, гол до кръста и с работна престилка, изпръскан целия в бутафорна кръв, Азис изглежда стряскащо. \r\nХелоуин отдавна мина, певецът обаче продължава да се радва на касапската си визия и дори се снима с Ники Кънчев в този вид. Което предизвика доста комични коментари. Някои дори се пошегуваха къде са скрили тялото на водещата, а други отбелязваха, че явно наистина са се отървали от чаровната Алекс. Черешката на тортата бе, че Ники Кънчев съвсем небрежно позираше до страшилището Азис, без нито една капка кръв по себе си. \r\n \n\t\t\t\t\t\t", "date": "2018.11.06", "title": "Азис ликува: Отървахме се от Алекс Сърчаджиева"}
{"url": "http://www.bnews.bg/article/251616-nyama_nishto_spontanno_zam_ministarat_na_vmro_ima_obshto_s_nezakonnite_udostovereniya_v_velikotarnovskiya_universitet", "text": "\n  не е спонтанно, обясни в предаването \"12+3\" ректорът на Великотърновския университет \"Св. св. Кирил и Методий\" проф. Христо Бонджолов. Именно с негова заповед за дисциплинарно наказание беше уволнен преподавателят по история на правото, който в момент е и заместник-министър на правосъдието.  \r\n\r\n Според проф. Бонджолов проф. Проданов има общо със случая с издадените незаконните удостоверения - учителски свидетелства на 170 италиански граждани, тъй като преди време именно той е бил директор на Центъра за педагогическа квалификация.  \r\n\r\n „Този център няма нищо общо нито с бакалавър, нито с магистър, нито с доктор. Това е допълнителна квалификация, която се дава, няма незаконни неща. Незаконни неща няма, защото тези студенти са прехвърлени от Пернишкия университет във Великотърновския университет, защото е влязла в сила нова наредба от учебната 2017/2018 година, свързана с тази педагогическа квалификация. Към този момент университетът в Перник не е имал акредитация и затова тези студенти се прехвърлят към нашия университет, защото имаме акредитация. Така че нарушения с прехвърлянето няма, но непосредствено преди това нещо от името на Пернишкия университет с регистъра са поместени имената на курсистите и други реквизити като курсисти на Пернишкия университет. Великотърновският университет не е имал ангажимент да направи това, което вече са направили от Пернишкия“, обясни проф. Бонджолов, както и потвърди, че университетът във Велико Търново е издал дипломи на въпросните студенти, тъй като са били обучавани там, заради което след една година са получили документи.  \r\n„Документи незаконни няма. Допусната е грешка с публикуване на едно решение, което е отстранено и обявено за невалидно, тъй като още веднъж сме признали тези студенти. Такова признаване вече е било направено в НАЦИД (Национален център за информация и документация) и документът е унищожен. Това е цялата история, от която се прави слон“, подчерта проф. Бонджолов. \r\n\r\n „Допусната е грешка с дописано решение, защото е било изискване и от нас да се впише в документа датата, на която са постъпили тези студенти. Това решение е обявено за невалидно“, подчерта още веднъж ректорът на Великотърновския университет (ВТУ).  \r\n \n\t\t\t\t\t\t", "date": "2018.11.06", "title": "Няма нищо спонтанно: Зам.-министърът на ВМРО има общо с незаконните удостоверения в Великотърновския университет "}
{"url": "http://www.bnews.bg/article/251596-do_tri_godini_zatvor_za_sofi_marinova", "text": "\n Радостта от появата на новата песен и видео на Софи Маринова бързо бе помрачена с открити заплахи за арест. Етрополската звезда засне парчето „Мили, мили“ върху Каменните гъби край Кърджали. И докато приемала поздравления за добре свършената работа, по телефона получила няколко обаждания, които я стреснали. \r\n\r\n Журналисти се нахвърлили върху нея, искайки й сметка защо е снимала на забранено място. Посегателството й срещу българската забележителност щяла да й коства три години затвор или 20 хиляди парична глоба. Софи изпаднала в истерия, не знаела какво да прави. \r\n\r\n По най-бързия начин тя се обадила на режисьора Людмил Иларионов – Люси, който е снимал клипа. И цялата идея за сценария и местоположението на снимките са негово дело. Люси реагирал доста спокойно на притеснителния разказ на Софи и бързо я успокоил, че никой няма да я тикне в затвора, нито пък ще я глоби. \r\n\r\n Според него дори трябва да й благодарят, защото е направила реклама на Министерството на културата. Той добави, че не знаел, че става въпрос за защитен природен феномен и подчерта, че винаги, когато снима на такова място, иска разрешение.   \r\n \n\t\t\t\t\t\t", "date": "2018.11.06", "title": "До три години затвор за Софи Маринова"}
{"url": "http://www.bnews.bg/article/251615-reshetki_za_kelesha_ubil_dve_zheni_v_karnobat_toy_ne_sazhalyava", "text": "\n Окръжният съд в Бургас остави в ареста 18-годишния шофьор, който в събота блъсна и уби две жени на тротоар в Карнобат. \r\n\r\n Тийнейджърът имал книжка само от 19 дни. В деня на катастрофата седнал зад волана за втори път, разбраха кореспондентите на bTV. \r\n\r\n Съдът реши да остави шофьора в ареста, като сред мотивите за решението е, че той не изказа съжаление за катастрофата, която отне живота на две жени. \r\n\r\n По време на гледането на мярката младежът не обели и дума. \r\n\r\n До него в колата е пътувало 15-годишно момче, което не е пострадало. \r\n\r\n На 18-годишния младеж е повдигнато обвинение за причиняване на смърт на двама души по непредпазливост при шофиране с несъобразена скорост. \r\n\r\n За това престъпление законът предвижда от 3 до 15 години затвор. \r\n \n\t\t\t\t\t\t", "date": "2018.11.06", "title": "Решетки за келеша, убил две жени в Карнобат, той не съжалява!"}
{"url": "http://www.bnews.bg/article/251607-andrea_kubrat_se_drazni_ot_golite_mi_snimki", "text": "\n Дори и най-яките и здрави мъже са ревниви. Особено, когато става дума за това кой въздиша по половинката им. Боксьорът Кубрат Пулев не крие, че държи много на Андреа и понякога се дразни, когато види провокативните фотоси на годеницата си. За това признава самата изпълнителка, пише „България днес”. \r\n\r\n Певицата споделя, че той никак не харесва разголените й фотосесии. „Няма как—той е мъж. Би било странно да не ме ревнува”, разкри Андреа. Блондинката може и да приема с усмивката реакциите на Кобрата за снимките й, но преживя тежко мача му срещу Хюи Фюри. За нея това бе едно от редките й появявания в залата, защото много тежко приема всеки удар срещу него и изпуска нервите си. \r\n\r\n „Преди нямах сили да гледам мачовете. И сега всички бяха много превъзбудени. Крещяха около мен. Няколко пъти паднах даже от стола. А понякога изглеждах така, че все едно не съм овладяла емоциите си”, споделя тя. И признава, че за нея мачът е бил не по-малко тежък в емоционален план, колкото физически за Кобрата. \r\n  \r\n \n\t\t\t\t\t\t", "date": "2018.11.06", "title": "Андреа: Кубрат се дразни от голите ми снимки"}
{"url": "http://www.bnews.bg/article/251617-erdogan_razmaha_prast_na_tramp_zaradi_iran", "text": "\n Турция днес критикува остро американските санкции срущу Иран, като заяви, че те са \"опасни\" и заплашват \"равновесието\" в света, предаде Франс прес. \r\n\r\n \"Не смятаме, че тези санкции са добри. За нас тези санкции са санкции, които целят да нарушат равновесието в света\", каза турският президент Реджеп Тайип Ердоган. \r\n\r\n \"Те са против правото и против дипломацията. Не искаме да живеем в империалистически свят\", добави той в изказване пред депутатите от неговата партия в Анкара. \r\n\r\n Администрацията на Доналд Тръмп, която изтегли САЩ от международното споразумение от 2015 година Иран да не се сдобие с ядрено оръжие, завърши вчера възстановяването на санкциите, които бяха вдигнати след неговото подписване. \r\n\r\n Междувременно, американският държавен секретар Майк Помпео обяви списък от осем страни, които могат да продължат да купуват петрол от Иран още шест месеца: Китай, Индия, Турция (най-големите вносителки на ирански суров нефт) както и Япония, Южна Корея, Тайван, Италия и Гърция. \r\n\r\n Преди Ердоган и външният му министър Мевлют Чавушоглу порица американските санкции по време на посещение в Япония. \r\n\r\n \"Искайки отсрочка от САЩ, бяхме съвсем откровени с тях, че не е разумно Иран да бъде поставян натясно. Да се изолира Иран е опасно и да се наказва иранският народ е несправедливо\",каза Чавушоглу. \r\n\r\n \"Турция е против санкциите и ние не мислим, че можем да стигнем до резултат чрез санкции\", добави той. \"Мисля, че вместо да наказваме Иран, е много по-полезно да разговаряме сериозно с него и да го включваме\". \r\n\r\n Новите санкции предизвикаха гнева на Техеран - президентът Хасан Рохани заяви, че страната му има намерение \"да ги заобиколи с гордост\". \r\n\r\n Ядрената сделка с Иран беше сключена във Виена на 14 юли 2015 година с участието на петте постоянни членки на Съвета за сигурност на ООН (САЩ, Китай, Русия, Обединеното кралство, Франция) и Германия. \r\n\r\n Тя позволи да бъде сложен край на 12-годишната изолация на Техеран, като бяха вдигнати част от международните икономически санкции. В замяна Иран прие да ограничи драстично своята ядрена програма, за да гарантира, че не се стреми да произведе свое ядрено оръжие. Но на  8 май т.г. Тръмп съобщи, че САЩ се оттеглят от това споразумение и възстановяват на санкциите срещу Иран. \r\n\r\n Въпреки оттеглянето на САЩ, останалите страни, подписали споразумението от 2015 година, се ангажираха да направят всичко , за да го запазят и за това Иран също да не се оттегли. Международни инспектори потвърдиха многократно, че Техеран спазва задълженията си по същество. \r\n\r\n ЕС и страните по споразумението за ядрената програма на Иран работят за запазването на договореностите, заяви днес говорител на Европейската комисия Маргартис Схинас. \r\n\r\n \"Заставаме изцяло зад договореностите, докато Иран ги прилага\", добави той. \r\n \n\t\t\t\t\t\t", "date": "2018.11.06", "title": "Ердоган размаха пръст на Тръмп заради Иран"}
{"url": "http://www.bnews.bg/article/251612-koga_e_nay_podhodyashto_da_se_uchi_chuzhd_ezik", "text": "\n Учени от Масачузетския технологичен институт, използвайки компютърни модели, установиха, че чужд език се овладява най-добре, когато обучението започне преди десетгодишна възраст, съобщи сп. \"Когнишън\". \r\n  \r\nСпециалистите, ръководни от проф. Джош Тененбаум, разработили компютърен модел въз основата на събрани данни от 670 хиляди души от различни националности и възрастови групи. \r\n  \r\nНай-младият участник в изследването бил 10-годишен, а най-възрастният - 70-годишен. В своите анкети респондентите посочвали \"стажа\" на своето обучение по английски език, а също така попълвали и тестове за познаване на граматическите правила. \r\n\r\n След обстоен анализ било изяснено, че най-добре се изучава граматиката на чужд език в детството и в юношеската възраст. При това  \r\n\r\n Изследователите посочват, че откритата закономерност се обяснява както с биологични, така и със социално-културни фактори, влияещи на развитието на личността. \r\n  \r\n\"Грубо казано, човек най-добре учи езици до пълнолетието си /17-18 г/ .След това напуска домашното огнище, или започва работа, или продължава образованието си. Но тези фактори се отразяват на темповете на обучение на всякакви езици\", отбелязва проф. Джош Тененбаум. \r\n \n\t\t\t\t\t\t", "date": "2018.11.06", "title": "Кога е най-подходящо да се учи чужд език?"}
{"url": "http://www.bnews.bg/article/251614-rosen_zhelyazkov_revizira_rabotata_na_moskovski", "text": "\n Министърът на транспорта, информационните технологии и съобщенията Росен Желязков е разпоредил пълен одит на БДЖ, пише OFFNews. \r\n\r\n Проверката на контролното звено на министерството идва в момент когато в БДЖ е пълен цирк. \r\n\r\n Изпълнителният директор на жп холдинга Владимир Владимиров и ресорният зам.-министър Велик Занчев влязоха в открит конфликт за това кой е виновен за съсипването на националния жп превозвач, а ударите помежду им по правило са под кръста. \r\n\r\n Занчев, който е и шеф на надзора на БДЖ, се опитва да се измъкне от поемането на отговорност, опитвайки се всячески да отстрани център-нападателя на футболните аматьори от Локомотив БДЖ Владимиров. А двамата с него доскоро бяха първи дружки и управляваха в тандем компанията до момента, в който Занчев не бе назначен за зам.-министър в третото правителство на Бойко Борисов. Сега заместникът на Росен Желязков се опитва да пробута за шеф на жп холдинга директора на БДЖ-Пътнически превози Пламен Пешаров, чийто подпис стои под най-скандалните обществени поръчки на компанията през последните години. \r\n\r\n Постът на Занчев обаче също не е никак сигурен след като Ивайло Московски бе освободен като министър. За неговото място се ослушва бившият шеф на НКЖИ Милчо Ламбрев, който е свързван със силното Пеевско лоби в транспортното министерство. \r\n\r\n Усетил, че губи позиции Владимиров реши да контраатакува като депозира при министър Росен Желязков доклад от вътрешен одит в жп компанията, в който директно се говори за злоупотреби при обществените поръчки, некачествени ремонти и неспазване на елементарни мерки за безопасност във фирмата, които застрашават живота и здравето на хората, пътуващи във влаковете. Както OFFNews вече писа с доклада той прехвърля вината за трагичното състояние на жп превозвача върху зам.-министър Велик Занчев. \r\n\r\n В доклада, който е предаден и в ДАНС, се твърди, че изпълнителният директор не е имал думата за най-важните и скандални обществени поръчки и че за тях е отговорен шефът на БДЖ-Пътнически превози Пламен Пешаров. Също и че Владимиров е бил изолиран при вземането на решения в Съвета на директорите на холдинга. \r\n\r\n От миналата седмица Владимиров е в болнични. \r\n\r\n От пресслужбата на Министерството на транспорта, информационните технологии и съобщенията потвърдиха пред OFFNews, че наистина в БДЖ е назначен одит със заповед на министър Желязков. Според информацията от ведомството проверката е разпоредена още в края на септември. \r\n\r\n Реалната активна работа по нея обаче е започнала едва миналия петък, твърдят други източници. \r\n \n\t\t\t\t\t\t", "date": "2018.11.06", "title": "Росен Желязков ревизира работата на Московски"}
{"url": "http://www.bnews.bg/article/251603-stoyanka_mutafova_ne_sam_pretarpyala_intsident_nyama_da_spiram_da_igraya", "text": "\n \"Не съм претърпяла инцидент! Ще играя, докато мога! Просто лекарят ми забрани да пътувам надалеч и затова отмених представлението в Добрич. Съжалявам за случая, но не съм се отказала от сцената и продължавам да играя.\" Така великата Стоянка Мутафова успокои почитателите си. \r\n\r\n \"Иначе аз съм си добре, почивам сега, макар да не съм се изморила много. С Муки си говорим за четвъртата й книга, която скоро ще види свят. Ще се казва \"Звезден прах\". Тя ще опише живота си между артистите, с които е израснала. Като дете и момиче Муки имаше много контакти с Георги Парцалев. Ще опише и разговорите и срещите си с Калата и Невена Коканова, с Николай Бинев и Домна Ганева в Младежкия театър. Голям късмет, че е имала допир до наистина велики творци. Освен това имаме желание с нея да направим и документален филм за мен по книгата\", сподели бъдещите си планове Стоянка, цитирана от \"България Днес\". \r\n\r\n Освен че се грижи за духа си, грандамата на българския театър не пропуска да си запише час и при козметик и маникюрист. \"Трябва да се поддържам. Хората искат да ме виждат усмихната и в добра форма. За някои съм вдъхновение, това ме крепи\", радва се Мутафова. \r\n\r\n \"По цял ден с мама се забавляваме, разказваме си спомени. Не спорим, защото в повечето случаи вече не се налага. Тя е моят живот, аз нейният\", казва от своя страна и дъщерята на Стоянка - Мария Грубешлиева. \r\n \n\t\t\t\t\t\t", "date": "2018.11.06", "title": "Стоянка Мутафова: Не съм претърпяла инцидент, няма да спирам да играя!"}
{"url": "http://www.bnews.bg/article/251585-brad_pit_po_mlad_i_seksi_sled_razdyalata_s_andzhelina_dzholi", "text": "\n Актьорът присъства на церемонията по връчването на наградите Hollywood Film Awards, която се състоя на 4 ноември. Гости на мероприятието по традиция са редица звезди от киното. Най-голямо внимание към себе си обаче привлече Брад Пит, пише E! News. Работата е там, че актьорът след раздялата си с Анджелина Джоли почти престана да се появява пред обществото. В момента звездата избягва светските мероприятия. [null] По време на церемонията 54-годишният Брад връчи наградата на Феликс Ван Грунинген за филма \"Добро момче\". Пит се появи в изцяло черен образ: той бе в черна тениска и тъмно сив костюм. Актьорът също учуди публиката със своя младолик външен вид. \r\n\r\n Актьорът присъства на церемонията по връчването на наградите Hollywood Film Awards, която се състоя на 4 ноември. Гости на мероприятието по традиция са редица звезди от киното. Най-голямо внимание към себе си обаче привлече Брад Пит, пише E! News. Работата е там, че актьорът след раздялата си с Анджелина Джоли почти престана да се появява пред обществото. В момента звездата избягва светските мероприятия. [null] По време на церемонията 54-годишният Брад връчи наградата на Феликс Ван Грунинген за филма \"Добро момче\". Пит се появи в изцяло черен образ: той бе в черна тениска и тъмно сив костюм. Актьорът също учуди публиката със своя младолик външен вид. \r\nПрочети повече в Blitz.bg:  \r\n\r\n Актьорът присъства на церемонията по връчването на наградите Hollywood Film Awards, която се състоя на 4 ноември. Гости на мероприятието по традиция са редица звезди от киното. Най-голямо внимание към себе си обаче привлече Брад Пит, пише E! News. Работата е там, че актьорът след раздялата си с Анджелина Джоли почти престана да се появява пред обществото. В момента звездата избягва светските мероприятия. [null] По време на церемонията 54-годишният Брад връчи наградата на Феликс Ван Грунинген за филма \"Добро момче\". Пит се появи в изцяло черен образ: той бе в черна тениска и тъмно сив костюм. Актьорът също учуди публиката със своя младолик външен вид. \r\nПрочети повече в Blitz.bg:  \r\n \n\t\t\t\t\t\t", "date": "2018.11.06", "title": "Брад Пит по-млад и секси след раздялата с Анджелина Джоли "}
{"url": "http://www.bnews.bg/article/251599-blagoevgrad_pod_obsada_sled_vaorazhen_grabezh", "text": "\n Маскирани и въоръжени мъже извършиха дързък обир на заложна къща в Благоевград.  \r\n\r\n Сигналът е подаден малко след 12 часа днес, съобщават \"Инфомрежа\" и \"Струма\".  \r\n\r\n По първоначална информация, в заложната къща на ул. \"Полковник Дрангов\" нахлули четирима маскирани, които заплашили с пистолет служителката. Жената изпаднала в шок, направила опит да крещи, но била повалена от единия от нападателите. Докато той притискал главата ѝ в пода, останалите грабили златни пръстени и ланци. След по-малко от пет минути обирджиите избягали с автомобил. \r\n\r\n От полицията в Благоевград потвърдиха информацията за грабежа. \r\n\r\n Все още не е установено колко точно е ограбеното злато. Заложната къща е била открита неотдавна. Служителката не е наранена, но е в шок. Предстои да бъде разпитана.  \r\n\r\n Районът е отцепен, а полицаи са блокирали пътните артерии на входовете и изходите на Благоевград.  \r\n \n\t\t\t\t\t\t", "date": "2018.11.06", "title": "Благоевград под обсада след въоръжен грабеж!"}
{"url": "http://www.bnews.bg/article/251600-kfn_prie_na_parvo_chetene_proekt_za_naredba_za_vavezhdaneto_na_sistemata_bonus_malus", "text": "\n Комисията за финансов надзор прие днес на първо четене проект на Наредба за единните изисквания за коригирането на застрахователната премия, в зависимост от поведението на водача на моторното превозно средство, покрито от застрахователен договор за задължителна застраховка „Гражданска отговорност“ на автомобилистите, по чл. 490, ал. 5 от Кодекса за застраховането (система „бонус-малус“) \r\n\r\n Избраният от предложенията на международния консултант вариант е резултат от дейността на работна група, която включваше експерти от КФН, Министерство на вътрешните работи и Министерство на транспорта и съобщенията. \r\n\r\n Предложената система „бонус-малус“ ще се прилага на територията на Република България. Предвидени са общо 20 класа, като базовият клас (8) е равен на базовата застрахователна премия – премията, както е определена от застрахователя без допълнителни изменения. Налице са седем класа  бонус (1-7), които ще се прилагат по отношение на собствениците на автомобили с безрисково поведение на пътя и за които премията ще се намалява. Максималното намаление ще бъде с 25 на сто от базовата премия. Ще има и дванадесет класа за малус (9-20), които ще се прилагат спрямо собствениците на автомобили с рисково поведение на пътя, спрямо които премията ще се увеличава, като максималното увеличение ще бъде 400 % (четири пъти) спрямо базовата премия. \r\n\r\n При въвеждане на системата всички собственици на моторни превозни средства и автомобили ще бъдат поставени в базовия клас и няма да получават нито увеличение, нито намаление на застрахователната премия. \r\n\r\n Ако в рамките на една година от започването на системата не са причинени нарушения по пътя, нито са изплащани обезщетения за причинени вреди, съответният собственик или автомобил ще преминава в следващия по-нисък бонус-малус клас и при следващо сключване на застраховката ще получава намаление. \r\n\r\n Когато са причинени вреди или нарушения при движението по пътищата „бонус-малус“ класът на собственика, съответно на автомобила, ще расте и при последващо сключване на застраховка „Гражданска отговорност“ на автомобилистите премията ще се увеличава. \r\n\r\n Нарушенията в зависимост от тяхната тежест са класифицирани в 7 категории. Най- леките нарушения са класифицирани в първа категория и ще увеличават „бонус-малус“ класа с една степен. Най-тежките нарушения са класифицирани в седма категория с деветнадесет степени, като собственикът или автомобилът отиват в най-високия „бонус- малус“ клас. \r\n\r\n За да се избегнат манипулации, „бонус-малус“ класът на автомобила ще се запазва и при неговото прехвърляне, както и при прекратяване на регистрацията. \r\n\r\n С проекта на наредба се цели създаването на механизъм, който да доведе до по-справедливо разпределение на застрахователната премия между лицата, които сключват застраховка „Гражданска отговорност“ на автомобилистите. С „бонус-малус“ лицата, които имат безрисково поведение ще бъдат стимулирани за сметка на лицата с рисково поведение. Заедно с това се цели да се гарантира финансовата стабилност на системата и да не се застрашава платежоспособността на застрахователния пазар, като режимът  няма да предизвика събирането на по-високи средни премии от пазара, нито да способства за намаляване на тези средни премии. Крайната и най-съществена цел е да се създадат условия за намаляване на пътнотранспортните произшествия и особено на тежките, които водят до загуба на човешки живот или трайно инвалидизиране и по този начин да бъдат предотвратени както лични страдания на жертвите на такива произшествия и техните близки, така и да бъдат ограничени вредите за държавата и обществото. \r\n\r\n   \r\n\r\n   \r\n \n\t\t\t\t\t\t", "date": "2018.11.06", "title": "КФН прие на първо четене проект за Наредба за въвеждането на системата \"бонус-малус\""}
{"url": "http://www.bnews.bg/article/251581-piypal_obyavi_koy_e_nay_seksapilniyat_mazh_na_2018", "text": "\n Идрис Елба, който феновете на Джеймс Бонд искат да е следващият изпълнител на ролята на агент 007, бе обявен за най-сексапилен жив мъж от сп. \"Пийпъл, предаде Ройтерс. Роденият в Лондон 46-годишен актьор заяви, че не можел да повярва, когато научил вестта от списанието. Той все пак довери, че усещането е приятно и че това е приятна изненада. \r\n\r\n Той е сред най-известните британски актьори - спечели \"Златен глобус\" за ролята си в детективския сериал \"Лутър\" на Би Би Си, снимал се е в американския сериал \"Наркомрежа\" и филмите \"Тор: Богът на гръмотевиците\" и \"Тор: Светът на мрака\". \r\n\r\n Сред другите актьори и певци, получили същото признание от списанието в предишни години, са Блейк Шелтън, Крис Хемсуърт, Адам Лавин, Джордж Клуни, Чанинг Тейтъм. Само двама други небели мъже - афроамериканската звезда Дензъл Уошингтън през 1996 г. и Дуейн Скалата Джонсън, чиято майка е родом от Самоа, а баща му е чернокож канадец, през 2006 г. са печелили също въпросната титла, откакто \"Пийпъл\" започна да я присъжда през 1985 г. \r\n\r\n Фенове подеха кампания в полза на Елба, сина на африкански имигранти във Великобритания, за да поеме щафетата от Даниъл Крейг като секретния агент Джеймс Бонд във филмовата поредица, след като следващият филм от нея трябва да се появи по екраните през 2020 г. През август Елба подхрани слуховете, че ще бъде първият чернокож актьор в образа на Бонд, когато постна послание в Туитър, използвайки един от характерните му изрази \"Казвам се Елба, Идрис Елба\". Няколко дни по-късно той отрече, че това ще се случи. \r\n \n\t\t\t\t\t\t", "date": "2018.11.06", "title": "\"Пийпъл\" обяви кой е най-сексапилният мъж на 2018"}
{"url": "http://www.bnews.bg/article/251601-protestirashtite_mayki_izlyazoha_s_pozitsiya_za_ostavkata_na_valeri_simeonov", "text": "\n Майкитена деца с увреждания, които не се отказват и продължават да настояват за оставката на вицепримиера Валери Симеонов излязоха с позиция, преди поредния протест тази вечер: \r\n\r\n   \r\n\r\n \"Днес, 6.11.2018 от 17,30 часа \r\nЗа 16 ти ден ще се съберем пред Министерски съвет с едно искане - ОСТАВКА на Валери Симеонов! \r\n\r\n Ние, от инициативата Системата ни убива, искаме ясно да заявим, че протестът има граждански характер и морални основания. \r\n\r\n Отношението на български държавен служител към суверена, изисква уважение и диалог. \r\n\r\n Министерски съвет не е място, където човек тепърва да бъде превъзпитаван. \r\n\r\n Всяка политическа сила, която смята нашето становище за основателно, може да окаже подкрепа на искането ни за оставка. \r\n\r\n Но нито една политическа сила не бива да си въобразява, че ще гради развитието си на гърба на нашето искане, което е видно желание и на 81 % от българските граждани. \r\n\r\n Спекулациите по тази тема обслужват единствено наглостта и възможността на господин Симеонов да остане безнаказано на поста си.\" \r\n \n\t\t\t\t\t\t", "date": "2018.11.06", "title": "Протестиращите майки излязоха с позиция за оставката на Валери Симеонов"}
{"url": "http://www.bnews.bg/article/251587-enrike_iglesias_pristiga_u_nas_sas_sedem_tira_tehnika", "text": "\n Енрике Иглесиас пристига у нас със седем тира техника за четвъртия си концерт тази вечер в Зала „Арена Армеец“. Мачото кацна с екип от 50 човека, а техниката му пристигна отделно. Шоуто на Иглесиас All The Hits Live е с нова сценична продукция – по-богата сценография, включваща 500 кв. м LED стена, два пъти по-мащабни светлини, пироефекти и два пъти по-мощен саунд, благодарение на техниката от най-ново поколение, Запознати разкриват, че подобна сцена струва около милион. \r\nПо време на престоя си у нас Енрике няма особени претенции към храните и напитките, но задължителните му изисквания са в гримьорните преди концерта да има минерална вода и пресни плодове, пише „Телеграф“. По всяка вероятност с Енрике ще е и брат му – Хулио, който също е певец и пя на концерта на именития им баща у нас. \r\n \n\t\t\t\t\t\t", "date": "2018.11.06", "title": "Енрике Иглесиас пристига у нас със седем тира техника"}
{"url": "http://www.bnews.bg/article/251604-spetsprokuraturata_razbi_prestapna_izmamna_shema_za_onlayn_investitsii", "text": "\n Схема с два колцентъра в България чрез интернет телефония е спечелила над 700 000 лева. Мошениците вероятно опитали да се обадят и на зам.-главния прокурор Иван Гешев, съобщи той. \r\n\r\n Обвинителят обясни, че колцентровете били в София, а схемата е огранизирана от българин, сърбин и евреин, който е обвинен като лидер на бандата.  \r\n\r\n Групата наела българи, на които плащала да звънят на хора, но и се представяли с фалшиви имена. Хората останали с впечатление, че ги търсели от Великобритания, тъй като се изписвал тамошен номер, предаде Канал 3. \r\n\r\n Жертвите били убеждавани да инвестират в акции, злато и други платежни инструменти. Съобщавали им, че имат големи печалби, които обаче оставали виртуални. При опит човек да ги изтегли, му било съобщавано, че борсата се е сринала и му искали нова инвестиция, която да покрие загубите от първата.  \r\n\r\n Така българин изгорял с над 132 000 лева. Групата действала около година, а фирмата била регистрирана в Естония, съобщи началникът на отдел \"Киберпрестъпност\" в ГДБОП комисар Явор Колев. Той посочи, че групата нямала разрешение от финансов регулатор, а само сертификат от частна новозенландска компания. Нейната абревиатура напомня на такава на европейски регулатор, каза още Колев.  \r\n\r\n След като получили парите, финансов отдел в Украйна ги разпръсвал по десетки сметки в множество чужди страни. Прави се опит сумата да бъде възстановена. Така тримата души са задържани с постоянни мерки от съда в петък. Засега пострадали са 17 българи. \r\n\r\n Служители на фирмата не са обвинени, тъй като нямало данни, че знаят за измамата. Който обаче се усетил, бил уволняван. Имало и опит тримата да отворят подобни офиси в Сърбия и Македония. Това е единственото подобно разследване в Европейския съюз, при което има задържани извършители.  \r\n \n\t\t\t\t\t\t", "date": "2018.11.06", "title": "Спецпрокуратурата разби престъпна измамна схема за онлайн инвестиции"}
{"url": "http://www.bnews.bg/article/251611-borisov_e_osaden_da_plati_na_ninova_pari_za_advokati_no_i_dvamata_nyamat_osnovaniya_da_se_sadyat", "text": "\n Преди една година премиерът реши да съди лидерът на БСП за 26 000 лв. заради репликата „Крадецът вика: Дръжте крадеца”. \r\n\r\n Нинова от своя страна заведе иск за 30 100 лв. заради обръщението на Борисов към нея „г-жа Лъжа”. Словесната престрелка между двамата беше по време на предизборната кампания. \r\n\r\n Корнелия Нинова заяви, че ще обжалва решението на съда. \r\n\r\n „Заключението на съда в днешното решение е следното – че това обвинение е „безлично, абстрактно, безадресно“, „касае се за жена политик, но не и за Корнелия Нинова“. Значи всяка жена политик в България може да се чувства \"Г-жа Лъжа\", но аз да не се чувствам така – това е изводът на съда. Но при такива ясни мотиви нямам друг избор, освен да обжалвам това решение на втора инстанция“, каза още Нинова. \r\n\r\n Софийски градски съд обаче осъди Бойко Борисов да заплати на Корнелия Нинова сумата от 1680 лв. с включен ДДС – разноски за адвокатско възнаграждение по първоначалния иск. \r\n\r\n СГС отхвърли исковете за обезщетения, заведени от Бойко Борисов и Корнелия Нинова.  \r\n\r\n Спроед съда обаче исковите молби и на двамата са неоснователни. \r\n \n\t\t\t\t\t\t", "date": "2018.11.06", "title": "Борисов е осъден да плати на Нинова пари за адвокати, но и двамата нямат основания да се съдят"}
{"url": "http://www.bnews.bg/article/251609-toploto_v_sofiya_tragva_ot_7_noemvri", "text": "\n \r\n„Топлофикация София” обяви, че започва да пуска парното в столицата от утре. Според дружеството, нормативно определените за пускането на отоплението метеорологични условия вече са налице. За да започне новият отоплителен сезон, е нужно да бъдат отчетени три последователни дни със средна температура по-ниска от +12 градуса и прогноза за трайно застудяване.  \r\n\r\n Приоритетно ще бъде пуснато парното в детските градини, учебните и здравните заведения. Следват жилищните сгради във всички райони, административните и стопанските сгради. \r\n\r\n От Топлофикация все пак дават възможност за отлагане на включването на отоплението, като за целта трябва да се подаде заявление в съответния топлорайон заедно с подписано за целта решение от общото събрание на етажната собственост. \r\n  \r\n \n\t\t\t\t\t\t", "date": "2018.11.06", "title": "Топлото в София тръгва от 7 ноември"}
{"url": "http://www.bnews.bg/article/251597-ostranyavaneto_na_valeri_zhablyanov_ne_e_protivokonstitutsionno", "text": "\n Конституционният съд отхвърли искането на 60 народни представители за установяване на противоконституционност на решение на Народното събрание от 21 февруари, с което е освободен Валери Жаблянов от поста зам.-председател на парламента, съобщиха от съда. Мотивите ще бъдат обявени допълнително. \r\n\r\n Припомняме, че мнозинството отстрани от поста зам.-председателя на НС Валери Жаблянов в началото на годината, след като депутати от ГЕРБ и Обединени партриоти поискаха оставката му. \r\n\r\n Причина за отстраняването на Жаблянов стана текст от декларация на БСП против Луковмарш. В нея имаше част, която гласи, че „Народният съд е необходимо и неизбежно военновременно правосъдие”. \r\n\r\n Решението на КС е прието с мнозинство от седем съдии:  Стефка Стоева, Кети Маркова, Георги Ангелов, Анастас Анастасов, Мариана Карагьозова- Финкова, Константин Пенчев и Филип Димитров. \r\n\r\n На особено мнение са останали съдиите Борис Велчев, Цанка Цанкова, Румен Ненков, Гроздан Илиев и Таня Райковска. \r\n \n\t\t\t\t\t\t", "date": "2018.11.06", "title": "Остраняването на Валери Жаблянов не е противоконституционно"}
{"url": "http://www.bnews.bg/article/251608-parlamentat_prie_na_parvo_chetene_byudzheta_na_nzok", "text": "\n Със 108 гласа \"за\", 62 \"против\" и 10 \"въздържал се\" бюджетът на НЗОК мина на първо четене в парламента. Предвидените приходи в бюджета на Касата са близо 4,3 млрд. лв., а разчетените средства са при допускане на здравноосигурителна вноска в размер на 8%. \r\n\r\n Предвидените разходи са в размер на 4 350 003 000 лв., от които 4 116 396 200 лв. са за здравноосигурителни плащания. С планираните средства е предвидено закупуването на медицинска помощ в обхвата на задължителното здравно осигуряване. \r\n\r\n От догодина се увеличават и средствата за здравноосигурителни плащания за първична и специализирана извънболнична медицинска помощ, медико-диагностична дейност, болнична медицинска помощ, дентална помощ и за лекарствени продукти, медицински изделия и диетични храни за специални медицински цели. \r\n\r\n Със законопроекта за бюджета на НЗОК се предлагат изменения и допълнения в редица други закони. С тях се предвижда преминаване към НЗОК на администрирането на дейностите, осъществявани към настоящия момент от Фонда за лечение на деца и Комисията за лечение в чужбина. \r\n\r\n Създава се още и Агенция за медицински надзор като второстепенен разпоредител с бюджет към министъра на здравеопазването, която ще осъществява регулиране и контрол на медицинските дейности. \r\n\r\n    \r\n \n\t\t\t\t\t\t", "date": "2018.11.06", "title": "Парламентът прие на първо четене бюджета на НЗОК"}
{"url": "http://www.bnews.bg/article/251578-zahari_baharov_pilee_tlastite_honorari_po_tuzarski_pochivki", "text": "\n На средиземноморска ваканция се е отдал Захари Бахаров със съпругата си Диана Алексиева. Двамата зарязаха децата и си взеха заслужен отдих. Двойката отседна в Тенерифе, където нощувките минават по 1000 евро едната. Актьорът няма проблем да си го позволи, защото е най-добре платеният у нас. \r\nИ докато колегите му Юлиян Вергов и Владо Карамазов се потят в хитовия „Откраднат живот”, третата от „трите мечки” си взе отдих и заведе половинката си на ваканция. \r\nБахаров получава високи хонорари за всяко свое участие, а освен това снима и в множество чуждестранни продукции. Отделно, с двамата си колеги има продуцентска къща, а заради крупните си печалби неведнъж е бил обект на завист от страна на колегите си, пише „България днес”. Всички успехи обаче актьорът е постигнал с огромен труд и сега бере плодовете на усилията си. С половинката си се похвалиха, че са се отдали на пълен релакс, излежавайки се на плажа, докато пият сангрия. За актьора това е заслужена почивка, тъй като има много напрегнат график и скоро започва ново турне. \r\nПрез тази година Захари снима и нов сериал за БНТ „Денят на бащата”. Освен това се яви на кастинг за сериала „Властелинът на пръстените” и според слуховете ще има място в световноизвестния проект. А директно от Испания Бахаров ще се качи на сцената именно с ролята си в моноспектакъла „Чамкория”. До края на годината той има 10 спектакъла в цялата страна и в Мюнхен. \r\n  \r\n \n\t\t\t\t\t\t", "date": "2018.11.06", "title": "Захари Бахаров пилее тлъстите хонорари по тузарски почивки"}
{"url": "http://www.bnews.bg/article/251576-grigor_dimitrov_i_nikol_shertsinger_kriyat_razdyala_ot_mesets", "text": "\n Григор Димитров и Никол Шерцингер са се разделили преди повече от месец. Информацията идва от достоверни източници, приближени до най-добрия ни тенисист. Дали обаче всичко е временно или за постоянно, можем само да гадаем. „Много е трудно да се научи пълна информация. Гришо не е толкова открит, когато става въпрос за личния му живот. Което си е повече от нормално. Но е факт, че от началото на септември те не са се виждали и чували. Да не говорим за интимности. Възможно е още утре да ни изненадат, публикувайки обща снимка, на която са прегърнати. Но е сигурно, че се бяха изпокарали”, твърдят запознати. \r\n\r\n Упорито се говори, че Григор първи се осмелил да тегли чертата. Той държал на голяма, истинска връзка, в която освен секс да има и още нещо изключително важно – любов. Паралелно с написаното дотук върви и слухът, че хасковлията хлътнал по друга жена, която набирала популярност в областта на спорта. Самата Никол не приела тежко раздялата. Напротив – след като известно време се сърдела на Гришо, му предложила да си останат само приятели. \r\n \n\t\t\t\t\t\t", "date": "2018.11.06", "title": "Григор Димитров и Никол Шерцингер крият раздяла от месец"}
{"url": "http://www.bnews.bg/article/251592-gerb_sabra_kvorum_vapreki_opozitsiyata_debatite_za_byudzhetite_na_zdravnata_kasa_i_doo_zapochnaha", "text": "\n Мнозинството успя да стегне редиците за бюджета и подсигури кворума от първия път, за да се проведе извънредното заседание на парламента - днес от 13.00 часа. \r\n\r\n БСП и ДПС, както се зарекоха, не помогнаха за събирането на кворума - дойдоха, но не се регистрираха и чакаха управляващите да се съберат. Депутатите от ДПС изчакваха отвън и наблюдаваха напрежението в редиците на мнозинството, а след удрянето на звънеца заеха местата си. Левите парламентаристи пък си бяха седнали по банките, но не се регистрираха също в очакване на развръзката. \r\n\r\n Електронното табло показа 105 регистрирани, което провокира усмивки по лицата на опозицията, но председателят на Народното събрание Цвета Караянчева изкача още броени секунди и депутатските регистрации набъбнаха до 121, даже и до 122, което й даде основание веднага да открие заседанието. \r\n\r\n Така управляващите дадоха възможност да започне извънредното обсъждане на бюджетите на Здравната каса и на Държавното обществено осигуряване на първо четене. \r\n\r\n След тяхното приемане на първо четене се очаква да бъдат представени докладите на парламентарните комисия по консолидирания държавен бюджет за догодина, но дискусията по него ще бъде утре, предаде Канал 3. \r\n \n\t\t\t\t\t\t", "date": "2018.11.06", "title": "ГЕРБ събра кворум въпреки опозицията, дебатите за бюджетите на Здравната каса и ДОО започнаха"}
{"url": "http://www.bnews.bg/article/251593-britanetsat_poboynik_ot_slanchev_bryag_otnese_uslovna_prisada", "text": "\n Наложиха условно наказание от 11месеца „лишаване от свобода“ на британския поданик Дани К., изпълнението на което е отложено с 3 години изпитателен срок. Той е признал вината си за това, че на 06.09.20118г. в к.к. „Слънчев  бряг“, общ. Несебър, чрез удари с юмрук в лицето, причинил на Цветан П., по хулигански подбуди,  лека телесна повреда, изразяваща се в болка и страдание, без разстройство на здравето, съобщиха от държавното обвинение. \r\n\r\n Той е признал вината си и за това, че на същата дата и същото място, чрез удар по лявата странична повърхност на главата и чрез изритване с крак  в десния глезен, причинил на Красимир И., по хулигански подбуди, лека телесна повреда, изразяваща се в болка  и страдание, без разстройство на здравето – престъпление по чл.131, ал.1, т. 12, вр. ал.130, ал.2 от НК. \r\n\r\n Дани К. е признал вината си и за това, че на същата дата и място, по хулигански подбуди, чрез захапване със зъби на втори пръст на дясната длан, довело до разкъсани рани и чрез нанасяне на удари  и ритници в областта  на главата и тялото, причинил лека телесна повреда  на Кенеди Р., изразяваща се  в разстройство на здравето  - престъпление по чл.131, ал.1, т.12, вр. чл.130, ал.1 от НК. \r\n\r\n Наложеното наказание е общо за трите престъпни деяния. \r\n\r\n Споразумението, което е одобрено от Районен съд – Несебър, е окончателно и има сила на влязла в законова сила осъдителна присъда.      \r\n \n\t\t\t\t\t\t", "date": "2018.11.06", "title": "Британецът-побойник от Слънчев бряг отнесе условна присъда"}
{"url": "http://www.bnews.bg/article/251591-nad_300_spaseni_ot_nelegalen_trafik_artefakti_na_izlozhba_v_sofiya", "text": "\n В Националния археологически институт с музей (НАИМ) при БАН откриха изложбата „Спасени съкровища на България“. Тя представя културни ценности, спасени през последните десетилетия от иманярство и нелегален трафик. Изложбата е част от събитията на Европейската година на културното наследство. \r\n\r\n Тя представя над 300 експоната от НАИМ и 18 музея в страната. Те илюстрират всички периоди в хилядолетната история на днешните български земи. Сред експонатите се открояват медни брадви, златни накити и бронзови предмети, теракотени женски фигури от некропол, находка от 328 монети на тракийските владетели Реметалк I и Реметалк II, мраморна статуетка на Херакъл и други. \r\n\r\n „Изложбата засяга един от най-наболелите въпроси през годините в сферата на културно-историческото наследство, а именно неговото системно унищожаване в резултат от иманярска дейност и нелегален трафик. Щетите, които България понася, са огромни, не само като суми - най-вече като загуба на културна памет“, сподели доц. д-р Людмил Вагалински, директор на НАИМ при БАН. \r\n\r\n Изложбата може да бъде видяна от 7 ноември до 27 януари 2019 г. \r\n \n\t\t\t\t\t\t", "date": "2018.11.06", "title": "Над 300 спасени от нелегален трафик артефакти на изложба в София "}
{"url": "http://www.bnews.bg/article/251594-prezidentat_radev_vrachi_balgarskoto_zname_na_polyarnitsite_ni", "text": "\n За двадесет и седми път нашите антарктици се отправят на научен поход към Южния полюс, за да предизвикат човешките възможности в едни крайно екстремни условия и да разширят познанието ни за света“. Това заяви президентът Румен Радев, който прие днес на „Дондуков“ 2 членовете на 27-ата българска антарктическа експедиция, дни преди изследователите да заминат за българската изследователска база „Св. Климент Охридски“ на о-в Ливингстън. \r\nНа церемония в Гербовата зала на \"Дондуков\" 2 президентът поздрави полярниците и по традиция връчи националното знаме на ръководителя на експедицията проф. Христо Пимпирев. Румен Радев подчерта, че българските изследователи на ледения континент винаги могат да разчитат на подкрепата на президентската институция. Програмата на българските учени за настоящия полярен сезон включва проучвания в областта на климатичните промени и изследвания на биологията в крайбрежната зона на Южния океан до българската база. \r\n„Изследването на Антарктида отдавна не е само любопитство и екзотика – това е вече необходимост“, посочи държавният глава и напомни, че леденият континент е барометър за глобалните климатични промени, начин да познаем по-добре миналото ни, но и ключ към разгадаването на нашето бъдеще. \r\nМожем само да се гордеем, че българската държава и българските учени проявиха далновидност и стратегическо мислене, за да може днес България да има своя антарктическа база, свой Антарктически институт, да имаме авторитет на държава, която е сред пионерите в проучванията на този толкова важен за човечеството континент, каза държавният глава. Румен Радев благодари на посланиците на Аржентина, Бразилия, Испания и Португалия за съвместната работа на експедициите от различните държави. \r\n„Знанията за Антарктида и нейните загадки привличат все повече млади хора и това наистина е бъдещето - да възпитаваме поколения, които да имат ново мислене за бъдещето на планетата“, заяви в словото си Румен Радев. \r\n„Ние винаги сме следвали нашата мисия, с която да покажем, че България е уважавана полярна нация и винаги през годините сме имали подкрепата на президентската институция в трудни условия“, заяви в отговор проф. Христо Пимпирев. „Горди сме, че нашата полярна база е център на научни изследвания от цял свят, а нашите учени са ценени от своите колеги от други експедиции “, посочи още на церемонията проф. Пимпирев. \r\n\r\n Носителят на рекордните 11 купи по плувен маратон, световен и европейски шампион в открити води Петър Стойчев, който се отправи към поредното си предизвикателство – маратон в ледените води на  Антарктида ще се пътува заедно с полярната ни експедиция от Пунта Аренас до Антарктида. Според проф. Пимпирев има голяма вероятност уникалният маратон да се проведе във водите пред българската полярна база. \r\n  \r\n„Така се стекоха обстоятелствата, че неговият плувен маратон, който е уникален, тъй като ще се проведе във води, които са около 0 градуса без никакви защитни облекла. За първи път той ще плува с 20 плувци от цял свят. Така се случи, че неговият кораб, с който трябваше да пътува, закъсня, развали се и ще пътува с първата група от нашата експедиция. Аз имам предчувствие - тъй като корабът ще спре пред българската база, за да остави нашите полярници, може би там ще се проведе и самото плуване. Това ще бъде уникално“, посочи още професорът. \r\n  \r\n \n\t\t\t\t\t\t", "date": "2018.11.06", "title": "Президентът Радев връчи българското знаме на полярниците ни"}
{"url": "http://www.bnews.bg/article/251590-4_g_zatvor_za_izvarshitel_na_seriya_brutalni_grabezhi_v_sofiya", "text": "\n Софийският районен съд прати за 4 години в затвора рецидивиста Цветан Петров, отговорен за серия грабежи в София, съобщиха от прокуратурата. \r\n\r\n Жертвите на безработния мъж с десетки регистрации са предимно възрастни жени. \r\n\r\n Сегашната присъда е само за деяния в периода 30 юли 2017 г. – 8 август 2017 г. Става дума за четири нападения – най-често с цел отнемане на бижута. В един от случаите той е заплашил жертвата си, че ще я убие, ако се развика. \r\n\r\n Петров е признал вината си и така 6-годишната му присъда е намалена с една трета. \r\n \n\t\t\t\t\t\t", "date": "2018.11.06", "title": "4 г. затвор за извършител на серия брутални грабежи в София"}
{"url": "http://www.bnews.bg/article/251580-svekarvata_na_nataliya_gurkova_tya_se_strahuva_da_zhivee", "text": "\n Свекървата на Мис България Наталия Гуркова написа сърцераздирателна изповед за убития си син Джордже Михалевич \r\n\r\n Мира Михалевич реши да излее мъката си в личния й фейсбук профил, където освен посланието сподели и много снимки с покойния й син, а на една от тях бе и цялото му семейство – той, Наталия и двете им деца. \r\n  \r\n„Скъпи мой, добър Ангеле. Минаха 40 дни, откакто ни напусна. Трудно за нас. Скръбта е твърде голяма. Трудно ми е като си бил всички в света ми. Моята красота. Трудно е децата ти да те чакат всеки ден. Твоята любима Наталия се страхува да живее без теб. Моля се на Господ Бог да те отведе в империята си. В Рая. Нека душата ти да върви с ангелите, където са погребани праведните. Обичам те, майко“. \r\n \n\t\t\t\t\t\t", "date": "2018.11.06", "title": "Свекървата на Наталия Гуркова: Тя се страхува да живее"}
{"url": "http://www.bnews.bg/article/251584-katastrofite_s_avtobusi_sa_zaradi_losho_podgotveni_shofyori", "text": "\n След поредната катастрофа край Самоков, при която се удариха автобус и циментовоз, пътни експерти очакват още подобни инциденти. \r\n\r\n Според пътни експерти десетките катастрофи с автобуси тази година са заради лошите шофьорски курсове. \r\n\r\n Лекарите от Спешна помощ пък сигнализират, че често пострадалите отказват да бъдат транспортирани в болница. Понякога причината е, че ги е страх да оставят колата си на пътя. \r\n \n\t\t\t\t\t\t", "date": "2018.11.06", "title": "Катастрофите с автобуси са заради лошо подготвени шофьори"}
{"url": "http://www.bnews.bg/article/251575-mis_tigrova_savsem_iztreshtya_moyata_strategiya_da_stana_izvestna_v_sasht", "text": "\n „За к`во да правим клипове за нашето село, където пишат само хейтъри. Няма да направя повече нито един за вас. В нито един мой клип няма да има дума на български. Ако искате, наемайте преводачи!” Така мис Тигрова обяви, че слага край на интернет кариерата си по българските земи. Вместо това колоритната влогърка е решила да става популярна в САЩ. И дори вече има фейсбук страница на английски, в която има „цели” 17 души последователи. \r\nБрюнетката е сърдита, че я взимат на подбив и често й отправят негативни коментари. Затова е и пренасочила усилията и вниманието си да трупа популярност отвъд океана. „Българската аудитория не ме интересува. Вие не сте достойни. Намирайте си друг отдушник на вашите ежедневни проблеми”, заяви още брюнетката. \r\n\r\n Мая, както е истинското име на брюнетката, вече се е заела да покорява Америка и е убедена, че ще сбъдне американската мечта, пише „България днес”. Тя обаче крие новия си Фейсбук проект, от страх, че може да бъде налазен от тролове и хейтъри. „Вече имам 17 американци в моята страница. Те ще станат 17 милиона. Вие няма да намерите страницата, а аз няма да ви я покажа, защото тя е само за чужденци. Само в един американски щат има хора колкото три наши държави. \r\nМоята стратегия да стана известна в САЩ ще бъде успешна, щом само за 1 нощ съм привлякла 17 души. И няма нито един българин там”, кълне се брюнетката. \r\nМис Тигрова стана известна покрай любовните си драми с друг интернет герой–Цецо Боклука. Докато тя се жалваше на цяла България, как той я пребива, но въпреки това тя остава с него, нейните терзания бяха следени от над 50 000 последователи.  Днес има само 17, но са американци! \r\n \n\t\t\t\t\t\t", "date": "2018.11.06", "title": "Мис Тигрова съвсем изтрещя: Моята стратегия да стана известна в САЩ "}
{"url": "http://www.bnews.bg/article/251577-nay_razpoznavaemite_balgarski_evrodeputati_sa_stanishev_kovachev_i_barekov", "text": "\n Във връзка с невярно твърдение, изложено в анализ на в-к „24 часа”, според което Ангел Джамбазки е поставян „в топ 3 на най-разпознаваемите български депутати в ЕП”, държим да изложим и цитираме точните данни от извършено само преди месец социологическо проучване за състояние на консерватизма у нас, изготвено от „Институт за модерна политика” и финансирано изцяло със средства на Европейския парламент. \r\n\r\n Държим да отбележим, че социологическите данни за първи път бяха представени по време на конференция на тема \"Обединеният консерватизъм - ключовата посока в развитието на България\", организирана от групата на Европейските консерватори и реформисти в Европейския парламент. Съдомакини на събитието бяха евродепутатът и председател на ПП „Презареди България Николай Бареков и лидерът на ПП „Атака” Волен Сидеров. Участие във форума взеха високопоставени европейски консерватори. Сред тях беше Ян Захрадил, президент на Алианса на европейските консерватори и реформисти /АКРЕ/ и член на ръководството на ЕКР в ЕП. \r\n\r\n От изследването стана ясно, че познатите на българските граждани европейски депутати са Сергей Станишев , Андрей Ковачев и Николай Бареков, а 15 % дори не са могли да назоват и едно име на роден представител в Европейския парламент. С цел да бъдем максимално точни ще цитираме резултата, посочен от научно-изследователския център: \r\n\r\n „Е2. Назовете трима активни български евродепутати (членове на Европейския парламент): \r\n\r\n Сергей Станишев - 37 % \r\n\r\n Андрей Ковачев – 21 % Николай Бареков –21 % \r\n\r\n Други – 6% \r\n\r\n Не мога да назова нито един– 15 %” \r\n\r\n Волен Сидеров пък оглавява класацията за най-разпознаваем консерватор в българския парламент, стана още ясно от направеното социологическо проучване. Видно от изложените данни името на г-н Ангел Джамбазки не фигурира в нито един пункт. Никой или много малка част от анкетираните са посочили зам.-шефа на ВМРО като разпознаваемо от българите лице в Европейския парламент или като консерватор. \r\n\r\n Важно е да се отбележи също така, че анкетираните асоциират консерватизма с точно седем политически формации у нас. Лидерското място се заема от ГЕРБ – 36% са посочили тази партия като консервативна, 4% определят „Обединени патриоти” като коалиция от партии, изповядваща консервативните идеи. На третото място се нарежда ДСБ с 3,5 %, веднага след нея „Атака” с 3%. На следващо място в класацията е „Презареди България”, която 2,5% от анкетираните посочват като партия с консервативни възгледи. Последните места се заемат от ВМРО (2%) и НФСБ (1%). \r\n\r\n „Е5. Посочете поне една българска политическа партия, която според Вас, която има консервативни възгледи ГЕРБ – 36 % Обединени патриоти– 4 % Атака – 3 % ВМРО –2 НФСБ – 1 % Демократична България/ДСБ –3,5 % Презареди България /Николай Бареков/ - 2,5 % Не мога да преценя – 20 % Без отговор –28 %” \r\n \n\t\t\t\t\t\t", "date": "2018.11.06", "title": "Най- разпознаваемите български евродепутати са Станишев, Ковачев и Бареков "}
{"url": "http://www.bnews.bg/article/251568-kristin_ilieva_chak_sled_2_mesetsa_osaznah_kakvo_mi_se_sluchva", "text": "\n \"Трудно е да го опиша с думи, но е много тежко изпитание, на моменти и аз се чудя откъде я вадя тази сила и търпение. Случва ти се една такава беда - ти или се предаваш или не. Това нещо ми се случи като бях на 20 - ами аз съм млад човек, искам да живея\". \r\n\r\n Това каза в предаването \"Папараци\" по bTV моделът Кристин Илиева, която през март тази година пострада в катастрофа с поппевицата Дивна. \r\n\r\n \"Бориш се, не можеш да се предадеш. Много често имаше моменти, в който казвах не мога повече. Осъзнах какво ми се случва чак в Турция, т.е. 2 месеца след инцидента\", сподели още Кристин. \r\n\r\n \"Аз в Инстаграм няма да покажа колко зле се чувствам, няма да напиша колко много ме боли, обиждам се как хората ми казват, че съм окей - ами не съм. На цялото ми семейство им е тежко, още го изживяват. Бях в съзнание през цялото време. Дивна веднага се обади на 112, а аз се обадих се първо на приятеля ми. Той ми помага този момент да го изживея по-леко\", разказа още моделът. \r\n\r\n \"Всичко помня за жалост, всичко, свързано с катастрофата. Имаше кола, която мина покрай нас веднага след инцидента, но не спря да ни помогне. Това ме изуми. Успях да се преборя с паник атаките с обезболяващи. Вече има 3-4 месеца, от както не съм получавала паник атаки, но помня една много тежка, която трая 20 минути и дори баща ми се паникьоса. Тогава се взех в ръце, заради него. Много често сънувам как ходя навън, как си сгъвам крачето, не ми се събужда\", сподели още моделът.  \r\n \n\t\t\t\t\t\t", "date": "2018.11.06", "title": "Кристин Илиева: Чак след 2 месеца осъзнах какво ми се случва!\r\n"}
{"url": "http://www.bnews.bg/article/251583-dete_s_travma_na_glavata_sled_intsident_v_stolichno_uchilishte", "text": "\n 11-годишно момче е в „Пирогов” със съмнения за комоцио след инцидент в столично училище, съобщиха за bTV от Центъра за спешна медицинска помощ в София. \r\n\r\n Детето се оплакало от световъртеж пред пристигналите на осмата минута лекари. Те установили и следи от удари по тялото му. \r\n\r\n Момчето заявило, че е било пребито от учителя си по физическо. \r\n\r\n Директорът на училището отрича за насилие, но преподавателят не е в сградата, научи bTV от свои източници. \r\n\r\n На този етап няма повече подробности за обстоятелствата около инцидента. \r\n \n\t\t\t\t\t\t", "date": "2018.11.06", "title": "Дете с травма на главата след инцидент в столично училище"}
{"url": "http://www.bnews.bg/article/251574-vse_poveche_chuzhdestranni_studenti_izbyagvat_britanskite_universiteti", "text": "\n Твърдата имиграционна политика, прилагана през последните години във Великорбитания, направи британските университети по-малко привлекателни за чужденци. Това доведе до съществени финансови загуби за учебните заведения, съобщи БГНЕС. \r\n\r\n Докладът на междупарламентарната група по въпросите за чуждестранните студенти показва, че поне три университета се намират на ръба на фалита поради намаляването на чужденците. Влиянието на парите, които носят чуждестранните студенти на Великобритания, е съществено за цялата икономика на Острова. \r\n\r\n За разлика от Англия броят на чуждестранните студенти в САЩ се е увеличил с 22,5% от 2012 до 2015 г. В Канада се наблюдава ръст от 26,9%. \r\n\r\n Депутатите призоватат британското правителство да промени имиграционните правила за студентите и да им предложи специални работни визи след дипломирането им в британски университети. \r\n \n\t\t\t\t\t\t", "date": "2018.11.06", "title": "Все повече чуждестранни студенти избягват британските университети"}
{"url": "http://www.bnews.bg/article/251586-amerikanski_medii_iztegliha_klip_na_tramp_zaradi_rasistko_sadarzhanie", "text": "\n Няколко американски медии изтеглиха клип от кампанията на Доналд Тръмп, определен като расистки. Видеото беше критикувано от мнозина, включително от членове на Републиканската партия. \r\n\r\n Си Ен Ен отказа да излъчи видеото от самото начало, Ен Би Си посочи, че повече не го показва. Телевизия \"Фокс Нюз\", която Тръмп често посочва като предпочитана телевизионна мрежа, също се отказа от клипа, наричайки го безчувствен. \r\n\r\n Facebook реши повече да не позволява платена реклама на видеото, макар че потребителите ще могат да го споделят на собствените си страници. \r\n \n\t\t\t\t\t\t", "date": "2018.11.06", "title": "Американски медии изтеглиха клип на Тръмп заради расистко съдържание"}
{"url": "http://www.bnews.bg/article/251571-bagata_tayno_u_nas_s_bebeto_i_lyubina", "text": "\n Бившият шампион в тежка категория на WSOF, Благой Иванов-Багата се завърна в родината ни инкогнито. \r\nЗаедно с него се е прибрала любимата му Любина и бебето им. Благой крие семейството си, защото иска наследникът му да расте спокойно далеч от светския живот и медиите. \r\nБагата и Любина живеят от няколко години в САЩ, но преди няколко седмици се завърнаха в родината. Багата веднага бе забелязан на купон с в столичен клуб в мъжка компания. Той не пропусна и мача на Кубрат, с когото ги свързват приятелски отношения, пише „Телеграф“. \r\nБагата обяви, че ще се завърне в клетката в началото на следващата година. Той направи своя дебют в UFC през юли срещу бившия шампион в тежка категория на UFC Junior dos Santos и успя да изкара всички рундове, но загуби. \r\n \n\t\t\t\t\t\t", "date": "2018.11.06", "title": "Багата тайно у нас с бебето и Любина "}
{"url": "http://www.bnews.bg/article/251582-zhena_na_77_nay_vazrastniyat_obvinyaem_za_uchastie_v_organizirana_prestapna_grupa", "text": "\n Специализираният наказателен съд определи мярка за неотклонение „Задържане под стража“ на 77-годишна жена, обвинена от Специализирана прокуратура за участие в организирана престъпна група за разпространение на наркотици в столичния ж.к. „Люлин“. \r\n\r\n Най-тежката мярка е наложена и на останалите трима от групата, в т.ч. на внука на възрастната жена, който ръководел престъпната структура. Съдът обоснова определението си за жената с доброто й здравословно състояние, както и с опасността да извърши друго престопление. Kогато внукът й отсъствал, тя разфасовала кокаин и марихуана на дози и го продавала в дома \r\nси на клиенти след уговорка по телефона. \r\n\r\n Участниците са задържани на 1 ноември 2018 г. при операция на ГДБОП и Специализираната прокуратура. У всеки от тях са намерени и иззети различни количества наркотици. Малко преди разследващите да влязат в жилището на възрастната жена, тя изхвърлила през прозореза плик с близо четвърт килограм марихуана, опитала да се освободи от друго количество в тоалетната чиния. От всичките участници в групата само тя не е осъждана. \r\n\r\n Внукът й е в изпитателен срок на предходно условно осъждане за разпространение на наркотици. \r\nСъбраните доказателства сочат, че групата била организирана през лятото на 2017 г. По случая са използвани специални разузнавателни средства. \r\n\r\n Определените мерки на обвинените не са окончателни и могат да бъдат обжалвани пред Апелативния специализиран наказателен съд. \r\n \n\t\t\t\t\t\t", "date": "2018.11.06", "title": "Жена на 77 - най-възрастният обвиняем за участие в организирана престъпна група"}
{"url": "http://www.bnews.bg/article/251595-shofyorite_iskat_poveche_kontrol_ot_kat_i_uvelichavane_na_sanktsiite", "text": "\n \r\nДнес на специален форум-дискусия „Заедно за по-безопасни пътища“ Съюзът  на българските автомобилисти (СБА) представи резултати от проведено  \r\nанкетно проучване сред свои членове и клиенти. \r\nПредседателят на СБА инж. Емил Панчев обърна внимание, че целта на  проучването е била да изследва нагласите към безопасността на движението  \r\nи мерките за предотвратяване на катастрофите. В него са се включили над  6000 активни шофьори. \r\nКато цяло, решението на драматичната ситуация по пътищата анкетираните  виждат в съчетанието между засилен контрол и увеличени санкции – обяви  Панчев по време на форума. Над 83% от анкетираните смятат, че Пътна  полиция трябва да засили контрола по пътищата. 54% от анкетираните  \r\nсмятат, че санкциите трябва да бъдат увеличени. \r\nПо отношение на агресията по пътищата, всекидневно я срещат водачите до  50 години, столичаните и висшистите. Около 30% от анкетираните са  \r\nсвидели на агресия на пътя всекидневно. Само 3,6% не са ставали свидетели на агресия на пътя. \r\nДруг въпрос от анкетата е свързан с нарушенията, които шофьорите си  признават, че извършват на пътя. Едва 18% от всички анкетирани посочват,  \r\nче през последния месец не са извършвали нито едно нарушение.  \r\nПревишаването на скоростта, ползването на телефон в движение и  незакопчаването на предпазен колан са най-често признаваните  „прегрешения“ от водачите. След употреба на алкохол, зад волана сядат хора до 25 години, от София и с малък стаж. Близо половината от  нарушителите никога не са били санкционирани от Пътна полиция, съобщиха от СБА. \r\n  \r\n \n\t\t\t\t\t\t", "date": "2018.11.06", "title": "Шофьорите искат повече контрол от КАТ и увеличаване на санкциите"}
{"url": "http://www.bnews.bg/article/251579-i_apelativniyat_sad_ostavi_viktorio_aleksandrov_v_aresta", "text": "\n Обвиненият в убийството на приятелката си и детето им Викторио Александров остава в ареста, реши Софийският апелативен съд. \r\n\r\n Според прокуратурата охранителят първо е убил жената до себе си, след това е взел бебето и е отвлякъл с оръжие такси, за да простреля смъртоносно 1-годишното момиченце и да направи опит за самоубийство край Долни Богров. \r\n\r\n Мотивите на съда да остави Александров в ареста са, че има основателно предположение, че е извършил престъпленията умишлено. Магистратите са категорични, че обвиняемият е вменяем и може да отговаря за действията си. Родителите му потвърдиха, че той не е имал предишни психични проблеми. \r\n\r\n Данните от графологическата експертиза показват, че със сигурност Викторио Александров е автор на писмото, адресирано до майка му и баща му. В него той посочва, че планира да избяга в Турция. Защитата към момента оспорва когато точно е писано писмото. \r\n\r\n Близките на убитата Дарина твърдят, че тя е била обект на непрестанен тормоз от страна на Викторио. \r\n\r\n „Искам домашен арест. Няма да се укрия. Няма къде да отида, медиите ще са пред нас”, заяви днес обвиняемият. По думите му откритата рана от опита за самоубийство поставя в риск здравето му. \r\n\r\n Още при първото си изправяне пред съдия през миналата седмица той обяви, че няма точен спомен от двете престъпления. Той днес отново заяви: „Не съм убиец и никога не съм бил!”. \r\n \n\t\t\t\t\t\t", "date": "2018.11.06", "title": "И апелативният съд остави Викторио Александров в ареста"}
{"url": "http://www.bnews.bg/article/251589-sadyat_kmeta_na_shabla_mariyan_zhechev_za_zloupotreba_s_evrosredstva", "text": "\n Окръжната прокуратура в Добрич предаде на съд кмета на Шабла Мариян Жечев заради злоупотреба със средства от фондовете на Европейския съюз, съобщава „Фокус”. Делото е насрочено за разглеждане на 6 декември тази година в Добричкия окръжен съд. \r\n\r\n През 2015 г. Жечев е представил неверни сведения за изпълнени строителномонтажни работи по Програмата за развитие на селските райони пред Регионалната разплащателна агенция. Подсъдимият е представил като изпълнени дейности, които не били извършени от избраната фирма-изпълнител „Шабла спорт 2015“. \r\n\r\n Целта била да се получат средства в размер на над 500 хил. лв. Към 21 декември 2015 г. вече са били отпуснати над 200 хил. лв. от заявените средства. \r\n\r\n По проекта е трябвало да бъдат изградени стадион, помощно игрище, игрище за волейбол, баскетбол и тенис, водна площ за гребни спортове, паркинг, ограда, вертикална планировка, обслужваща сграда с трибуни, СОТ и пожароизвестителна система. \r\n\r\n Някои от вече платените дейности и към момента не са изградени. По делото срещу действащия и в момента кмет на община Шабла са назначени 2 експертизи, разпитани са десетки свидетели. Причинените имуществени вреди се изчисляват на близо 300 хил. лв., които не са възстановени. \r\n \n\t\t\t\t\t\t", "date": "2018.11.06", "title": "Съдят кмета на Шабла Мариян Жечев за злоупотреба с евросредства"}
{"url": "http://www.bnews.bg/article/251539-bradarite_se_raztsepiha_na_dve_otdelni_aftar_partita_ne_se_ponasyat", "text": "\n С бесни чалга купони участници и водещи от последното издание на \"ВИП брадър\" отпразнуваха края на шоуто. \r\nГолемият победител - певецът Наско Колев, загърби временно рап идеалите си и се впусна във фолкаджийските среди. Той се отдаде на щуро парти в дискотеката на екссъквартиранта си Петко Димитров. Кръшни полуголи танцьорки, буря от салфетки и отрупани маси обрисуваха чалга декора на вечерта. Макар рапърите да са във вековна война с чалгаджиите, Наско изглеждаше добронамерен към кръшните ритми и усмивката му не слезе от лицето. \r\nМладият певец се радваше на огромен интерес от останалите посетители в нощното заведение и почти цяла вечер позираше за снимки с почитателите си. Но Наско не беше сам. Компания му правеше готвачката Божана, която също се раздаде на макс в разгара на купона. Кулинарката, която в къщата на \"ВИП брадър\" често можеше да бъде видяна с чаша вино в ръка, и този път не пропусна да вдигне градуса на настроението си с няколко питиета. Божана смело потанцува на актуалните фолк парчета, на които знаеше много добре текстовете и изпълнителите им, пише \"България Днес\". \r\nНаско беше без най-близките си приятели - Папи Ханс и Стефан на Гала, които пропуснаха да се впуснат в нощния живот на столицата. \"Не смятам, че много хора успяват да изградят приятелство в къщата. Ние имахме късмет и това, че се намерихме и че изживяхме тези неща, ни сплоти още повече. Не смятам обаче, че това важи и за другите. Предполагах, че ние двамата с Константин (Папи Ханс) ще останем последни в къщата и може да се сборим на финала. Мислех, че и Стефан има сериозен шанс за победата\", коментира победителят в последното издание на риалити шоуто. \r\nРапърът влезе в шоуто на известните единствено заради аферата си с Мария Илиева, но за нещастие на уж по-известните ги надигра. Той не заложи на самохвалство с постиженията си под юргана с Илиева, а заради неговото мълчание бе определен за скучен от мнозина. И му предричаха бърза раздяла със съквартирантите. \r\nСъщо на чалга парти, но в друга дискотека в столицата, се пуснаха и водещите Азис и Алекс Сърчаджиева. Откакто са заедно на екран, двамата са неразделни - работят заедно, ходят на заведения заедно, купонясват заедно. Макар Алекс да е противничка на фолкритмите, Азис е успял да я убеди да отидат на чалготека. Актрисата приела идеята присърце и дори влязла в образ на дивата купонджийка. Алекс си припявала песните и дори се включила в обща снимка със силиконова разголена танцьорка от дискотеката. Подобен обрат преди година преживя Фънки, който се сближи с фолкпевеца Константин покрай участията им във \"ВИП брадър\" и \"Като две капки вода\". Рокаджията, който яростно плюеше попфолка, започна често да ходи в чалготеката на Коцето. Там той пиеше на фолк парчета, свиреше на перкусии, радваше се на танцьорките... И нито дума колко е лоша чалгата. \r\nРазцеплението на брадърите имаше и трети фронт, въпреки че не беше на чалга тематика. Водещият Ники Кънчев, Гала и мъжът й Стефан, както и част от останалите участници си спретнаха импровизиран купон в един от офисите на риалити шоуто. Седнали по диваните, те вдигнаха няколко наздравици, става видно от публикувано видео. И показаха, че могат да се забавляват и без музика. \r\n  \r\n \n\t\t\t\t\t\t", "date": "2018.11.06", "title": "Брадърите се разцепиха на две отделни афтър партита, не се понасят  "}
{"url": "http://www.bnews.bg/article/251543-vlogari_se_skaraha_zaradi_dara", "text": "\n Истинска интернет война настана в социалните мрежи, а причината за това се оказа певицата Дара. Влогърът Тодор Азов публикува снимка на изпълнителката на „Все на мен“, а като описание написа, че Дара прилича на корейски травестит, писа „ТелеграФ“. \r\n\r\n Веднага след прочита на написаното скочи бившият й приятел Кристиян Чарли Танев. Двамата имаха връзка, преди Дарина да залюби Папи Ханс. \r\n\r\n Влогърът сподели, че колегата му го е блокирал, защото често му казва истината в очите и на него това не му изнасяло. Той отправи предупреждение към него да не напада Дара и преди това той да се погледне в огледалото. \r\n\r\n   \r\n\r\n В подкрепа на певицата скочиха и нейните фенове, които засипаха Азов с обиди. \r\n \n\t\t\t\t\t\t", "date": "2018.11.06", "title": "Влогъри се скараха заради Дара "}
{"url": "http://www.bnews.bg/article/251569-dimitar_bayraktarov_ot_kakvo_pazi_nso_valeri_simeonov", "text": "\n През последните дни вицепремиера Валери Симеонов поднови своята активност в социалната мрежа и отново си намери удобен обект.Опит за отклоняване на общественото внимание ли е тази активност или грижа за народа? По темата потърсихме мнението на журналистът Димитър Байрактаров. \r\n\r\n Г-н Байрактаров, през последните дни се наблюдава активиране на вицепремиера  Валери Симеонов в социалната мрежа, този път поводът е охраната на Ахмед Доган от НСО? \r\n\r\n С тази си дейност Валери Симеонов за пореден път демонстрира своята некомпетентност.Позволете ми поне малко да го ограмотим. НСО е юридическо лице на бюджетна издръжка. Бюджета се изготвя от министерски съвет, чийто член е и същия Валери Симеонов. \r\n\r\n Искате да кажете, че Валери Симеонов трябва да знае колко плащаме на НСО за охраната на  \r\nАхмед Доган. \r\n\r\n  Не просто, че трябва да знае колко се плаща за тази охрана, но той като част от министерски съвет е гласувал за този разход и през 2017 г. и през 2018 г. Днес предстоят дебатите по приемането на бюджета в Народното събрание, където Симеонов разполага с ефективен инструмент чрез депутатите от НФСБ да гласуват срещу този бюджет и респективно охраната на Ахмед Доган от НСО. Аз обаче категорично заявявам, че това няма да се случи. \r\n\r\n  Да не би да намеквате, че действията на Симеонов са политическо лицемерие, целящо да отклони вниманието на обществото от неговата оставка? \r\n\r\n  Това е едната цел от това мероприятие. Другата е Симеонов да бъде представен като борец за справедливост, което сами разбирате, че не е така! По неговата логика спокойно можем да поставим въпроса , а от какво пази НСО Валери Симеонов? Макар че тук можем да намерим логически отговор - от онези 81%, които му искат оставката. \r\n\r\n  Споменахте за некомпетентност проявена от страна на вицепремиера Валери Симеонов, какво имате предвид? \r\n\r\n  Аз вече посочих част от причините за подозренията ми по отношение на неговата компетентност.Но пак ще повторя може ли Вие да изготвяте бюджета, с който аз да оперирам през годината и след това публично да заявявате, че не знаете с какъв бюджет оперирам. Освен всичко това НСО е задължено на сайта си ежемесечно да отчита касовото изпълнение на бюджета си ето един линк за информация на Валери Симеонов с касовото изпълнение към 30.09.2018 г.  \r\n\r\n Но ако Симеонов е толкова загрижен за народа и финансите на държавата аз бих го попитал защо не изпълнява програмата на НФСБ и не поиска намаляване на партийната субсидия? Да не би милиони левове от тази партийна субсидия да отиват в сметките на фирми, чийто собственик е Валери Симеонов? Спомням си, че с отчетите пред сметната палата едни околомилион и половина лева от партийната субсидия на НФСБ са били насочени към такива фирми, но защо ли Симеонов мълчи? \r\n\r\n  Имате ли факти за това, което казвате? \r\n\r\n - Това е публична информация и лесно може да се провери.По-интересен е въпросът как се променя състоянието на фирми, които са собственост на лица заемищи публична държавна длъжност? Още по-интересно е с колко са се увеличили активите на фирмите, чийто собственик е Валери Симеонов и дали той ще отговори на тези въпроси.? А, дали Валери Симеонов ще ни отговори как незаконното стрителство, което е осъществила фирмата \" СКАТ ТВ- ООД\" , вместо да бъде премахнато е достроено? \r\n\r\n  Много въпроси зададохте, а ние се надяваме Валери Симеонов да отговори на тях.  \r\n  \r\n \n\t\t\t\t\t\t", "date": "2018.11.06", "title": "Димитър Байрактаров: От какво пази НСО Валери Симеонов?"}
{"url": "http://www.bnews.bg/article/251563-parlamentat_zasedava_dnes_izvanredno_za_byudzheta", "text": "\nПарламентът ще заседава извънредно днес от 13 ч. В програмата е предвидено депутатите да обсъдят на първо четене проектобюджетите на Националната здравноосигурителна каса (НЗОК) и на Държавното обществено осигуряване (ДОО). В програмата е включено и представяне на докладите по Законопроекта за държавния бюджет за 2019 г.\r\n\r\nЗа да започнат дебатите обаче парламентът трябва да събере кворум. Лидерът на БСП Корнелия Нинова обяви вчера, че депутатите от левицата няма да се регистрират в залата. Ако мнозинството осигури кворум, от БСП ще участват в дебатите със своя алтернативен бюджет.\r\n\r\nБюджетът на ГЕРБ е предизборен, а целта е да оцелее правителството, обявиха социалистите. Опозицията отново поиска оставката на правителството, този път заради скандала с Агенцията за българите в чужбина. \n\t\t\t\t\t\t", "date": "2018.11.06", "title": "Парламентът заседава днес извънредно за бюджета"}
{"url": "http://www.bnews.bg/article/251551-mihaela_fileva_i_bivshiyat_y_pak_zaedno", "text": "\n Михаела Филева и бившето  гадже Павел се събират отново. Те ще трябва да работят заедно в предаването „Гласът на България“. Филева ще седне на един от емблематичните червени столове в търсене на най-добрия глас на България редом до Владимир Ампов – Графа, рок легендата Иван Лечев и поп фолк дивата Камелия, писа „България Днес“. \r\n\r\n Досега в тяхната компания ментор бе Поли Генова, чието място заема Филева. Певицата ще бъде принудена всеки ден да прекарва часове с бившия си, който е водещ на предаването заедно с Венци Венц. \r\n\r\n В момента Павел има ново гадже и твърди, че отдавна е забравил старата си тръпка. „Сега като са по цял ден заедно, може искрата да пламне отново. Двамата бяха страхотна двойка“, надяват се феновете на Мишето.   \r\n \n\t\t\t\t\t\t", "date": "2018.11.06", "title": "Михаела Филева и бившият й пак заедно  "}
{"url": "http://www.bnews.bg/article/251566-zam_ministar_na_pravosadieto_ot_vmro_distsiplinarno_uvolnen_ot_universiteta_za_koruptsiya_s_diplomi_za_chuzhdentsi", "text": "\n Заместник-министърът на правосъдието проф. Николай Проданов днес е бил дисциплинарно уволнен като преподавател във Великотърновския университет (ВТУ), защото не си изпълнява задълженията във висшето училище, информира БНР. Това се вижда от подписано от ректора проф. Христо Бонджолов съобщение на сайта на университета. \r\n\r\n В него се намеква, че Проданов е замесен в история за разпространена чрез медийни публикации информация за незаконни свидетелства за учителска правоспособност на 170 италиански граждани, издадени от учебното заведение. \r\n\r\n Назначението на Проданов в правосъдното министерство беше от квотата на \"Обединените патриоти\". \r\n\r\n \"С изненада прочетохме тиражирана информация, че Великотърновският университет е aнулирал свидетелства за педагогическа квалификация и е подал неверни данни в Националната агенция за oценяване и акредитация. Няма незаконно записани студенти, на които е издадено свидетелство за учителска правоспособност, включително и от Италия. Има обаче заповед за дисциплинарно уволнение с дата 5 ноември 2018 г. на проф. Николай Проданов като преподавател, който не си изпълнява задълженията във Великотърновския университет, но не и като зам.-министър на правосъдието. Можете сами да прецените кой организира тази акция срещу Великотърновския университет в навечерието на тържественото честване на 55-годишнината от неговото основаване\", се казва на сайта на университета. \r\n\r\n Проданов: Ще обжалвам уволнението си \r\n  \r\n\r\n Проданов коментира пред националното радио, че е научил за дисциплинарното си уволнение днес от свои студенти и от сайта на университета. \"Моето име се намесва по един недопустим начин в проверка, която се извършва от прокуратурата спрямо действия, извършени от ръководството на университета. \r\n\r\n И се правят недопустими инсинуации за това, че аз едва ли не в качеството си на заместник-министър на правосъдието бих могъл да упражня някакво въздействие,\" каза Проданов и допълни, че ще обжалва заповедта на ректора по съдебен път. \r\n\r\n Достоверни ли са свидетелствата за учителска правоспособност на 170 италианци \r\n\r\n Днес просветното министерство и Великотърновският университет влязоха в спор за достоверността на свидетелства за професионална квалификация \"учител\", издадени от вуза на италиански граждани, съобщава. \"Сега\". Повод стана появилата се в медиите информация, че въпросните дипломи са били анулирани от висшето училище, тъй като са незаконни. От университета отричат, като твърдят, че са провели законно обучение на италианците. Случаят е стигнал и до главния прокурор заради съмнение за извършено престъпление, информира още вестникът. \r\n\r\n В случая става дума за 170 италианци, завършили магистратура в италиански университети, които се записват през 2016 г. в Пернишкия университет на курс за придобиване на професионална квалификация \"учител\". По това време вузът е имал право да провежда такива курсове, но след влизане в сила на промяна в наредба педагогическа правоспособност може да се дава само от вузове, които имат акредитация от Националната агенция за оценяване и акредитация за направление \"Педагогика\". Тъй като пернишкият вуз няма такава, италианците са прехвърлени във Великотърновския университет, където преминават двусеместриално дистанционно обучение с присъствена практика и получават удостоверения през 2017 г. \r\n\r\n   \r\n\r\n Проверка на Националния център за информация и документация, който удостоверява професионалните квалификации, обаче е показала редица нарушения в проведеното от ВТУ обучение. 70% от лекциите по задължителните дисциплини на програмата например са били проведени от италиански хабилитирани лица. Тези преподаватели не фигурират в регистъра на академичния състав на Министерството на образованието и науката. Освен това значителна част от обученията са били проведени самостоятелно и незаконосъобразно от Пернишкия университет, който вече не е има право на такива курсове. \r\n\r\n След националния център проверка прави и образователното министерство и установява, че решението за признаване на въпросните студенти е дописано в протокол от заседание на Академичния съвет, без реално да е гласувано.  \r\n\r\n От ведомството са препоръчали въпросните 170 свидетелства за професионална квалификация да бъдат анулирани. \"Във връзка с поставения в сигнала въпрос дали е осъществен състав на престъпление по Наказателния кодекс, е сезиран главният прокурор на Република България\", пише в заключенията на образователното министерство. \r\n \n\t\t\t\t\t\t", "date": "2018.11.06", "title": "Зам.-министър на правосъдието от ВМРО дисциплинарно уволнен от университета за корупция с дипломи за чужденци"}
{"url": "http://www.bnews.bg/article/251567-10_dushi_sa_bezsledno_izcheznali_sled_srutvaneto_na_dve_sgradi_v_marsiliya", "text": "\n 10 души са в неизвестност след срутването на две сгради във френския град Марсилия. Засега няма официално потвърдени жертви и властите съобщиха единствено за двама леко пострадали.  \r\n\r\n Двете сгради в един от централните квартали на Марсилия рухнаха в понеделник сутринта, а по-късно се срути и съседна трета сграда. Стотици спасители продължиха и през нощта издирване на затрупани под отломките. Засега не са открити оцелели. Вътрешният министър Кристоф Кастанер обяви, че в неизвестност са 8 от живущите в едната сграда, както и двама минувачи, заснети да минават в момента на срутването от охранителна видеокамера. \r\n\r\n Вчера сутринта двете сгради, разположени в един от централните квартали на Марсилия, рухнаха. По предварителни данни в момента на инцидента в една от тях може би е имало 12 души. Живущите в другата сграда вече са били разселени, но не се изключва в нея да е имало бездомници.  \r\n \n\t\t\t\t\t\t", "date": "2018.11.06", "title": "10 души са безследно изчезнали след срутването на две сгради в Марсилия"}
{"url": "http://www.bnews.bg/article/251573-kzk_zapochva_analiz_na_pazarite_na_proizvodstvo_na_benzin_i_dizelovo_gorivo", "text": "\n Комисията за защита на конкуренцията /КЗК/ започва секторен анализ на пазарите за производство и реализация на бензин и дизелово гориво в България. Това съобщиха от комисията във връзка с публикации за повсеместно увеличаване на цената на автомобилните горива за крайни потребители в редица градове на България, както и получен сигнал, че цената на горивото на бензиностанция в гр. Велико Търново е съществено по-висока от тази на другите бензиностанции от същата верига в останалата част на страната. \r\n\r\n При проучване на съдържанието на голяма част от съобщенията в медиите се установи, че увеличението се наблюдава в градовете Пазарджик, Пловдив, Хасково, Бургас и в част от градовете в Северна и Северозападна България - Враца, Видин, Монтана, Велико Търново и др. и че съществуват големи различия в цените на бензиностанции от една и съща верига в отделните региони и дори в зависимост от разположението на обекта. Освен това, в голяма част от статиите се коментира, че бензиностанциите в някои градове в България продават гориво на цени, които са доста по-високи от средноевропейските, което също така не кореспондира и с тенденциите на чувствително понижение в цените на петрола на международните пазари. \r\n\r\n Предвид социално-икономическата значимост на горивата, както и прекия им ефект върху цялата българска икономика, Комисията извършва постоянен мониторинг на публично достъпни факти и обстоятелства, имащи отношение към правоприлагането на Закона за защита на конкуренцията. Във връзка с изразените съмнения за евентуални непазарни причини за това увеличение, Комисията намира за необходимо да бъде извършен детайлен анализ на функционирането на конкурентната среда на пазарите на производство и реализация на автомобилни горива в Република България, разгледана в контекста на цените на петрола в международен аспект, както и спазването на принципите, валидни за общия европейски пазар, като събере и актуализира информация относно динамичното развитие на конкурентната среда в сектора на автомобилните горива. \r\n\r\n В дългогодишната практика на Комисията, и най-вече в периода 2009-2017 г., многократно е анализирано развитието на конкурентната среда в сектора на автомобилните горива, като са разгледани множество аспекти на пазарите на производство и реализация на автомобилен бензин и дизелово моторно гориво в страната. Така например, през 2011г., с решение № 1059/27.07.2011 г., Комисията е приела секторен анализ на пазарите на производство и реализация на бензин и дизелово гориво в страната, в периода 2009 г. – 2011 г., като в резултат на заключенията в него е образувала две производства за установяване на нарушение по чл. 15 от ЗЗК и по чл. 101 от ДФЕС и чл. 21 от ЗЗК и по чл. 102 от ДФЕС. В хода на проучването, Комисията е установила координирано ценово поведение между някои от участниците на пазара на реализация на едро на бензин А-95Н и дизелово гориво и е предявила твърдения за извършено нарушение на чл. 15 от ЗЗК и чл. 101 от ДФЕС на ответните дружества. Същите са предложили, а Комисията е одобрила, конкретни задължения, с които ответните страни да преустановят описаното поведение. През 2013г. КЗК е извършила проверка и е установила, че поетите от посочените дружества задължения се спазват. Освен това, през 2015г., Комисията по собствена инициатива отново е образувала производство за извършване на секторен анализ на пазарите на производство и реализация на бензин и дизелово гориво, обхващащ периода от 2012г. до 2015 г. В резултат на заключенията в секторния анализ, Комисията е образувала производства за установяване на нарушения по чл. 15 и чл. 21 от ЗЗК. В хода на проучването, Комисията е предявила твърдения за извършено нарушение на чл. 15 от ЗЗК и чл. 101 от ДФЕС на ответните дружества като страните са предложили конкретни задължения, а Комисията е одобрила поетите задължения за възстановяване на конкуренцията на определените за целите на производството пазари. \r\n\r\n Трайната ангажираност на Комисията да следи развитието на конкурентната среда и нововъзникналите обстоятелства за състоянието на пазара пораждат необходимостта от извършването на нов секторен анализ на конкурентната среда на пазарите на производство и реализация на бензин и дизелово гориво в Република България. Подобен анализ ще даде на КЗК детайлна представа за развиващите се към момента пазарни процеси и за нуждата от предприемане на евентуални допълнителни мерки от страна на Комисията, съгласно разпоредбите на ЗЗК, които да допринесат за правилното функциониране на пазарната среда. \r\n\r\n Комисията призовава обществеността за активно съдействие за предоставяне на всякаква информация и данни във връзка със състоянието на конкурентната среда в сектора.  \r\n \n\t\t\t\t\t\t", "date": "2018.11.06", "title": "КЗК започва анализ на пазарите на производство на бензин и дизелово гориво"}
{"url": "http://www.bnews.bg/article/251564-prodalzhava_protestat_na_maykite_na_detsa_s_uvrezhdaniya", "text": "\n Майки на деца с увреждания отново се събират с искане за оставката на вицепремиера Валери Симеонов. Вчера протестът прерасна в автошествие по улиците на София. \r\n\r\n Десетки коли тръгнаха от площад \"Александър Батенберг\" и преминаха покрай централата на Националният фронт за спасение на България. Автошествието обиколи през няколко столични квартала и за кратко блокира движението на Орлов мост. \r\n\r\n Протестиращите са категорични, че акциите им ще продължат – докато исканията им не бъдат изпъленени. \r\n \n\t\t\t\t\t\t", "date": "2018.11.06", "title": "Продължава протестът на майките на деца с увреждания"}
{"url": "http://www.bnews.bg/article/251565-otnovo_falshivi_imeyli_ot_nap", "text": "\n Националната агенция по приходите (НАП) отново предупреждава, че от името на агенция се разпространяват фалшиви имейли, които целят да измамят потребителите. \r\n\r\n Имейлите са написани на английски език като информират получателите им, че имат право на възстановяване на суми. Писмата приканват да се последва линк, за да се попълни формуляр за получаване на парите. \r\n\r\n От НАП предупреждават, че това представлява класическа форма на \"фишинг\" атака, чрез която се цели опит за кражба на лична информация от интернет - потребителски имена за достъп, пароли, банкови сметки и други. \r\n\r\n Текстът на фалшивите електронни съобщения гласи: \r\n\r\n \"We are glad to inform you that you were entitled to a refund of 499 BGN. \r\n\r\n Please fill out the form on our website to get your payment. \r\n\r\n Important! Ensure that the bank account on page 2 of the bulletin (template 2001) that you have declared that you want to receive the overpayment is correctly filled in.\" \r\n \n\t\t\t\t\t\t", "date": "2018.11.06", "title": "Отново фалшиви имейли от НАП"}
{"url": "http://www.bnews.bg/article/251572-tsarkva_v_sofiya_beshe_obrana_za_deseti_pat", "text": "\n Поредно  посегателство срещу православен храм. Църквата „Свето Възкресние Христово” в столичния квартал „Красна поляна” през последните години е обирана повече от 10 пъти, като три от случаите са от началото на годината. Преди нощ групата обирджии е атакувала ключалката на църквата, както и един от страничните прозорци, изрязвайки решетка. Откраднати са 1500 лв. - всички събрани от посетители на църковната обител. \r\n\r\n В ефира на „Здравей, България” отец Марио обясни: „След първия опит да влязат през вратата на храма, където не са успели, след това са влезли през прозореца като се вижда, че е изрязана решетката, която сложих преди 10-12 дни. Храмът няма охранителни камери. Аз даже решетки не исках да слагам, но явно, че живеем вече в такова време и сред такъв народ, който не зачита нито вяра, нито нищо. Минали са и през олтара, разбити са чекмеджета, които са съдържали някакви средства\".   \r\n\r\n Предполага се, че извършителите на грабежа са поне двама. \r\n\r\n \"Храмът е осветен отвсякъде нощно време. Решетката е рязана с флекс, който вдига голям шум, а от блока отсреща няма никаква реакция\", обясни отец Марио. \r\n \n\t\t\t\t\t\t", "date": "2018.11.06", "title": "Църква в София беше обрана за десети път"}
{"url": "http://www.bnews.bg/article/251500-nikoleta_pak_pokaza_nay_miloto_si_snimka_18", "text": "\n Бившата плеймейтка Николета Лозанова продължава да е активна в социалните мрежи и да разпалва фантазиите на последователите си с нови провокативни снимки. \r\n\r\n На една от тях половинката на Николай Михайлов е прикрила най-милото си с бутилка вино, а на другата чаровната брюнетка отново е разголена и показва сексапил, снимайки се в огледалото. \r\n\r\n Тази седмица Николета Лозанова отбеляза празника Хелоуин и влезе в ролята на монахиня, а след това провокира и като затворничка. После пък публикува видео как я гримират, а тя е доста разсъблечена. Снимката вижте \r\n \n\t\t\t\t\t\t", "date": "2018.11.06", "title": "Николета пак показа най-милото си (Снимка 18+)"}
{"url": "http://www.bnews.bg/article/251570-sadat_reshava_da_ostane_li_v_aresta_18_godishniyat_shofyor_ubil_dve_zheni_v_karnobat", "text": "\n Съдът в Карнобат решава дали да остави в ареста 18-годишния шофьор, който в събота блъсна и уби две жени на тротоар в града. Едната почина на място, а другата – по-късно в болница.     \r\n\r\n Шофьорът имал само месец стаж зад волана. Изгубил управление над автомобила по нагорнището, качил се на тротоара и прегазил двете жени. \r\n\r\n До него в колата пътувало 15-годишно момче, което не е пострадало при инцидента.   \r\n\r\n На 18-годишния младеж е повдигнато обвинение за причиняване на смърт на двама души по непредпазливост при шофиране с несъобразена скорост. \r\n\r\n За това престъпление законът предвижда от 3 до 15 години затвор. \r\n \n\t\t\t\t\t\t", "date": "2018.11.06", "title": "Съдът решава да остане ли в ареста 18-годишният шофьор, убил две жени в Карнобат"}
{"url": "http://www.bnews.bg/article/251546-emiliya_se_pohvali_s_odezhdi_za_5_bona", "text": "\n Фолкпевицата Емилия облече една от най-скъпите рокли в новата колекция на световна маркa. Одеждата струва 5000 лева, а отделно певицата е добавила и чанта на известна марка, както и шапка, писа „България Днес“. \r\n\r\n Откакто е с бизнесмена Жорж Башур, блондинката видимо не пести пари за тоалети. По всичко личи, че предишният й партньор Коко Динев е отпускал значително по-малък бюджет за гардероба на певицата.   \r\n \n\t\t\t\t\t\t", "date": "2018.11.06", "title": "Емилия се похвали с одежди за 5 бона "}
