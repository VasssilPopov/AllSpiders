{"url": "http://www.bnews.bg/article/263360-tramp_otvarya_zashtiten_priroden_rezervat_v_alyaska_za_petrolni_sondazhi", "text": "\n Администрацията на американския президент Доналд Тръмп финализира плановете да разреши сондажите за петрол и газ в част от Национален природен резерват в Аляска, който е защитен от десетилетия, пише \"Гардиън\". \r\n\r\n Бюрото за управление на територията ще предложи концесионни договори по същество по цялата крайбрежна равнина с площ 1,6 млн. акра, която включва места, където застрашените бели мечки имат бърлоги, а подвид на северните елени ги посещават за раждане на малките си. \r\n\r\n Очаква се операциите по сондажите да бъдат проблематични за коренното население, голяма част от което разчита на лов и риболов за оцеляването си. \r\n\r\n Контролираната от Демократическата партия Камара на представителите (долната камара на Конгреса на САЩ) само часове по-рано прие законодателство за защита на полярната област, но мнозинството на Републиканската партия в Сената (горната камара на Конгреса на САЩ) е малко вероятно да одобри законопроекта. \r\n\r\n Изпълнителният директор на Лигата на дивата природа на Аляска Адам Колтън заяви, че \"за никого не е изненада, че администрацията избра най-агресивната алтернатива за концесионни договори, като дори не се преструва, че става въпрос за сдържаност или сериозна защита\". \r\n\r\n \"С поглед върху разработването на целостта на крехката крайбрежна равнина, администрацията препуска грубо над науката, заглушавайки инакомислието и изключвайки цели общности от коренното население\", подчерта още Колтън. \r\n\r\n В екологично чувствителният район на полярна Аляска действаше забрана за сондиране до промяна, направена от Конгреса в несвързан законопроект за данъците през 2017 г., която Колтън нарече \"имитация на гласуване\". \r\n\r\n Бюрото за управление на територията публикува окончателната си оценка за въздействие върху околната среда за проекта и заяви, че той цели да започне даването на концесии до края на годината. \r\n\r\n Бюрото изчислява, че извлеченият и изгорен петрол от района може да изхвърля в атмосферата еквивалента на между 0,7 млн. и 5 млн. метрични тона въглероден диоксид всяка година. В своя максимум това би било същото като приблизително още милион коли на пътя годишно. \r\n\r\n В прегледите на проект на декларация за въздействие Американската служба за рибата и дивата природа посочва, че Бюрото за управление на територията подценявало въздействията върху климата на концесиите за сондиране за петрол. \r\n\r\n Части от окончателното изявление на Бюрото за управление на територията предполагат - противно на научните доказателства, - че сегашното бързо затопляне на Земята е циклично, а не създадено от човека. \r\n\r\n Учените по света обаче стигнаха до извода, че човешките действия, включително изгарянето на изкопаеми горива, са основният двигател на повишаването на световната температура с над 1 градус само за последните малко над 100 години индустриализация. \r\n \n\t\t\t\t\t\t", "date": "2019.09.13", "title": "Тръмп отваря защитен природен резерват в Аляска за петролни сондажи"}
{"url": "http://www.bnews.bg/article/263368-britantsite_sa_evropeytsi_na_nepalno_rabotno_vreme", "text": "\n „Британците са европейци, работещи на парт тайм, които никога не са искали да споделят всички политики, решени от Европейския съюз\". Това заяви шефът на Европейската комисия Жан-Клод Юнкер. \r\n\r\n \"Британците от самото начало са европейци на непълно работно време. Това, от което се нуждаем, са европейци на пълен работен ден\", каза той в интервю за Euronews, цитирано от БГНЕС. \r\n\r\n Юнкер посочи, че Brexit ще бъде \"загуба за загуба\" - както за Великобритания, така и за ЕС. Според него е било грешка да се постави въпросът за Brexit на референдум.  \r\n\r\n Въпреки това председателят на ЕК заяви, че все още вярва, че Великобритания желае да напусне блока, въпреки целия политически хаос, който се разрази в страната в момента. \r\n \n\t\t\t\t\t\t", "date": "2019.09.13", "title": "Британците са „европейци на непълно работно време“"}
{"url": "http://www.bnews.bg/article/263361-latviets_se_udavi_v_slanchev_bryag", "text": "\n Латвийски турист се удави в курорта \"Слънчев бряг\", съобщават от Областната дирекция на МВР в Бургас. \r\n\r\n Инцидентът станал около обяд вчера, а безжизненото тяло на чужденеца било извадено от плажната зона до хотел \"Нептун бийч\". \r\n\r\n Установено е, че жертвата е 63-годишен мъж, който същия ден пристигнал на почивка в курорта ни. Той дори все още не бил настанен в хотела си, когато отишъл да се изкъпе в морето. \r\n\r\n Тялото на удавника е откарано за аутопсия в УМБАЛ-Бургас. \r\n \n\t\t\t\t\t\t", "date": "2019.09.13", "title": "Латвиец се удави в \"Слънчев бряг\""}
{"url": "http://www.bnews.bg/article/263363-trima_dushi_se_boryat_za_zhivota_si_sled_napadenie_s_nozh_v_rusensko", "text": "\n Трима души  се борят за живота си след нападение с нож в град Глоджево, Русенско. Млад мъж е намушкал съпругата си и нейните родители. \r\n\r\n Сигналът за криминалното деяние е подаден тази сутрин около 7 часа от служител на бензиностанция в близост до дома ма семейството. По разкази на свидетели кървавата драма продължила и извън къщата, където нападателят подгонил обитателите й. \r\n\r\n На място са изпратени екипи на полицията и три линейки на „Спешна помощ“, като първоначално сигналът е бил за двама убити. Тримата пострадали са откарани в спешното отделение на УМБАЛ „Канев“-Русе, където вече са ги очаквали медицински екипи с подготвени запаси кръв. Всички членове на семейството са били в тежко състояние, като с най-голяма кръвозагуба е била дъщерята. Тя е била вкарана веднага в операционна, след което е настанена в реанимация с опасност за живота. С множество наранявания и пробит бял дроб е и баща й, който също е опериран и е в тежко състояние. Предстои да бъде оперирана и майката, която е с прободен бъбрек. \r\n\r\n През целия ден продължиха огледите от дежурна оперативна група от ОДМВР – Русе на мястото на кървавата драма. Предприети са всички необходими действия за изясняване на случая, пише Булфото. Нападателят е задържан. \r\n \n\t\t\t\t\t\t", "date": "2019.09.13", "title": "Трима души се борят за живота си след нападение с нож в Русенско"}
{"url": "http://www.bnews.bg/article/263359-nad_5300_aborta_u_nas_samo_za_tri_mesetsa", "text": "\n Българките са направили 5 338 аборта в страната само за три месеца – от март до юни тази година. Това сочат данни на Националния център по обществено здраве и анализи, цитирани от БГНЕС. \r\n\r\n Както и в предходното тримесечие, рекордьор по извършени аборти е столицата, като за близо 90 календарни дни в града са извършени 907 аборта или по над 10 прекъсвания на бременности дневно. \r\n\r\n Тези цифри поставят България на челно място по брой извършени аборти в Европейския съюз. \r\n\r\n Веднага след столицата в негативната статистика по брой на загубени бебета се нарежда Пловдив с 541 аборта, а на трето място е Бургас с 386 прекъснати бременности. \r\n\r\n В статистиката по възрастови групи впечатление прави Пазарджик, където аборти са направили 9 тийнейджърки на по-малко от 15 години и още 25 момичета на възраст между 15 и 19. В столицата девойките, умишлено убили зародишите си, са 29. \r\n\r\n Стара Загора и областта също са първенци по брой доброволни манипулации сред момичетата до 19 години, като там броят на прекъснатите нежелани бременности за второто тримесечие на годината е 25. \r\n\r\n За цялата страна абортите на тийнейджърки под 15 години са 33, а в групата до 19-годишна възраст прекъснатите бременности са 485. \r\n\r\n От всички загубени бебета в страната, повече от половината бременности – над 3300, са прекъснати по желание на жените. Статистиката на центъра обаче не включва незаконните аборти, които се извършват извън регламентираните медицински заведения. \r\n\r\n Най-много аборти по медицински показания са направили българки над 30-годишна възраст, като те са общо 2661 от всички подобни манипулации в страната. \r\n\r\n Най-малко аборти се извършват във Видин (41), Габрово (67), Кърджали (71), Ловеч (57), Монтана (37), Перник (53), Разград (57), Смолян (35), и Шумен (95). Най-малко аборти по желание са извършени в Монтана (3), Смолян (6), и Видин (16). \r\n\r\n Спонтанни аборти са направили над 1500 българки, предимно на възраст над 30 години. Най-често такъв тип прекъсване на бременност се е случвала в столицата и в Пловдив. \r\n\r\n За второто тримесечие на годината броят аборти намалява с близо 500 спрямо този за първото тримесечие, когато над 5 800 българки прекъснаха бременността си. Очаква се до края на годината броят на неродените българчета да надхвърли 25 000. \r\n\r\n За сравнение, през 1948 г. в страната са родени близо 176 хиляди души и не е извършен нито един аборт. Според закон от 1896 г. абортите са били забранени и всеки лекар, който е извършвал такава манипулация, е оставал без права. През 1956 г. прекъсването на бременност по желание става законно и без санкции. В следващите години абортите рязко скачат, като статистиката отбелязва своя пик през 70-те години. През 1972 г. например у нас са родени близо 131 000 бебета, а абортите за същата година са над 154 000. \r\n\r\n От 2013 г. насам всяка година се раждат по около 60 000 български бебета, а абортите са над 25 000 годишно, сочи статистиката. \r\n \n\t\t\t\t\t\t", "date": "2019.09.13", "title": "Над 5300 аборта у нас само за три месеца"}
{"url": "http://www.bnews.bg/article/263365-osem_hubavi_neshta_koito_sa_se_sluchili_na_petak_13_i", "text": "\n За мнозина Петък 13-и е фатална дата, но това не е съвсем така, пише \"Дарик нюз\". Ето осем щастливи събития, които са се случили именно на тази дата: \r\n\r\n 1610 г.: Галилео Галилей открива Калисто - четвъртия спътник на Юпитер.  \r\n \r\nОткритието си той прави на 13 януари.  \r\n \r\n1789 г.: Бенджамин Франклин произнася една от прочутите си фрази \r\n\r\n \"В този свят нищо не е сигурно освен смъртта и данъците\". Думите били написани от един от бащите основатели на Америка в писмо до Жан-Батист Льорой на 13 ноември. \r\n\r\n 1854 г.: Патентован е акордеонът \r\n\r\n Това се е случило на 13 януари (петък). \r\n\r\n 1923 г.: Открит е надписът Холивуд \r\n\r\n Надписът, който първоначално е бил HOLLYWOODLAND, е показан в петък, 13 юли. Той е поставен, за да рекламира жилищното строителство, но бързо се превръща в една от най-големите туристически атракции в света. \r\n\r\n 1930 г.: Във Великобритания е основана първата нудистка колония \r\n\r\n Британците захвърлили всички дрехи след откриването на Клуба на Северен Девън в Метърел на 13 юни (петък). Нудистката колония е основана от Катрин и Едуард Хемингуей, братовчед на известния писател Ърнест Хемингуей. \r\n\r\n 1957 г.: Роден е актьорът Стив Бушеми \r\n\r\n Звездата от филма \"Фарго\" е роден на 13 декември. \r\n\r\n 2004 г.: Откриват се Летните олимпийски игри в Атина \r\n\r\n Церемонията по откриването на Летните олимпийски игри в Атина през 2004 г. се състои на 13 август (петък) през 2004 г. \r\n\r\n 2013 г.: Принц Хари достига Южния полюс \r\n\r\n Въпреки всички препятствия принц Хари и останалите любители на приключенията в експедицията \"Да ходим с ранените\" пристигнаха точно на 13 декември 2013 г. (петък)  на Южния полюс. Тогава в своя блог принцът написа: \"Половин ден ходене и ще стигнем до Южния полюс на петък 13-ти, нещастна дата за едни, щастлива за нас\". \r\n \n\t\t\t\t\t\t", "date": "2019.09.13", "title": "Осем хубави неща, които са се случили на Петък 13-и"}
{"url": "http://www.bnews.bg/article/263369-parlamenta_obyavi_obshtestvena_porachka_za_chuzhdoezikovo_obuchenie_na_deputatite", "text": "\n Народното събрание обяви обществена поръчка за „Чуждоезиково обучение за периода 2019 г. – 2022 г. на парламентарни служители и народни представители“. Интересна подробност е, че мандата на депутатите е до 2021 г., но от институцията вероятно са предвидили обучението и на депутатите от 45 Народно събрание. Поръчката е със стойност 115 хиляди без ДДС. Законодателната институция е обявила и поръчка за цвета на стойност 150 хиляди без ДДС. Предметът на обществената поръчка включва: 1. Изработване и доставка на букети, венци, кошници, жербове и други аранжировки, изработени от отрязан цвят, зеленина, помощни и спомагателни материали за протоколни нужди на Народното събрание. 2. Периодична доставка на различни по вид и големина аранжировки за интериорно озеленяване от отрязан цвят, зеленина и спомагателни материали, предназначени за разполагане в представителни кабинети и зали в сградите на Народното събрание в гр. София, пл. ”Народно събрание” № 2 и пл. “Княз Александър І” № 1. Да му мисли данъкоплатеца!  \r\n \n\t\t\t\t\t\t", "date": "2019.09.13", "title": "Парламента обяви обществена поръчка за чуждоезиково обучение на депутатите!"}
{"url": "http://www.bnews.bg/article/263366-do_dni_mvf_zapochva_sabesedvaniyata_s_kristalina_georgieva_za_posta_upravlyavasht_direktor", "text": "\n Международният валутен фонд за първи път говори за номинацията на Кристалина Георгиева за управляващ директор. \r\n \r\nСъбеседването ѝ ще започне следващата седмица, съобщи говорителят на фонда Джери Райс. \r\n\r\n „Кристалина Георгиева ще започне поредица от интервюта с изпълнителните директори следващата седмица. Очакваме г-жа Георгиева да се срещне с целия съвет на 24 септември”, посочи Райс. \r\n\r\n Индивидуалното интервю е следващата стъпка, която единственият кандидат за поста трябва да премине, за да влезе в кабинета на Кристин Лагард. \r\n \r\nСлед това – до 4 октомври трябва бъде направен окончателен избор. \r\n \n\t\t\t\t\t\t", "date": "2019.09.13", "title": "До дни МВФ започва събеседванията с Кристалина Георгиева за поста управляващ директор"}
{"url": "http://www.bnews.bg/article/263362-direktorat_na_horizont_podade_ostavka", "text": "\n Директорът на програма „Хоризонт” на Българското национално радио Николай Кръстев е подал оставка тази сутрин, обяви самият той пред журналисти. Той беше назначен на поста вчера. \r\n\r\n Към момента не е ясно дали оставката е била приета. \r\n\r\n Според Кръстев всеки трябва да си носи отговорност за действията. \"Това е морален акт\", каза той. \r\n\r\n Днес пред сградата на радиото се проведе безпрецедентен журналистически протест срещу решението на радиото да свали от ефир съдебния журналист Силвия Великова. Участниците в демонстрацията, политици и граждани видяха в решението цензура, докато радиото обяви, че е липсвал плурализъм при отразяването на някои теми. \r\n\r\n Не ми е оказван натиск за свалянето на Силвия Великова от ефир, подчерта днес Кръстев. \r\n\r\n В крайна сметка Великова беше върната в ефир, докато междувременно „Хоризонт” замлъкна безпрецедентно тази сутрин заради… непланирана техническа профилактика. \r\n\r\n Комисията за регулиране на съобщенията обяви, че започва проверка на спирането, със случая се зае и СЕМ. \r\n\r\n Не закъсня и прокуратурата: \"БНР е стратегически обект за националната сигурност по подпомагане и опазване на гражданите, в случай на необходимост от уведомяване и предупреждаване на населението при бедствия, аварии и кризи. Проверката  е възложена на ДАНС, СЕМ и КРС и се извършва под прякото ръководство на зам.-главния прокурор Иван Гешев\". \r\n\r\n Директорът на радиото ще трябва да дава обяснения пред обвинители. \r\n\r\n Премиерът Бойко Борисов коментира в Русе, че случилото се с Великова е „глупост”, като специално се е чул с нея, за да разбере какво се е случило. \r\n\r\n „Разпоредих, аз не познавам директора на БНР, никога не съм го виждал, помолих да му предадат, защото изпълнителната власт само дава парите и не се меси. Казах му, че все пак съм и председател на партия, което ме прави шеф на най-голямата парламентарна група, която е гласувала за неговия избори и, ако не оправи това безобразие, днес сутринта няма да дойда в Русе, а ще дойда в парламента и ще поискам групата да му вземе оставката или да му иска оставката”, закани се Борисов. \r\n\r\n Очаквайте подробности! \r\n \n\t\t\t\t\t\t", "date": "2019.09.13", "title": "Директорът на „Хоризонт” подаде оставка"}
{"url": "http://www.bnews.bg/article/263367-neli_petkova_svali_drehi_i_zadrazhki_na_gratski_plazh", "text": "\n Нели Петкова се развихри под въздействието на слънчевите лъчи и красотатите на гръцките острови, пише show.blitz.bg. Гласовитата певица напоследък сваля много лесно дрехи и задръжки - и в професионален, и в личен план. А от това най-доволни са почитателите й, разбира се! \r\n \r\n  \r\n \n\t\t\t\t\t\t", "date": "2019.09.13", "title": "Нели Петкова свали дрехи и задръжки на гръцки плаж"}
{"url": "http://www.bnews.bg/article/263351-ivan_todorov_ot_tad_grup_ostava_v_aresta", "text": "\n Апелативният спецсъд остави в ареста обвинения в подбудителство за кибертероризъм собственик на „ТАД Груп“ Иван Тодоров, предаде БГНЕС. \r\n\r\n Миналата седмица Специализираният наказателен съд не уважи искането на Иван Тодоров за по-лека мярка за неотклонение. \r\n\r\n Той подаде жалба в Апелативният спецсъд, който започна заседанието си вчера и днес сутринта оповести решението си. \r\n\r\n На Тодоров е повдигнато и ново обвинение - за организирана престъпна група с користна цел. \r\n\r\n Прокурор Николай Христов обясни, че Георги Янков и Кристиян Бойков са участници в тази група с ръководител Иван Тодоров. \r\n \n\t\t\t\t\t\t", "date": "2019.09.13", "title": "Иван Тодоров от \"ТАД Груп\" остава в ареста"}
{"url": "http://www.bnews.bg/article/263350-pozharat_kray_kotel_obhvana_nad_2_000_dka_plosht", "text": "\n Над 2 000 декара площ е обхванал големият пожар, който избухна в четвъртък край Котел. През цялата нощ на мястото останаха да дежурят екипи на пожарната. \r\n\r\n Гасенето и опитите за овладяване на стихията ще продължат и в петък, но на ръка. Причината е силно пресеченият терен. \r\n\r\n Пламъците са унищожили предимно сухи треви и храсти. \r\n\r\n Към момента няма опасност за Котел и околните села. Над 150 души - пожарникари, горски служители и доброволци участват в гасенето на пожара. \r\n \n\t\t\t\t\t\t", "date": "2019.09.13", "title": "Пожарът край Котел обхвана над 2 000 дка площ"}
{"url": "http://www.bnews.bg/article/263352-adel_se_razvezhda", "text": "\n Певицата Адел е подала молба за развод със съпруга си Саймън Конецки. Двамата се ожениха на тайна церемония през 2016 година, след 5-годишна връзка. \r\n\r\n През април тази година обаче Адел и инвестиционният банкер се разделиха. \r\n\r\n Адвокат по развода е заявил, че двамата смятат да отгледат 7-годишния им син заедно. \r\n\r\n Адел е една от най-успешните поп-звезди във Великобритания. Двамата с Конецки се ожениха на тайна церемония през 2016 година, като Адел публично обяви сватбата за първи път по време на реч за приемане на „Грами” 2017, на която благодари на съпруга си. \r\n\r\n Адел е една от най-успешните поп-звезди във Великобритания. Двамата с Конецки се ожениха на тайна церемония през 2016 година, като Адел публично обяви сватбата за първи път по време на реч за приемане на „Грами” 2017, на която благодари на съпруга си. \r\n \n\t\t\t\t\t\t", "date": "2019.09.13", "title": "Адел се развежда"}
{"url": "http://www.bnews.bg/article/263349-trima_prebiha_moldovski_gotvach_v_hotel_v_blagoevgrad", "text": "\nТрима мъже пребиха 26-годишен молдовец, готвач в хотел в Благоевград, съобщи Нова телевизия, позовавайки се на БГНЕС. Нападателите са задържани.\r\n\r\nГотвачът бил атакуван пред хотела, когато си тръгвал от работа. За да се спаси младият мъж влязъл в ресторанта. Нападателите го последвали. По време на мелето били нанесени и материални щети\r\n\r\n \n\t\t\t\t\t\t", "date": "2019.09.13", "title": "Трима пребиха молдовски готвач в хотел в Благоевград"}
{"url": "http://www.bnews.bg/article/263355-arestuvaha_malkata_birma_v_dubay", "text": "\n В Дубай е бил арестуван Георги Станоев  - Малката Бирма, научи \"24 часа\". \r\n\r\n Той е задържан заради делото в България срещу него и семейството му. \r\n\r\n Те бяха заловени в България, но той успя да се измъкне и бе обявен за издирване с червена бюлетина в Интерпол.  \r\n\r\n След ареста се очаква да започне процедура за екстрадицията му в България. \r\n\r\n Той е обвинен за участие в престъпна група за производство на нелегални цигари. \r\n \n\t\t\t\t\t\t", "date": "2019.09.13", "title": "Арестуваха Малката Бирма в Дубай"}
{"url": "http://www.bnews.bg/article/263357-voenni_s_vertolet_se_boryat_s_pozhara_nad_kotel", "text": "\n Продължава гасенето на пожара над Котел, след като пламъците отново се разгоряха тази сутрин. \r\n\r\n Засегнати са 3000 дка пасища, сухи треви, а вече и борова гора. \r\n\r\n Директорът на сливенската пожарна комисар Владимир Демирев посочи, че на терен са 140 души – огнеборци от дирекциите в Сливен, Търново, Търговище и Шумен, военни от Сливен и Ямбол, горски и доброволци от Котел. Пожарникарите са работили и през цялата нощ. \r\n\r\n Комисар Демирев подчерта, че опасност за населението няма. \r\n\r\n Към момента се разследват причините за пожара, като една от версиите е за изхвърлена запалена цигара. \r\n \n\t\t\t\t\t\t", "date": "2019.09.13", "title": "Военни с вертолет се борят с пожара над Котел"}
{"url": "http://www.bnews.bg/article/263354-zadarzhaha_britanski_pastor_v_sliven_osazhdan_za_pedofiliya", "text": "\n Добър човек, който помага на бедните – така хората от сливенския квартал „Надежда” описват арестуваният вчера британски гражданин Даниел Хъл. \r\n\r\n В родината си 44-годишният мъж има излежана 15-месечна присъда заради детска порнография и педофилия. \r\n\r\n От около 2 години Хъл се е настанил в крайната част на квартал „Надежда” в Сливен, където живеят крайно бедни ромски семейства. Има молитвен дом, който посещават предимно деца. \r\n\r\n Местните разказват, че домът разполага със спално помещение, където децата често преспивали. \r\n\r\n „Даниел от 2 години откакто е тук. Помага на всеки един беден човек. Построява на хората къщи, сметките им плаща, погребенията им прави той. В долната част той прави всичко възможно на тях да им е комфортно и добре. С много средства разполага и помага на всеки един беден човек. Той повечето – само с деца се движи. Има бус”, разказа местен в ефира на „Тази сутрин” по bTV. \r\n\r\n Оказва се, че родителите в махалата нямали против Даниел да прекарва време с децата им. \r\n\r\n Вчера обаче полиция арестува англичанина – сценарий познат му от 2016 г., когато попада зад решетките в родината си. \r\n\r\n Хъл е задържан за 24 часа. Очаква се днес мярката му да бъде удължена на 72 часа и да му бъдат повдигнати обвинения. Срещу него се води досъдебно производство за блудство с повече от 2 малолетни лица. \r\n \n\t\t\t\t\t\t", "date": "2019.09.13", "title": "Задържаха британски пастор в Сливен, осъждан за педофилия"}
{"url": "http://www.bnews.bg/article/263347-prekratyavat_dogovora_na_tets_maritsa_iztok_3", "text": "\n Кaбинeтът дaдe мaндaт зa прeгoвoри c \"Кoнтур Глoбaл\" зa прeкрaтявaнe нa дoгoвoрa зa изкупувaнe нa eлeктричecкa eнeргия. Тoвa e eднo oт рeшeниятa нa днeшнoтo зaceдaниe нa кaбинeтa, cъoбщихa oт прaвитeлcтвeнaтa прeccлужбa. \r\nВицeпрeмиeр, финaнcoвия миниcтър Влaдиcлaв Гoрaнoв и eнeргийния му кoлeгa Тeмeнужкa Пeткoвa ca упълнoмoщeни дa вoдят прeгoвoритe c \"Кoнтур Глoбaл\". \r\nТe трябвa и дa нaпрaвлявaт и ocъщecтвявaт кoмуникaциятa c Глaвнa дирeкция \"Кoнкурeнция\" нa Eврoпeйcкaтa кoмиcия във връзкa c прeкрaтявaнeтo нa дoгoвoрa. \r\nДoгoвoрът e cключeн нa 13-ти юни 2001 гoдинa мeжду \"Нaциoнaлнaтa eлeктричecкa кoмпaния\" EAД и \"Кoнтур Глoбaл Мaрицa Изтoк 3\" AД. \r\nВицeпрeмиeрът и двaмaтa миниcтри имaт мaндaт зa прoвeждaнe нa cрeщи c „Кoнтур Глoбaл“, кaктo и дa нaпрaвлявaт и ocъщecтвявaт кoмуникaциятa c Глaвнa дирeкция „Кoнкурeнция“ нa Eврoпeйcкaтa кoмиcия във връзкa c прeкрaтявaнeтo нa дoгoвoрa. \r\nEврoпeйcкaтa кoмиcия e oбрaзувaлa прoизвoдcтвo  в Глaвнa дирeкция „Кoнкурeнция“ нa ocнoвaниe нa пoдaдeнa жaлбa oт Кoмиcиятa зa eнeргийнo и вoднo рeгулирaнe, в кoятo ce пocoчвa, чe дoгoвoрът зa изкупувaнe нa eлeктричecкa eнeргия прeдcтaвлявa нecъвмecтимa държaвнa пoмoщ. \r\n \n\t\t\t\t\t\t", "date": "2019.09.13", "title": "Прекратяват договора на ТЕЦ \"Марица Изток 3\""}
{"url": "http://www.bnews.bg/article/263358-zhurnalisti_izlyazoha_na_protest_pred_bnr", "text": "\n Журналисти излязоха на протест пред сградата на Българското национално радио. Те изразяват несъгласието си с кадрови промени. А в петък сутрин предавателите на Програма „Хоризонт\" бяха изключени за 5 часа заради планирана профилактика. \r\n\r\n Служителите на обществената медия се събраха, за да подкрепят колежката си Силвия Великова, след като в четвъртък бе обявено, че предаването й „Преди всички” ще бъде свалено от ефир. Освен това, ръководството взе решение да й отнеме съдебния ресор, който тя оглавява от години. \r\n\r\n По-късно самата Великова написа във Facebook,че е получила обаждане от шефовете си, които й съобщили, че ще продължи да води предаването си. Връщали й и ресора, но за него щял да работи и друг човек, които щял да отговаря за плурализма. \r\n\r\n В петък сутринта Управителният съвет е изслушал изпълнителният директор на Програма „Хоризонт” Николай Кръстев и подкрепя позицията му, че „липсва обективно и безпристрастно отразяване на част от темите”. Затова на директора било препоръчано да „предложи механизъм за осигуряване на плурализъм и всички гледни точки по значими за обществото теми”. В становището се казва още, че Кръстев е гарантирал пред УС, че Великова не е свалена от ефир и продължава да работи като старши редактор в „Преди всички”. \r\n\r\n Темата с БНР се пренесе и в пленарната зала на парламента. БСП излязоха с декларация, в която обвинява управляващите, че погазват свободата на словото. Документът беше прочетен от лидера на социалистите Корнелия Нинова. \r\n\r\n От Русе премиерът Бойко Борисов отрече да има каквото и да било отношение към решението за свалянето на Силвия Великова от ефир. Министър-председателят каза още, че в четвъртък вечерта е разговарял с журналистката по телефона. Помолил да предадат и на шефа на БНР, че ако това решение не бъде отменено, то парламентарната група на ГЕРБ ще инициира оставката му в НС. \r\n\r\n \"Когато научих за свалянето на Великова, аз й се обадих лично. Може би 20 години, когато бях главен секретар, тя беше криминална журналистка. Даже и на празници сме се поздравявали. Като чух за тази глупост, която са сътворили, обадих й се да ми потвърди. Аз не познавам директора на БНР, не съм го и виждал, освен ако случайно не е заставал до мен. Помолих да му предадат, защото изпълнителната власт само дава парите, а не се меси... Все пак обаче аз съм и председател на партия. Това ме прави и шеф на най-голямата парламентарна група, която е гласувала за неговия избор. И, ако не поправи това безобразие, ще отида в парламента и ще поискам групата на ГЕРБ да му вземе оставката\", заяви Борисов. \r\n \n\t\t\t\t\t\t", "date": "2019.09.13", "title": "Журналисти излязоха на протест пред БНР"}
{"url": "http://www.bnews.bg/article/263346-kray_na_lazhite_na_mobilnite_operatori_okonchatelno_vavezhdame_rouming_kato_u_doma", "text": "\n Депутатите въведоха санкции за нарушения на правилата за цените на роуминг услугите в Европейския съюз. Те приеха на второ четене днес промени в Закона за електронните съобщения. \r\n\r\n Когато пътувате извън вашата страна в друга страна от ЕС (В този случай 28-те държави от ЕС + Исландия, Лихтенщайн и Норвегия), не трябва да плащате каквито и да било допълнителни такси за използването на вашия мобилен телефон. Обажданията до мобилни или стационарни телефони, текстовите ви съобщения (SMS) и услугите с данни се таксуват по национални цени. Ттоест цената е същата като за обажданията, текстовите съобщения и данните във вашата страна. \r\n\r\n Мобилните оператори могат да прилагат „политика за справедливо ползване\", за да гарантират, че всички клиенти, използващи роуминг, имат достъп и могат да се възползват от правилата за „роуминг като у дома\" (т.е. роуминг услуги на национални цени), когато пътуват в ЕС. Това означава, че вашият мобилен оператор може да прилага справедливи, разумни и пропорционални механизми за контрол, за да се избегнат злоупотреби с тези правила. \r\n\r\n Заради регистрирани нарушения депутатите въведоха и мерки по прилагане на европейски регламенти относно достъпа до отворен интернет и роуминга в обществени мобилни съобщителни мрежи в рамките на ЕС. От 15 май 2019 г. са в сила нови правила, ограничаващи цените, които доставчиците на съобщителни услуги с номера могат да налагат на потребителите за мобилни и фиксирани гласови и текстови съобщителни услуги в рамките на ЕС. С промените в Закона за електронните съобщения се цели своевременно да се въведе система от ефективни, пропорционални и възпиращи санкции за нарушение на тези правила. \r\n\r\n Предвидени са и по-сериозни санкции за нарушение на изискването доставчиците да не прилагат цени на дребно (без ДДС) за потребители на регулирани съобщения в рамките на ЕС, надвишаващи 0,19 евро цента на минута за повиквания и 0,06 евро цента за текстови съобщения. За такива нарушения ще се налага имуществена санкция от 20 000 до 400 000 лева на прегрешилите оператори. \r\n \n\t\t\t\t\t\t", "date": "2019.09.13", "title": "Край на лъжите на мобилните оператори: Окончателно въвеждаме „роуминг като у дома“ "}
{"url": "http://www.bnews.bg/article/263348-bomba_patriotarite_reshiha_ot_deputati_da_stavat_kmetove", "text": "\n Голяма част от депутатите на ВМРО и НФСБ са решили да стават кметове. Много техни колеги в парламента коментират, че е необяснимо желанието на един депутат, който е на най-високото стъпало в йерархията на властта и разполага с много възможности да работи за обществото да иска да стане кмет! Според запознати обаче, депутатите често коментирали, че било по-добре да бъдеш лъв на село отколкото лакей в града. Всъщност истинската причина била, че голяма част от депутатите били просто натискачи на копче за гласуване, а далаверите се осребрявали от партийните вождове. Поради тази причина много от патриотарите се запътили към кметските банки, където ще могат да осребряват от обществени поръчки и корупционни практики. Много от кандидатите директно споделяли как техните партийни вождове били станали милионери и сега е дошъл ред и те да захлебят? Всъщност това е реалната картина в България, в която главни герои са беден народ и корумпирани политици! До кога? \r\n \n\t\t\t\t\t\t", "date": "2019.09.13", "title": "Бомба! Патриотарите решиха от депутати да стават кметове!"}
{"url": "http://www.bnews.bg/article/263356-zhurnalistat_dimitar_bayraktarov_izbuhna_nima_da_si_zhurnalist_ot_bnr_oznachava_da_si_nad_zakona", "text": "\n През 2017, 2018 и 2019 година журналистът Димитър Байрактаров бе подложен на постоянна политическа репресия и нарушаване на конституционното му право на труд от Народното събрание на България. Припомняме, че председателя на Народното събрание Цвета Караянчева отне акредитацията на журналиста с мотив, че бил прекалено критичен към политиците и народните представители. Днес граждани се събраха да протестират пред БНР по повод спряното предаване на Силвия Великова, а Би Нюз потърси Димитър Байрактаров за коментар на ситуацията. \r\n\r\n Би Нюз- Г-н Байрактаров, какво е общото между Вашия и случая със спряното предаване на Силвия Великова? \r\n\r\n Димитър Байрактаров- Няма абсолютно нищо общо, тъй като аз бях и продължавам да съм политически репресиран като журналист и телевизионен водещ, а в случая със Силвия Великова става въпрос за взаимоотношения работодател-служител. Между другото искам да попитам нима, да си журналист от БНР означава да си над закона? И тук искам да отбележа, че когато на мен ми отнеха акредитацията от Народното събрание, моя работодател застана твърдо до мен и изрази ясна позиция в моя защита и в защита на свободата на словото. \r\n\r\n Б.Н.- Тогава защо протестират тези хора и се създава такава истерия? \r\n\r\n Д.Б.- Питайте тях. Но аз искам да ги попитам защо тези \"защитници\" на свободното слово не протестираха когато бе спряно предаването на Валя Ахчиева, защо тези \"защитници\" не протестираха когато Народното събрание сътвори най-големия цинизъм срещу мен, като поиска от Евроком да бъда подменен, подчертавам подменен? Не на последно място, нима колежката Великова ако счита, че БНР е нарушило закона може спокойно да заведе съдебно дело, както направи Валя Ахчиева. \r\n\r\n Б.Н.- Днес и Корнелия Нинова произнесе слово в защита на Великова от трибуната на парламента? \r\n\r\n Д.Б.- Не съм я чул да произнася слова в защита на журналистите Ахчиева и Байрактаров, но вероятно свободата на словото важи само за избрани журналисти. И в края на краищата защо г-жа Великова е редно пак да повторя трудовите спорове се решават в съда и имам пълно право да го кажа като данъкоплатец, с чийто данъци БНР плаща заплатата или хонорарите на колежката Великова.Пак повтарям тук не става въпрос за политическа репресия! \r\n\r\n Б.Н.- Не се ли притеснявате да изразите толкова директно мнението си? Не се ли страхувате, че протестиращите в полза на Силвия Великова ще Ви намразят? \r\n\r\n Д.Б.- Тези протестиращи нали уж протестират в защита на свободното слово? Ако моето мнение ги притеснява, то тогава техния протест има съвсем други цели и аз се съмнявам, че е точно така!  \r\n \n\t\t\t\t\t\t", "date": "2019.09.13", "title": "Журналистът Димитър Байрактаров избухна: Нима, да си журналист от БНР означава да си над закона!?"}
{"url": "http://www.bnews.bg/article/263345-pisatelyat_bozhidar_chekov_pchelichkata_maya_pak_se_kachi_na_tramvaya", "text": "\n ПЧЕЛИЧКАТА МАЯ, ПАК СЕ КАЧИ НА ТРАМВАЯ! \r\nБръм, бръм, бръм - аз пчеличка съм. \r\nПартията стогодишна, на гърба си тя ме носи, \r\nцели двадесет години. \r\nС червени бюлетини стигнах тези висини. \r\nВ облаците на властта, \r\nаз забравих помощта на другарите от ляво. \r\nДнес отново се завръщам \r\nи започвам да прегръщам \r\nдемократи - тарикати, леви - десни, няма как, \r\nсамо в кметството да влезна и Фандъчка да порезна. \r\nБръм, бръм, бръм аз пчеличка съм! \r\nШум да вдигам до небето, \r\nкато наште на полето. \r\nЩом открия без заплата \r\nнякоя жена горката, \r\nтичам да се снимам с нея. \r\nЗа крадците на имоти, \r\nкуп министри-патриоти, \r\nаз съм сляпа като КОНПИ. \r\nХитра съм като лисица! \r\nАз съм Мая, но си трая. \r\nНякой мисли, че съм смешна, \r\nвсяка грешка е човешка! \r\nМоят час дойде сега, \r\nче от плочки и павета, ток, вода и черчевета, \r\nпаркинги и асансьори, \r\nчула съм че се говори, \r\nно че нямам аз представа, \r\nтова никой не го вдява. \r\nПът нагоре си пробивам \r\nи със зъби и с нокти, ако трябва го постигам. \r\nВ кметица се сънувам, \r\nсамо за това бленувам! \r\nБожидар Чеков, Париж-Франция \r\nP.S. Не издържах на порива, който ме налегна при мисълта, че Мая Манолова ще оглави вълната на промяната... \r\n\r\n \r\n\r\n   \r\n \n\t\t\t\t\t\t", "date": "2019.09.13", "title": "Писателят Божидар Чеков: ПЧЕЛИЧКАТА МАЯ, ПАК СЕ КАЧИ НА ТРАМВАЯ!"}
{"url": "http://www.bnews.bg/article/263353-otmeniha_tenis_turnir_v_honkong_zaradi_nestihvashti_protesti", "text": "\n Тенис турнирът в Хонконг от календара на Женската тенис асоциация (WTA) при жените, насрочен за октомври, няма да се проведе поради продемократични протести, обявиха организаторите на надпреварата. \r\n\r\n Повече от пет месеца градът е арена на протести срещу китайското правителство, които понякога прерастват в насилие. \r\n\r\n Причина за избухването на протестите бе приемането на закон за екстрадация.  \r\n\r\n Организаторите съобщиха, че са в активни разговори с Женската тенис асоциация (WTA), за да се избере алтернативна седмица, в която да се проведе турнирът. \r\n\r\n \"Имайки предвид настоящата ситуация, Hong Kong Tennis Association и WTA обявяват отлагането на турнира в Хонконг. Събитието няма да се проведе в периода между 5-13 октомври\", споделиха организаторите в свое изявление. \r\n \n\t\t\t\t\t\t", "date": "2019.09.13", "title": "Отмениха тенис турнир в Хонконг заради нестихващи протести"}
