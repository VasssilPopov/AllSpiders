{"url": "http://www.bnews.bg/article/244521-tragediya_pochina_lyubovnitsata_na_yuksel_kadriev_vizhte_poveche_za_dramata", "text": "\n Юĸceл Kaдpиeв зaгyби жeнaтa, ĸoятo oпpeдeляшe ĸaтo гoлямaтa cи любoв Юĸceл Kaдpиeв пpeживя тpaгичнa зaгyбa в живoтa cи. Teлeвизиoнepът изгyби жeнaтa, ĸoятo oпpeдeляшe ĸaтo гoлямaтa cи любoв. 52-гoдишнaтa бизнec дaмa Диди Янĸoвa, ĸoятo пoчинa минaлaтa ceдмицa, бe мyзa нa жypнaлиcтa.  \r\n\r\n Двaмaтa cлeд тoвa ce paздeлиxa тиxoмълĸoм, a впocлeдcтвиe Kaдpиeв тaĸa и нe aфишиpa дpyгa пyбличнa вpъзĸa, твъpди „Уиĸeнд“. Πpeди дa издъxнe oт ĸoвapнaтa бoлecт нa 21 юни, Диди ce мъчилa жecтoĸo oĸoлo 3 мeceцa. Извecтнaтa вapнeнcĸa ĸpacaвицa бe изпpaтeнa двa дни cлeд внeзaпнaтa cи ĸoнчинa в бял зaтвopeн ĸoвчeг. Haд 200 дyши ce cъбpaxa в ĸaтeдpaлния xpaм „Уcпeниe Бoгopoдичнo“, зa дa cи взeмaт пocлeднo cбoгoм c нeя.  \r\n\r\n Cpeд oпeчaлeнитe бяxa вcичĸи нocитeлĸи нa титлaтa „Mиc Bapнa“, тъй ĸaтo пpeз пocлeднитe 13 гoдини Диди бe чacт oт eĸипa нa мoдния ĸoнĸypc. Дa изпpaтят пpиятeлĸaтa cи, пpиcтигнaxa aĸтpиcaтa Янa Mapинoвa, тв пpoдyцeнтът Cтoйчo Kepeв, Mиpa Maтeeвa и oщe ĸyп имeнa oт мoдния бpaнш.  \r\n \n\t\t\t\t\t\t", "date": "2018.07.01", "title": "Трагедия! Почина любовницата на Юксел Кадриев! Вижте повече за драмата! "}
{"url": "http://www.bnews.bg/article/244522-smazvashta_pobeda_rusiya_otstrani_ispaniya_ot_svetovnoto_parvenstvo_po_futbol", "text": "\n Сензация №1 на осминафиналите на Световното първенство по футбол е факт! Русия елиминира Испания след изпълнение на дузпи, а по този начин фаворит №2 на Мондиал 2018 отпадна от турнира. \r\n\r\n Испания започна с гол още в 7', след като Игнашевич заби топката в собствената си врата, след като се опита да блокира Рамос. \"Ла роха\" обаче не се възползва от предината си и, след като изигра ужасяващи 30 минути се стигна до дузпа за игра с ръка на Жерар Пике. Дзюба беше точен за 1:1. \r\n\r\n До края на мача Испания смаза своя съперник, но пропуски направиха Карвахал, Аспас и Иниеста, а с отлични спасявания с е отчете Акинфеев. В добавените 30 минути на срещата Испания получи няколко прекрасни шанса, но отново Акинфеев беше над всички в мача, отразявайки изстрелите на Родриго, Аспас и Иниеста. \r\n\r\n В 115' съдията не отсъди 100%-ова дузпа за Испания, след като Игнашевич задържа и събори Пике в наказателното поле, но реферът дори не позволи на VAR да се намеси. \r\n\r\n При дузпите Коке и Аспас пропуснаха, след като отправиха много слаби удари и така Русия продължи напред към четвъртфиналите. \r\n\r\n Както биха казали коментаторите: Каква игра, каква футболна драма! \r\n \n\t\t\t\t\t\t", "date": "2018.07.01", "title": "СМАЗВАЩА ПОБЕДА! Русия отстрани Испания от Световното първенство по футбол! "}
{"url": "http://www.bnews.bg/article/244523-izvanredno_napusna_ni_profesor_bozhidar_dimitrov", "text": "\n На 72 години почина бившият директор на Историческия музей проф. Божидар Димитров, съобщи бТВ. \r\n\r\n Той беше дългогодишен директор на НИМ, автор на десетки книги, посветени на българската история. \r\n\r\n Съболезнования на близките му изрази премиерът Бойко Борисов в пост във „Фейсбук”. \r\n\r\n \r\n\r\n Божидар Димитров е български историк и доктор на историческите науки. \r\n\r\n Роден е на 3 декември 1945 г. в Созопол. \r\n\r\n Работата му е НИМ започва през декември 1994 г., когато е назначен за негов директор. През 1998 г. договорът му е прекратен от тогавашния министър на културата Емма Москова заради връщането в Зографския манастир на черновата на „История славянобългарска“, написана от отец Паисий Хилендарски. Връща се на поста три години по-късно след конкурс. През септември 2017 г. обяви, че се пенсионира. \r\n\r\n Водил е две телевизионни предавания. \r\n\r\n Преди изборите през 2009 г. напуска БСП и застава в подкрепа на ГЕРБ. Избран е за народен представител, а в първото правителство на ГЕРБ е назначен за министър без портфейл, който отговаря за Агенцията за българите в чужбина, Държавна агенция „Архиви“ и Дирекцията по вероизповеданията към Министерския съвет. \r\n\r\n През март учреди движение \"Кубрат\", а след това получи отказ то да бъде регистрирано. \r\n \n\t\t\t\t\t\t", "date": "2018.07.01", "title": "ИЗВЪНРЕДНО! Напусна ни професор Божидар Димитров!"}
{"url": "http://www.bnews.bg/article/244503-revnostta_na_nikol_zadushava_grigor_dimitrov", "text": "\n Гpигop Димитpoв e пocтoяннo пoд нaблюдeниeтo нa гaджeтo cи, въпpeĸи чe ce виждaт pядĸo! Hиĸoл Шepцингep явнo нe ce чyвcтвa ocoбeнo cигypнa в любoвтa му, зaщoтo нeпpecтaннo гo cлeди. Toвa cтaнa яcнo oт пocлeднитe paзĸpития зa вpъзĸaтa им.  \r\n\r\n Kaĸтo e извecтнo, пeвицaтa и тeниcиcтът нe ce виждaт ocoбeнo чecтo, тъй ĸaтo и двaмaтa ca пoдлoжeни нa мнoгo aнгaжимeнти. Tя пocтoяннo e пo ĸoнцepти и yчacтия, a тoй oбиĸaля cвeтa зapaди paзлични тypниpи.  \r\n\r\n Bъпpeĸи тoвa oбaчe мyлaтĸaтa ycпявa дa дъpжи изĸъco Гpишo. Tя пocтoяннo мy звънялa и нacтoявaлa винaги дa пoлyчaвa пpoгpaмaтa мy зa тpeниpoвĸи и мaчoвe, зa дa знae нoн-cтoп ĸъдe e и ĸaĸвo пpaви. \r\n\r\n Koгaтo имaлa възмoжнocт, Hиĸoл иcĸaлa caмa дa ce yбeди във вepнocттa нa xacĸoвлиятa. Tя вeднaгa пpиcтигaлa пpи нeгo, зa дa нe мy пoзвoли дa й изнeвepи. Taĸa e и в мoмeнтa. Πeвицaтa e в Лoндoн, ĸъдeтo щe ce изигpae пopeдният „Уимбълдън“. \r\n\r\n Πo пpинцип peвнocттa e пpиcъщa зa вpъзĸи c гoлямa възpacтoвa paзлиĸa нa пapтньopитe. Πo-гoлeмият нa гoдини чecтo peвнyвa, зaщoтo ce cтpaxyвa, чe щe бъдe нaпycнaт зapaди възpacттa cи. Taĸa явнo ce пoлyчaвa и c Шepцингep. \r\n\r\n Tя чyĸнa 40 завчepa и oтпpaзнyвa poждeния cи дeн имeннo c Гpигop Димитpoв. Двaмaтa ca били нa poмaнтичeн pecтopaнт, a пocлe пo вcяĸa вepoятнocт ca пpeĸapaли cтpacтнa нoщ зaeднo. \r\n \n\t\t\t\t\t\t", "date": "2018.07.01", "title": "Ревността на Никол задушава Григор Димитров"}
{"url": "http://www.bnews.bg/article/244504-udar_pod_krasta_petima_propyavat_sreshtu_naslednika_na_yosko_kostinbrodskiya_vizhte_za_kakvo_go_topyat", "text": "\n Поне петима авери на сина на Йоско Костинбродския са пропели срещу него. Те са станали свидетели срещу бандата за дрога и рекет.  \r\n\r\n Иван Йосифов и още дузина мъже от Костинброд и страната бяха закопчани при акция на ГДБОП в четвъртък вечерта. По оперативни данни те искали да наложат монопол над наркопазара в София. Имали отделна група за рекет, друга за пласиране на наркотици, трети били биячи и наказвали провинилите се дилъри, пише \"Телеграф\".  \r\n\r\n Ролята на сина на Йоско Костинбродския била да ръководи бандата, споделили свидетели в хора на разследването. Самият Йоско се подозира, че е дърпал конците на групата чрез сина си. Костинбродския беше обявен за издирване през февруари 2014 година. Той е обвинен за тартор на бандата за убийства \"Килърите 4\". Както той, така и синът му Иван са арестувани многократно за рекет, дрога, кражби, грабежи и убийства. \r\n\r\n В биографията си Иван има и задържане за разстрела на свидетеля Хрисим Хрисимов. Тъй като обаче не бяха открити достатъчно доказателства, Йосковския син беше пуснат от ареста, пише БЛИЦ. \r\n  \r\n \n\t\t\t\t\t\t", "date": "2018.07.01", "title": "Удар под кръста! Петима пропяват срещу наследника на Йоско Костинбродския! Вижте за какво го топят!"}
{"url": "http://www.bnews.bg/article/244519-ninova_s_nov_hapliv_komentar_kam_shefa_na_kevr", "text": "\n \"Поредното увеличение на ток и парно. И поредния цинизъм от страна на председателя на КЕВР Иван Иванов\". Това написа лидерът на БСП Корнелия Нинова в социалната мрежа \"Фейсбук\" във връзка с поскъпването на електрическата и топлинната енергия от 1 юли 2018 г. \r\n\r\n Попитан как ще се отрази това на българските граждани, отговорил- само 15 процента ползват топла вода и топлоенергия. С лека ръка обрече 15 процента българи на още по-голямо обедняване. А другите според него се греят на дърва. Бил спазвал закона при ценнобразуването. Защо със същата загриженост не спази закона и не се произнесе за сделката с Гинка Върбанова и ЧЕЗ? А господин премиерът твърди, че КЕВР бил независим орган. Независим е от закона и зависим от икономико-политически интереси. Гласуването на оставката на Иванов другата седмица по наше искане е най-малкото, което трябва да се случи, за да има законност в държавата и справедливост за хората\", пише лидерът на БСП във \"Фейсбук\", съобщава БЛИЦ. \r\n\r\n \r\n  \r\n \n\t\t\t\t\t\t", "date": "2018.07.01", "title": "Нинова с нов хаплив коментар към шефа на КЕВР\r\n\r\n"}
{"url": "http://www.bnews.bg/article/244515-grigor_startira_na_uimbaldan_utre_vecher", "text": "\n Григор Димитров ще излезе за първия си мач от третия за годината турнир от Големия шлем - \"Уимбълдън\", утре (2 юли) вечер. Срещата на българина е трета в програмата на централния корт и се очаква да започне около 18:00 ч., информира бТВ. \r\n\r\n Роденият в Хасково тенисист, който е поставен под номер 6 в схемата, ще се изправи срещу Стан Вавринка. Победителят от този двубой ще срещне във втория кръг италианеца Томас Фабиано или индиеца Юки Бамбри.  \r\n\r\n Вавринка и Димитров са се срещали 6 пъти до момента. Григор има предимство с 4:2 победи. За последно двамата се срещнаха през 2016 г. на 1/8-финалите в Синсинати, където българинът спечели с 6:4, 6:4.  \r\n \n\t\t\t\t\t\t", "date": "2018.07.01", "title": "Григор стартира на \"Уимбълдън\" утре вечер"}
{"url": "http://www.bnews.bg/article/244508-top_komentar_barekov_s_unishtozhitelen_analiz_za_demografskata_kriza", "text": "\n Евродерутатът Николай Бареков с унищожителен коментар, относно демографската криза в България. Ето какво написа той в личния си Фейсбук профил: \r\n\r\n Публикуваме без редакторска намеса* \r\n\r\n \"За демографската смърт на нацията не сме виновни майките и бащите. Причините са: \r\n1. Бедността \r\n2. Корупцията \r\n3. Безхаберието на политиците\" \r\n\r\n Нахално и лицемерно се вадят статистики ежедневно за демографската катастрофа в България. Кой идиот си позволява да обвинява младите хора, че не допринасят за демографския растеж? Никой отговорен и съвестен млад човек не би си позволил да създава деца, без да има условия за това, условията, които би трябвало да се създадат от управляващите сили във всяка една страна. \r\n\r\n Социалната политика в България е пълна катастрофа! За младите семейства не се прави нищо, за децата- бъдещето на България, също. Доходите са унизително ниски, медицината е в колапс, образованието- пълна трагедия, а за да създадеш и възпиташ един достоен гражданин е нужна основа, на която да стъпиш. \r\n\r\n Социалната политика в България е насочена само към ромите. Пари от държавата получават само те. За тях образованието не е важно, медицината е с приоритет към тях, затова раждаемостта при тях е в пъти по-голяма. Подменя се етническият облик на страната и то напълно съзнателно.  \r\n\r\n Не смейте да обвинявате съвестните български граждани! \r\n\r\n   \r\n \n\t\t\t\t\t\t", "date": "2018.07.01", "title": "ТОП КОМЕНТАР! Бареков с унищожителен анализ за демографската криза! "}
{"url": "http://www.bnews.bg/article/244509-mazhat_na_tanya_boeva_y_nanese_strashen_udar_zameni_ya_s_dalech_po_mlada_krasavitsa", "text": "\n Мъжът на фолк певицата Таня Боева – композиторът Мишо Бургуджиев я е сменил с продавачка на пилета. \r\n\r\n Музикантът и певицата се разведоха в началото на годината, след 18 годишен брак.  \r\n\r\n Двамата вече не крият връзката си и публикуват общи снимки във Фейсбук. Новата „Таня Боева“ се казва Борислава Божкова, а към името си е добавила като псевдоним Бони. Тя е с визия на моделка и е десетина години по-млада от гаджето си. Работи като търговски представител в една от големите фирми за производство на пилета, съобщава БЛИЦ. \r\n\r\n Божкова, също като композитора има дете от предишна връзка, пише „Телеграф“. Неговият десет годишен син остана при майка си, затова той е приел дъщерята на Борислава като свое дете.  \r\n\r\n \r\n  \r\n \n\t\t\t\t\t\t", "date": "2018.07.01", "title": "Мъжът на Таня Боева й нанесе страшен удар! Замени я с далеч по-млада красавица!\r\n\r\n"}
{"url": "http://www.bnews.bg/article/244510-shok_retsidivist_izbyaga_ot_frenski_zatvor_s_helikopter", "text": "\n Обирджия рецидивист избяга от затвор във Франция с хеликоптер, предаде Франс прес, цитирана от БТА.   \r\n\r\n Инцидентът е станал днес сутринта в затвора в град Ро в департамента Сен-е-Марн, югоизточно от Париж. \r\n\r\n Бягството на рецидивиста Редуан Фаид е станало само за няколко минути, като по време на него той е получил подкрепа от \"тежковъоръжени мъже\", уточнява източник, близък до разследването. При бягството не е бил ранен никой, нито пък някой е бил взиман за заложник. \r\n\r\n Редуан Фаид вече избяга от затвора през 2013 г. Тогава той бе в затвор в Лил-Секеден в Северна Франция. Фаид се укриваше от властите в продължение на 45 дни, преди да бъде заловен. \r\n\r\n Редуан Фаид излежава 25-годишна присъда за редица престъпления, сред които и въоръжен грабеж през 2010 г. на кола за инкасо. Тогава при престрелка с полицията загина общински полицай, съобщава бТВ. \r\n \n\t\t\t\t\t\t", "date": "2018.07.01", "title": "ШОК! Рецидивист избяга от френски затвор с хеликоптер!"}
{"url": "http://www.bnews.bg/article/244511-zadarzhaha_15_godishniya_beglets_ot_rpu_vratsa", "text": "\n 15-годишното момче, което на 28 юни успя да избяга от сградата на РПУ-Враца, късно снощи е било задържано от криминалисти, съобщиха от Областната дирекция на МВР в града. \r\n\r\n Малолетният Силвестър Х., известен с прякора си Роки, бил арестуван за кражба на пари, но докато служителите оформяли документите за наложената му 24-часова мярка за задържане, младежът е успял да избяга от управлението. \r\n\r\n Той бе обявен за издирване, а снощи полицаи са го разпознали в ресторант във Враца и са го арестували. Момчето било в заведението с по-възрастен мъж от ромската махала. Силвестър не е оказал съпротива при повторния си арест. \r\n\r\n Отведен е в районното управление и му е наложена 24 часова мярка \"задържане под стража\". Продължават полицейските действия по случая. \r\n\r\n На 26 юни задържан наркодилър пък успя да избяга от Трето районно управление в Пловдив. Няколко дни по-късно беглецът Петър Петров се предаде в Окръжната прокуратура в Монтана, придружен от своя адвокат. 25-годишният мъж бе задържан за 72 часа, след което бе приведен в следствения арест в Пловдив от органите на Главна дирекция \"Охрана\" при Министерство на правосъдието, съобщава dir.bg \r\n \n\t\t\t\t\t\t", "date": "2018.07.01", "title": "Задържаха 15-годишния беглец от РПУ-Враца"}
{"url": "http://www.bnews.bg/article/244512-riskat_ot_lekarski_greshki_12_chasovite_dezhurstva_bili_opasni", "text": "\n 12-часовите дежурства на медиците увеличават риска от лекарски грешки, констатираха британски учени. В същото време Световната здравна организация препоръча да се ограничи нощния труд, заради трайните увреждания, които нанася, информира NOVA. \r\n\r\n Хирургът д-р Веселин Маринов не брои часовете прекарани в болницата. Дългите работни дни е приел като неделима част от професията. \r\n\r\n „случаи, в които ми се налага да оставам до късно вечерта, а понякога и до другия ден и през цялото това време да съм в операционната”, каза д-р Веселин Маринов, началник сектор „Миниинвазивна и лапароскопска хирургия”. \r\n\r\n За д-р Румен Гоцев е ясно едно - кога започва смяната му,но не и кога приключва. \r\n\r\n „Имало е случаи да продължава и по 14-15 часа. Дежурствата ми и тук, и в Исул между едното и другото трябва да имам поне 12 часа почивка. Има колеги,които ги сливат, но аз никога не съм си го позволявал”, казва той. \r\n\r\n По закон работният ден на медиците не може да превишава 12 часа. Учени от университета в Солсбъри обаче установяват, че дори тази продължителност на дежурството увеличава риска от лекарски грешки с близо 30%. \r\n \n\t\t\t\t\t\t", "date": "2018.07.01", "title": "РИСКЪТ ОТ ЛЕКАРСКИ ГРЕШКИ: 12-часовите дежурства били опасни"}
{"url": "http://www.bnews.bg/article/244494-4_1_po_rihter_razlyulya_gartsiya", "text": "\n Земетресение с магнитуд 4.1 по скалата на Рихтер е регистрирано в южната част на Гърция, показва справка на интернет страницата на Европейския средиземноморски сеизмологичен център (EMSC). \r\n\r\n Земетресението е регистрирано в 08:39 часа на дълбочина от 2 км, на 30 км от село Метони и на 249 км от столицата Атина. Няма данни за жертви и материални щети. \r\n  \r\n \n\t\t\t\t\t\t", "date": "2018.07.01", "title": "4,1 по Рихтер разлюля Гърция\r\n"}
{"url": "http://www.bnews.bg/article/244517-v_imeto_na_dobroto_uchenitsi_sadyat_bilki_v_dom_za_stari_hora", "text": "\n Ученици от професионалната гимназия в Силистра са приели като своя кауза да помагат на бабите и дядовците от Дом за стари хора с физически увреждания в с. Айдемир. Това е история за едно трогателно приятелство между хора, чиято разлика във възрастта е над половин век. \r\n\r\n Гостите са на 15 и 18 години от земеделската гимназия „Добруджа” в Силистра, а домакините –  80-годишните обитатели на Дома за възрастни с физически увреждания. Учениците често идват тук, за да засаждат билки и да си говорят с бабите и дядовците. Миналата есен са боядисали и пейките в двора. \r\n\r\n „Избрахме да насеем босилек в Дома за стари хора по простата причина, че той гони комарите и през лятото те могат да остават до по-късно отвън. Донесли сме три вида босилек – обикновен, червен и лимонен босилек”, разказа ученикът Петър Хвърчилов.  \r\n\r\n Децата са от клуба към гимназията „Аромат за здраве”, където произвеждат билки, използвани за аромат, за подправки или в здравословни рецепти. Възрастните им помагат и оставят инициалите си върху направеното за спомен. \r\n\r\n „Бяхме се ангажирали да изплетем и зашием торбичките, в които ще се сушат билките. С удоволствие направихме 20-30 торбички. Много са емоционални, това толкова ги радва. Разплаква ги, защото в тези деца те виждат своите внуци и правнуци”, отбеляза Албена Стоянова, трудотерапевт в дома.  \r\n\r\n „Хубаво е като идват. Нека да се учат отсега да работят, да се учат на труд. Да са живи и здрави, да гледат най-важното – училището, и по-често да идват”, каза Велико Гочев, обитател в дома.  \r\n\r\n Макар че не са завършили специализирана гимназия, животът е дал на възрастните хора достатъчно опит и сега те го предават на младите си приятели.  \r\n\r\n И възрастните има какво да научат от младите земеделци. \r\n\r\n Миналата есен младежите от Силистра са боядисали и пейките в двора. А за бабите и дядовците остава надеждата, че учениците ще ги посетят отново възможно най-скоро, пише бТВ. \r\n \n\t\t\t\t\t\t", "date": "2018.07.01", "title": "В името на доброто: Ученици садят билки в дом за стари хора"}
{"url": "http://www.bnews.bg/article/244495-yuzhna_i_severna_koreya_otvoriha_otnovo_kanal_za_komunikatsii_v_moreto", "text": "\n Северна и Южна Корея отвориха отново канал за морска комуникация и кораби на двете страни осъществиха радиоконтакт за пръв път от десетилетие насам, предаде Ройтерс, цитирайки съобщение на южнокорейското министерство на отбраната. \r\n\r\n В 9.00 ч. сутринта местно време (0:00 ч. по Гринуич) южнокорейски военноморски кораб се свърза със севернокорейски патрулен кораб по международен радиоканал. Патрулът на комунистическия режим отговори незабавно, с което нормализира канала за морска комуникация, използван за пръв път от 10 години, съобщава Дарик. \r\n\r\n Новата стъпка показва, че двете Кореи предприемат практически стъпки за спазване на сключеното на 27 април споразумение. Тогава техните лидери решиха да намаляват постепенно военното напрежение, отбеляза представител на министерството, цитиран от Ройтерс. \r\n\r\n   \r\n \n\t\t\t\t\t\t", "date": "2018.07.01", "title": "Южна и Северна Корея отвориха отново канал за комуникации в морето"}
{"url": "http://www.bnews.bg/article/244496-brutalna_katastrofa_chetiri_zhertvi_i_trima_raneni_na_am_trakiya", "text": "\n Четирима души са загинали, а трима са ранени при жестока катастрофа на магистрала \"Тракия\", съобщиха от МВР. \r\n\r\n Сигналът за пътния инцидент, който е станал в района на 107-ия километър на аутобана, е получен в 6.10 часа тази сутрин, съобщава dir.bg \r\n\r\n По първоначални данни, микробус \"Фолксваген Транспортер\" се ударил в товарен \"Мерцедес 317\". В резултата на удара на място са загинали четирима души, а други трима са настанени в болнично заведение. \r\n\r\n Извършен е оглед. По случая е образувано досъдебно производство. \r\n\r\n Магистралата в участъка на катастрофата е затворена временно за движение. \r\n\r\n Обходният маршрут за шофьорите е през пътен възел Пазарджик - път II-37 гр. Пазарджик - път I-8 Пазарджик - Пловдив - път III-8008 - п.в. Цалапица. \r\n\r\n Движението се регулира от пътни полицаи. \r\n \n\t\t\t\t\t\t", "date": "2018.07.01", "title": "БРУТАЛНА КАТАСТРОФА! Четири жертви и трима ранени на АМ \"Тракия\""}
{"url": "http://www.bnews.bg/article/244497-protesti_v_700_grada_v_sasht_sreshtu_imigratsionnata_politika_na_tramp", "text": "\n Групи облечени в бяло хора протестираха в над 700 града в САЩ, развълнувани от съобщенията за деца, отделени от семействата им на границата с Мексико, предаде АП. В град Портланд, щата Орегон, се стигна до сблъсъци с участници в контрапротест, наложили намесата на полицията. \r\n\r\n В Портланд, щата Орегон, полицията нареди на участниците в контрапротеста на организацията \"Пейтриът прейър\" да се разпръснат, след като те се сблъскаха с протестиращи от групата Антифа. \r\n\r\n Полицаите са видели хвърляне на различни предмети и сблъсъци и са използвали шокови гранати, за да разделят двете групи. \r\n\r\n Около 30 000 души протестираха пред Белия дом въпреки жегата. Пожарникарите разпръснаха вода над събралите се, за да им помогнат да се охладят. Протестиращи се събраха и на улица близо до голф игрището в град Бедминстър, щата Ню Джърси, където Тръмп прекарва уикенда си, информира Дарик. \r\n \n\t\t\t\t\t\t", "date": "2018.07.01", "title": "Протести в 700 града в САЩ срещу имиграционната политика на Тръмп"}
{"url": "http://www.bnews.bg/article/244498-horata_se_vdigat_na_protest_sreshtu_novite_tseni_na_toka_parnoto_i_vodata", "text": "\n Комисията за енергийно и водно регулиране (КЕВР) ще проведе закрито заседание, на което ще утвърди цените на електрическата и на топлинната енергия, в сила от 1 юли 2018 г. Докато тече закритото заседание пред сградата на Комисията се организира протест срещу поскъпването на тока, парното и водата, информира Канал 3. \r\n\r\n Изпълнителното бюро на Софийската градска организация на БСП призовава членове и симпатизанти да се включат в гражданския протест. Той ще се проведе от 10.00 часа пред сградата на Комисията за енергийно и водно регулиране (КЕВР) на бул. \"Княз Александър Дондуков“ №8. \r\n\r\n След като на 29 юни 2018 г. КЕВР окончателно реши природният газ да поскъпне с 10,81% от 1 юли, се очаква топлинната енергия да поскъпне с около 7%, а електричеството - с над 2%. \r\n\r\n След приключване на заседанието, решението на регулатора ще бъде обявено в 11.00 часа на брифинг за представители на медиите – Заседателна зала, ет. 4. \r\n \n\t\t\t\t\t\t", "date": "2018.07.01", "title": "Хората се вдигат на протест срещу новите цени на тока, парното и водата"}
{"url": "http://www.bnews.bg/article/244499-gazprom_gaz_ot_turski_potok_shte_tragne_na_sever_prez_balgariya", "text": "\n Втората тръба на газопровода „Турски поток” може да бъде включена към газотранспортната система на България и по-нататък ще продължи към Сърбия и Унгария. Това съобщил на пресконференция председателят на управителното тяло на „Газпром” Алексей Милер, цитиран от балкански агенции.   \r\n\r\n Очевидно руският холдинг е направил своя избор как газът от „Турски поток” ще постъпва в Европа. До скоро се разглеждаше вариант за транспортиране през Гърция в Италия, но той изискваше прокарване на нов газопровод.   \r\n\r\n Изгодата от варианта през България е обстоятелството, че страните от ЕС сами планират развитие на своите газопреносни системи без разрешение на Еврокомисията и черноморският газопровод само трябва да се включи към Трансбалканския газопровод на територията на Турция. Това ще може да станe след 2020 г.   \r\n\r\n „Сега България, Сърбия и Унгария вече са взели решения за развитие на националните газотранспортни мрежи. Съответно България е взела решение за развитие на българска газотранспортна мрежа. И това е зона за отговорност на българския газотранспортен оператор и на българския регулатор” – заявил Алексей Милер.   \r\n\r\n Решенията са взети в строго съответствие с действащото европейско енергийно законодателство, съобщава БЛИЦ. \r\n  \r\n \n\t\t\t\t\t\t", "date": "2018.07.01", "title": "Газпром: Газ от „Турски поток” ще тръгне на север през България\r\n\r\n"}
{"url": "http://www.bnews.bg/article/244500-kosmicheska_raketa_se_vzrivi_sekundi_sled_izlitane_v_yaponiya", "text": "\n В Япония космическа ракета се взриви секунди след изстрелването си в северната префектура Хокайдо. \r\n\r\n Ракетата МОМО-2, разработена от частна японска компания, беше дълга 10 метра и тежеше близо 1200 килограма. \r\n\r\n Тя трябваше да достигне 100 километра височина. \r\n\r\n По информация на японски медии, няма пострадали при инцидента, съобщава бТВ. \r\n \n\t\t\t\t\t\t", "date": "2018.07.01", "title": "Космическа ракета се взриви секунди след излитане в Япония"}
{"url": "http://www.bnews.bg/article/244501-stana_yasno_s_kolko_protsenta_poskapvat_tokat_i_toplinnata_energiya", "text": "\n От КЕВР обявиха, че са приели решение за цената на електрическата и топлинната енергия за новия ценови период, който започва от 1 юли 2018 и завършва на 30 юни 2019-та. \r\n\r\n Решенията на комисията ще бъдат публикувани днес. Цената средно на изменение на електрическата енергия за потребителите на регулиран пазар за новия ценови период, ще бъде 2,03 %. За всяко едно от трите дружества изменението е следното: \r\n\r\n За ЧЕЗ повишение с 1,75 %. \r\n\r\n За ЕВН повишение с 1,82 %. \r\n\r\n За Енерго-Про повишение с 2,88 %. \r\n\r\n По отношение на цената на топлинната енергия, с отчитане на рязкото повишение на цената на природния газ, поради повишение на цената на суровия петрол, и след като КЕВР успя да намали поисканите от Булгарз 18,5 % на 10,85 %, и като се има предвид, че газът формира 60-70 % от цената на топлинната енергия, комисията определи следните цени: \r\n\r\n Средното повишение на цената на топлинната енергия е 7,33 %. \r\n\r\n За Топлофикация-София повишението е 7,46 %. \r\n\r\n За ЕВН България Топлофикация – Пловдив повишението е 0,94 %. \r\n\r\n За Веолия Енерджи Варна повишението е 4,89 %. \r\n\r\n Междувременно, пред КЕВР има протест.  По-рано от ИБ на Софийската градска организация на БСП призоваха членове и симпатизанти да се включат в акцията, съобщава NOVA. \r\n \n\t\t\t\t\t\t", "date": "2018.07.01", "title": "\r\nСтана ясно с колко процента поскъпват токът и топлинната енергия\r\n"}
{"url": "http://www.bnews.bg/article/244502-reshavat_sadbata_na_angela_merkel_dnes", "text": "\n Политическото бъдеще на германската канцлерка Ангела Меркел ще бъде решено на срещата на лидерите на баварския Християнсоциален съюз (ХСС) днес, които ще се съберат да решат дали да приемат споразумението за миграцията, което тя постигна в Брюксел, предаде Ройтерс. \r\n\r\n Девет месеца след изборите, на които партията на Меркел загуби избиратели в полза на крайната десница, канцлерката беше принудена да се обърне към съседите си от ЕС, за да й помогнат да разреши конфликт с коалиционните си партньори от ХСС, които се противопоставиха на имиграционната й политика. Вътрешният й министър Хорст Зеехофер от ХСС, заплаши да започне да връща мигрантите на баварската граница. Подобни мерки почти със сигурност ще доведат до разпадането на коалиционното правителство, съобщава dir.bg \r\n\r\n На срещата на върха в Брюксел тази седмица лидерите постигнаха споразумение за подялба на бежанци на доброволна основа и за създаване на контролирани центрове в ЕС, където да бъдат обработвани исканията за убежище. Освен това Меркел обяви, че е постигнала споразумение с европейски страни за връщане на бежанци. Унгария, Чехия и Полша обаче отрекоха това, припомня Ройтерс. \r\n\r\n Баварският премиер Маркус Зьодер заяви, че действията на Меркел са в правилната посока, но добави, че ще продължи да й оказва натиск, за да получи повече информация за подробностите. \r\n\r\n Повечето анализатори очакват Меркел да остане на власт въпреки сблъсъка с ХСС, но това вероятно няма да е последният случай, при който баварската партия се опитва да се разграничи от канцлерката, която смята за прекалено центристка, отбелязва Ройтерс. \r\n \n\t\t\t\t\t\t", "date": "2018.07.01", "title": "Решават съдбата на Ангела Меркел днес"}
{"url": "http://www.bnews.bg/article/244505-i_polsha_otreche_da_e_podpisvala_sporazumenie_za_priemane_na_migranti", "text": "\n Полша заяви вчера, че не е сключвала никакви споразумения да приема връщане на кандидати за убежище, предаде Ройтерс, цитирайки говорител на външното министерство. \r\n  \r\nПо-рано вчера беше разпространен документ на германското правителство, според който Полша е една от 14 страни, изразили готовност за това. \"Не са сключвани никакви нови споразумения за приемане на кандидати за убежище от страни от ЕС. Потвърждаваме това, както Чехия и Унгария\", заяви говорителят на полското външно министерство. \r\n\r\n Премиерите на Чехия и Унгария Андрей Бабиш и Виктор Орбан отрекоха да са сключвали подобни споразумения, съобщава Дарик. \r\n\r\n Според писмо на Ангела Меркел до нейни коалиционни партньори Полша, Чехия, Унгария, Белгия, Франция, Дания, Финландия, Швеция, Естония, Литва, Латвия, Люксембург, Холандия и Португалия са приели Германия да връща кандидати за убежище, които са бил регистрирани първо на тяхна територия, отбелязва ДПА. \r\n \n\t\t\t\t\t\t", "date": "2018.07.01", "title": "И Полша отрече да е подписвала споразумение за приемане на мигранти"}
{"url": "http://www.bnews.bg/article/244520-es_shte_pregovarya_s_afrikanski_strani_za_sazdavaneto_na_migrantski_tsentrove", "text": "\n Европейският съюз ще започне преговори с африканските страни по въпроса дали са подготвени да създадат на своя територия т.нар. регионални платформи за докарване на мигранти, съобщи еврокомисарят по бюджета Гюнтер Йотингер, цитиран от ДПА и БТА. \r\n\r\n Пред вестник \"Франкфуртер алгемайне цайтунг\" той каза, че едно европейско споразумение за създаването на такива центрове изисква партньорско споразумение със страните от Северна Африка, които са разположени или директно на Средиземно море, или в района Сахел. \r\n\r\n „Това трябва да договорим сега”, допълва Йотингер. \r\n\r\n По-рано той е намеквал, че за тези центрове могат да бъдат заделени 6 милиарда евро европейски средства. \r\n\r\n Изданието информира, че Либия, Мали, Нигер и Нигерия са възприемани от Комисията като най-подходящи кандидати, макар че Йотингер не посочва конкретна страна. \r\n\r\n Австрийският канцлер Себастиан Курц, чиято страна тъкмо поема ротационното председателство на ЕС, каза вчера, че е важно отделните страни от ЕС да използват връзките си с африканските страни, за да намерят решение на европейски въпрос с убежищата. Той по-конкретно спомена Италия и Либия, както и Испания и Мароко. \r\n\r\n Никоя северноафриканска страна не е дала сигнал, че би желала да приеме на територията си необходимата инфраструктура. Няколко страни, включително Египет, Либия и Мароко, отхвърлиха идеята, пише NOVA. \r\n \n\t\t\t\t\t\t", "date": "2018.07.01", "title": "ЕС ще преговаря с африкански страни за създаването на мигрантски центрове"}
{"url": "http://www.bnews.bg/article/244513-sotsialnite_mrezhi_ne_pravyat_detsata_po_shtastlivi", "text": "\n Самочувствието на подрастващите може да зависи от времето, прекарано в интернет. Това сочи изследване на учени от университета в Шефилд, цитирано от dariknews.bg. \r\n\r\n Според докладите им колкото повече децата прекарват времето си в популярните социални мрежи - Instagram, Facebook и WhatsApp, толкова по-малко са доволни от живота си. \r\n\r\n В изследването са участвали 4000 деца на възраст от 10 до 15 години. Те са били помолени да оценят своята удовлетвореност от различните аспекти на живота по скалата до седем. \r\n\r\n Оказало се, че само един час на ден, прекаран в социалните мрежи, намалява с 14% вероятността детето да се радва на своето представяне в училище, на външния си вид или на това да бъде със семейството си. Това е три пъти повече от отчитаното от други изследвания негативно въздействие върху емоционалното състояние на децата, живеещи с разведени родители. \r\n\r\n Интересно е и това, че момичетата са по-чувствителни към социалните мрежи. Вследствие на общуването в интернет, те започват да отделят повече внимание на външния си вид и популярност в училище. Според авторите най-уязвими са неуверените в себе си деца. \r\n \n\t\t\t\t\t\t", "date": "2018.07.01", "title": "Социалните мрежи не правят децата по-щастливи"}
{"url": "http://www.bnews.bg/article/244516-uzhas_avtobus_s_detsa_se_udari_v_lineyka_postradalite_sa_nay_malko_46", "text": "\n Туристически автобус се удари снощи с линейка в Северна Германия. Пострадали са най-малко 46 души, предимно деца и младежи, съобщават местни медии. \r\n\r\n Инцидентът е станал близо до град Любек в провинция Шлезвиг-Холщайн. Автобусът, в който са се возили 42 деца, е пътувал към летен лагер. \r\n\r\n По предварителни данни линейката се отзовала на повикване за спешен случай. В резултат на сблъсъка тя се преобърнала и излетяла в канавката, пише БЛИЦ. \r\n  \r\n \n\t\t\t\t\t\t", "date": "2018.07.01", "title": "Ужас! Автобус с деца се удари в линейка, пострадалите са най-малко 46\r\n\r\n"}
{"url": "http://www.bnews.bg/article/244514-kilometrichna_opashka_ot_avtomobili_na_kalotina", "text": "\n Стотици автомобили чакат в момента на сръбско-българската граница при ГКПП „Калотина”, съобщиха наши зрители. По техните думи опашката била няколко километра от сръбската страна - от граничния пункт почти до началото на магистралата за Ниш, пише NOVA. \r\n\r\n Причина за опашката е традиционния годишен поход на гастарбайтерите. От страните на Запад те пътуват към Турция, като пътят им преминава през България. Очаква се напливът по двата пункта по трасето „Калотина”-Свиленград да продължи няколко седмици. \r\n\r\n Особено затруднено ще е движението през почивните дни, когато към гастарбайтерите се присъединяват пътуващите българи към и от съседна Сърбия. \r\n \n\t\t\t\t\t\t", "date": "2018.07.01", "title": "Километрична опашка от автомобили на „Калотина”"}
{"url": "http://www.bnews.bg/article/244518-17_zadarzhani_pri_spetsoperatsiya_sreshtu_razprostranenieto_na_narkotitsi", "text": "\n Престъпна група, която е разпространявала наркотици в София, е разбита при операция на ГДБОП, предаде БНР. Задържани са общо 17 души, на 10 ще бъдат повдигнати обвинения, съобщава NOVA. \r\n\r\n Операцията е проведена в края на седмицата в няколко града на страната. При арестите и обиските в част от задържаните са намерени малки количества различни наркотици. \r\n\r\n Установено е, че престъпната група е нова за пазара на столицата. Тя е действала силово, като е пребивала дилърите на конкурентните банди. Целта на участниците е била да установят монопол на пазара на дрога в столицата. \r\n\r\n По непотвърдена информация, част от участващите в бандата са предвиждали и силови действия, дори спрямо разследващи полицаи, ако това се наложи. Повечето от членовете в групата са криминално проявени. Те са познати на МВР с регистрации по различни видове престъпления, сред тях разпространение на наркотици, грабежи и рекет. \r\n \n\t\t\t\t\t\t", "date": "2018.07.01", "title": "17 задържани при спецоперация срещу разпространението на наркотици"}
{"url": "http://www.bnews.bg/article/244484-dashteryata_na_margarita_petkova_s_tezhak_rak_speshno_se_nuzhdae_ot_vashata_pomosht_snimki", "text": "\n \"Казвам се Надежда и съм на 35 г. Майка съм на две деца. Дъщеря, сестра, любима... С две думи - съвсем нормален човек. И като такъв имам своя съвсем реален проблем. А по-точно - тежко онкологично заболяване. Имам рак\", пише красивата щерка на голямата българска поетеса. Вижте какво още написа във фейсбук Надежда Огойска \r\n\r\n Здравейте!  \r\nКазвам се Надежда и съм на 35 г. Майка съм на две деца. Дъщеря, сестра, любима... С две думи - съвсем нормален човек. И като такъв имам своя съвсем реален проблем. А по-точно - тежко онкологично заболяване. Имам рак. \r\n\r\n От две години. Две много трудни години. Две години, през които отчаянието и болката се редуваха с кураж и надежда. Паник атаки и безпокойство борех с вяра и любов. Години, през които минах през личната драма на тежък развод и борба за децата си. Години, през които претърпях сложни операции и дълги химиотерапии. Последиците от тях съм преодоляла, но не и без неимоверни усилия. \r\n\r\n Беше наистина трудно. Аз съм жена, която отглежда децата си в чужда страна без помощта на баща им. Трябва да се боря за живота си и същевременно със него, за да оцелея и да бъда пълноценен родител. Да се грижа за децата и да се пазя от тях, защото и най-дребният вирус ме вкарва в болница, е трудна задача. Още повече в момент, в който аз самата се нуждая от грижи. В крайна сметка се приспособих към страничните ефекти от терапиите. \r\n\r\n Продължих да живея, въпреки тях. Месеци наред с ужасяващ обрив? Няма проблем. Чувствителност към студа от типа “Не отваряй дори хладилника!”, падане на косата, гадене, прималяване, болки, липса на жизненост... Ха! Никакви грижи! Въпреки всичко, не спрях да ходя на работа, да се виждам с приятели, да си гоня задачите, да гледам дом и деца, да живея, да се боря. Всичко това никак не е страшно. Стига да има смисъл, а животът винаги има такъв. \r\n\r\n Винаги! Благодарение на любовта и подкрепата на настоящия ми съпруг и близките си успях да премина през най-трудното. В крайна сметка операциите бяха успешни и основният тумор беше отстранен. За съжаление имам метастази в черен и бял дроб, които прогресират. Онкологът ми казва, че туморните ми клетки са твърде умни и приспособими. Това не ме учудва, все пак те са част от мен. И се борят за съществуване, точно както и аз. Лошата новина е, че вариантите за лечение се изчерпаха. \r\n\r\n За щастие, НАДЕЖДА ИМА. За беда - тя е твърде скъпа и непосилна за мен и близките ми. Необходимата ми сума е 78.000£ за лечение в Истанбул, Турция.  \r\nОт този момент се страхувах. Всичко, което зависи от мен, каквото и да е то - не ме плаши. Но сега съм зависима - от чуждото благородство... Не от добротата (в нея непоколебимо вярвам), а от възможността на хората да помагат. Истински ужас е за мен да поискам от нечий хляб, за да живея... Тежи ми. Но и това имало глава да пати... \r\nИ тук следва логичният въпрос: С какво моят проблем е по-различен от вашите? С нищо, естествено! Прекрасно разбирам и до болка знам, че всички имаме казуси за решаване и мъки за изплакване. Борбата е безмилостно жестока, мили хора. За всички. \r\n\r\n Аз никога не съм се страхувала и спирала да водя битките си. Просто успехите им вече не зависят само от мен. Не мога да продължа сама. Не разполагам с необходимите ресурси. Изчерпах се. И имам нужда от помощ. Казват, че в последния си миг на този свят ще вземем със себе си само онова, което сме дали. В този ред на мисли, осъзнавайки колко скоро може да е за мен този миг, бих искала да давам, да давам, да се раздам... \r\n\r\n Но поредната ирония на съдбата ме поставя в безизходната ситуация да искам. Да искам помощ, за да се отдалеча от последния си миг. Най-вече защото съм майка. И единственият отговорен родител на децата си. Не мога да си позволя безотговорност към тях и да ги оставя без майка. Не мога да си позволя безверие в Бога и да се откажа. Не мога да си позволя да се отрека от себе си и да остана безнадеждна, нали съм Надежда? \r\n\r\n Как точно ще бъдат употребени набраните средства, разбира се ще бъде ясно, достъпно и прозрачно за всички. Също така и за тези, които се интересуват от подробности за лечението - с удоволствие ще отговоря на всички въпроси!  \r\nТочно както в стиха на Джани Родари, аз бих раздала всичката своя надежда. Сега обаче я събирам. Събирам надежда от вас. Благодарността ми, разбира се, е безгранична! Неописуема. С всеки удар на сърцето си съм признателна за всяка стотинка надежда! \r\nС признателност, \r\nНадежда Огойска \r\n\r\n \r\n \n\t\t\t\t\t\t", "date": "2018.07.01", "title": "Дъщерята на Маргарита Петкова с тежък рак! Спешно се нуждае от вашата помощ!(СНИМКИ)"}
{"url": "http://www.bnews.bg/article/244507-sram_bezhantsi_se_nastanyavat_v_harmanli_dokato_partiotarite_berat_bilki_v_troyanskiya_balkan", "text": "\n Държавата гние, бусове с бежанци се настаняват в Харманли, цените на тока и топлинната енергия се вдигат, народът негодува, протестира, а нашите патриотари берат билки в Троян и жулят люта ракия! Пей сърце! Обединени билкари, какво да ги правиш! Време за глупости нямат в момента. Търсят жълт равнец, а няма! Да ти имам проблемите, народе!  \r\n\r\n Нашият премиер, както винаги говори едно, а върши друго. Пред хората той каза, че не желае да приема бежанци и спешно трябва да се затворят границите, но не спомена, че има намерение да вкарва такива от Германия по заръка на Меркел, тайно от народа по късни доби.  \r\n\r\n За чуждопоклонната предателска политика на ГЕРБ всички знаем. Дисциплинирани и работещи, против интересите на народа. Въпросът тук е какво правим с патриотарите? Тези, които с пяна на уста кълняха Борисов, заради мигрантската му политика и заради което получиха доверието на народа, сега удобно си затварят очите, налапали тлъстия кокал. Може би с билките, които успеят да съберат, биха излекували и помогнали на някой мигрант, а кървящите и зеещи рани в душата на българина какво да ги правим? \r\n\r\n Вече е ясно, народе, на патриотарите- предатели не можем да разчитаме! Стягайте се и сами превързвайте раните си! \r\n\r\n   \r\n \n\t\t\t\t\t\t", "date": "2018.07.01", "title": "СРАМ! Бежанци се настаняват в Харманли, докато партиотарите берат билки в Троянския балкан!"}
