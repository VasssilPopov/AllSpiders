{"url": "http://www.bnews.bg/article/262016-vizhte_kak_zhivotat_vi_mozhe_da_se_preobarne_za_sekundi_video", "text": "\n Тази случка се разиграва на рибарското пристанище в Ричмънд-Канада. Малко дете и неговите родители се разхождат в слънчевия майски ден край океана. Вижте обаче какво се случва когато се появява този ... \r\n \n\t\t\t\t\t\t", "date": "2019.07.05", "title": "Вижте как животът ви може да се преобърне за секунди!- видео"}
{"url": "http://www.bnews.bg/article/262012-vandal_potroshi_s_kamani_staklata_na_glavnoto_myuftiystvo", "text": "\n Неизвестен вандал изпотроши с камъни стъклената врата на партера на Главното мюфтийство на ул. \"Братя Миладинови\" 27 в столицата. Нападението е станало в 18.20 часа снощи, съобщиха от мюфтийството. Оттам окачествяват случилото се като ислямофобско нападение, извършено пред очите на десетки свидетели.  \r\n\r\n Деянието на вандала е записано и от охранителните камери. За щастие при нападението няма пострадали. Записът на камерите сочи, че след извършването на нападението лицето извършител побягва в неизвестна посока. \r\n\r\n Това е поредното посегателство срещу сградата на Главно мюфтийство в столицата. Мюсюлманско изповедание ще настоява случаят да бъде разследван като престъпление от омраза, а не просто като хулиганска проява, съобщават от управата на изповеданието. \r\n\r\n Нападението бе заклеймено в декларация от ДПС. Движението за права и свободи остро осъжда поредната вандалска проява срещу сградата на Главно мюфтийство в София, заявиха в своя позиция от партията. \r\n\r\n \"Подобни прояви на нетърпимост и крайни форми на омраза, ксенофобия и ислямофобия са заплаха за правата и свободите на българските граждани, както и ясен показател за състоянието на демокрацията в нашата страна. Това е престъпление от религиозна и етническа омраза, а не просто хулиганска проява\", посочват още от ДПС. От движението са разтревожени, че \"в повечето случаи се правят опити да се омаловажават тези недопустими за съвременна, европейска България вандалски актове, като се представят за криминални и хулигански прояви\". \r\n\r\n \"Ние от ДПС сме убедени, че подобен подход е не само погрешен, но и опасен защото в никакъв случай не води до ограничаване и ликвидиране на подобни ксенофобски деяния и до адекватни санкции срещу тези, които ги провокират и извършват\", се казва ощев декларацията. От ДПС призовават всички държавни органи и компетентни институции да предприемат необходимите действия за разкриване на извършителя и за прилагане на закона в цялата му строгост. \r\n \n\t\t\t\t\t\t", "date": "2019.07.05", "title": "Вандал потроши с камъни стъклата на Главното мюфтийство"}
{"url": "http://www.bnews.bg/article/262015-srina_se_saytat_na_narodnoto_sabranie", "text": "\n Граждани сигнализираха за тотален срив на сайта на Народното събрание! Хората се шегуват, че парламентарната медия се е сринала напълно по примера на сринатото доверие в институцията. През последните месеци такъв срив се случва вече  няколко пъти! \r\n \n\t\t\t\t\t\t", "date": "2019.07.05", "title": "Срина се сайтът на Народното събрание!"}
{"url": "http://www.bnews.bg/article/262013-rekolta_ot_nad_5_mln_tona_pshenitsa_se_ochakva_prez_2019_g", "text": "\n Над 22% от засетите площи с пшеница вече са ожънати. Това стана ясно от думите на министъра на земеделието, храните и горите Десислава Танева по време на откриване на жътвената кампания на пшеница в монтанското село Вирове. \r\n\r\n Средните добиви от ожънатите 11 315 991 дка възлизат на 537 кг/дка. \r\n\r\n Танева посочи, че по последни прогнозни данни произведеното количество пшеница ще бъде около 5.6 млн. тона. \r\n\r\n Земеделският министър увери, че се очаква добра година при добива на зърнени суровини, тъй като показателите са високи за началото на жътвата. Над 70% от площите с ечемик са реколтирани досега, а очакваният добив е 500 хил. тона. \r\n\r\n Танева подчерта, че в момента основната задача в сектор \"Земеделие\" е процесът на програмиране на новата Обща селскостопанска политика (ОСП). Тя изрази надежда, че ще се постигнат добри решения с всички от бранша и изтъкна, че успехът на земеделците е успех за държавата и хората. \r\n \n\t\t\t\t\t\t", "date": "2019.07.05", "title": "Реколта от над 5 млн. тона пшеница се очаква през 2019 г."}
{"url": "http://www.bnews.bg/article/262009-prodadoha_na_targ_byust_na_tutankamon_za_5_mln_liri", "text": "\n Бюст на Тутанкамон беше продаден за близо 5 млн. британски лири на търг в Лондон.  \r\nСтатуята е висока 28,5 см и е изработена от кафяв кварц. Въпреки че е на повече от 3000 години, състоянието ѝ се определя като „изключително добро”. \r\n\r\n Името на купувача е неизвестно. Египет настоя търгът да бъде отменен, тъй като бюстът е бил незаконно изнесен от страната. \r\n\r\n Египетското министерството на културата отбеляза, че ще вземе всички необходими мерки, за да си върне ценния предмет. \r\n \n\t\t\t\t\t\t", "date": "2019.07.05", "title": "Продадоха на търг бюст на Тутанкамон за 5 млн. лири"}
{"url": "http://www.bnews.bg/article/262008-16_godishno_momche_se_udavi_v_slanchev_bryag", "text": "\n 16-годишно момче се удави в Слънчев бряг. Инцидентът е станал на Централния плаж в курорта. \r\n\r\n Младежът е ученик от Кнежа. Бил е в курорта заедно с група деца за участие в международен фолклорен фестивал. \r\n\r\n Момчето е влязло да се къпе днес преди обед, без да уведоми ръководителите на групата. \r\n \n\t\t\t\t\t\t", "date": "2019.07.05", "title": "16-годишно момче се удави в Слънчев бряг"}
{"url": "http://www.bnews.bg/article/262007-es_protiv_razshiryavane_oznachava_destabilizatsiya_na_balkanite", "text": "\n Липсата на европейска интеграция със сигурност ще забави развитието и ще предизвика нова дестабилизация на Балканите. Това заяви в Познан полският президент Анджей Дуда, отбелязвайки, че Варшава подкрепя политиката на разширяване. \r\n\r\n „Новите членове не носят нови кризи, а напротив, нови енергии, решения, перспективи. Считам, че и в този случай това е така. Новата власт на ЕС не трябва да пречи на разширяването. ЕС трябва да се отвори за новите държави“, каза Дуда. \r\n\r\n Той добави, че всеки е наясно с бурната история на Балканите и че трябва да се работи върху това никога да не се повтаря. \r\n\r\n „Ако ЕС се откаже, това ще доведе до нова дестабилизация на региона. Това трябва да бъде ключовото послание от срещата на върха в Познан - че пътят към ЕС не е безкраен, с постоянно поставяне на нови цели“, каза полският президент. \r\n\r\n Дуда подчерта, че бъдещето на Балканите зависи от реформите в икономиката и сигурността, както и от реформите в областта на върховенството на закона. Той отбеляза също, че Балканите са неразделна част от Европа в географски, културен, исторически смисъл и че без пълната им интеграция Европа няма да диша с пълен капацитет. \r\n \n\t\t\t\t\t\t", "date": "2019.07.05", "title": "ЕС против разширяване означава дестабилизация на Балканите"}
{"url": "http://www.bnews.bg/article/262014-tragvat_protesti_sreshtu_izbora_na_skandalniya_koshlukov", "text": "\n Шоуменът Слави Трифонов се обяви за закриване на \"политически зависимият орган СЕМ\" заради избора на Емил Кошлуков за генерален директор на БНТ. \r\n\r\n Според него тримата членове на съвета, гласували кандидатурата му - София Владимирова, Розита Еленова и Бетина Жотева, с вота си са размахали среден пръст на цялото българско общество. \r\n\r\n По-късно тази вечер са насрочени два протеста срещу избора на Кошлуков за шеф на обществената телевизия - единият пред БНТ, другият - пред Министерски съвет. \r\n\r\n Ето и цялата му позиция за скандалния избор на мнозинството в СЕМ: \r\n\r\n През 2010 г. СЕМ ни наложи глоба заради скеч на Краси Радков, в който образът му отец Нафърфорий казва многократно „Да го ева“. Тогава СЕМ ни наложи санкция заради грешка по Фройд – в думата „ева“ членовете на СЕМ чуваха съгласната „б“, а не съгласната „в“. \r\n\r\n Днес, 9 години по-късно, трима от настоящите членове на СЕМ – София Владимирова (от парламентарната квота), Розита Еленова (от парламентарната квота) и Бетина Жотева (от квотата на президента Плевнелиев) избраха Емил Кошлуков за генерален директор на БНТ. \r\n\r\n С избора си днес, въпросните трима членове се обърнаха към всички български данъкоплатци, които плащаме за съществуването на обществената БНТ, размахаха средния пръст на Кошлуков и ни казаха многократно: „Да ви ева! Да ви ева! Да ви ева!“ Ама с „б“. \r\n\r\n С избора си днес, въпросните трима членове доказаха, че за да се съживи полумъртвата БНТ, най-напред трябва да се закрие политически зависимият орган СЕМ. Толкоз. \r\n \n\t\t\t\t\t\t", "date": "2019.07.05", "title": "Тръгват протести срещу избора на скандалния Кошлуков"}
{"url": "http://www.bnews.bg/article/262006-edin_chovek_zagina_sled_tezhka_katastrofa_mezhdu_kamion_i_bus_kray_shumen", "text": "\n Тежка катастрофа между камион и микробус отне човешки живот. Инцидентът е станал рано сутринта на главния път Шумен – Силистра, близо до село Изгрев, съобщи кореспондент на bTV в региона.  \r\n\r\n По първоначални данни тежкотоварният автомобил, който е с румънска регистрация, е навлязъл в лентата за насрещно движение и е последвал челен удар с идващия срещу него микробус. \r\n\r\n В следствие силата на удара на място е починал шофьорът на буса, пътувалият с него мъж е невредим. Водачът на камиона е откаран за лечение в Шуменската болница. \r\n\r\n На мястото е извършен оглед, а за няколко часа движението в участъка на произшествието бе забранено, като автомобилите се отклоняваха по обходен маршрут. \r\n \n\t\t\t\t\t\t", "date": "2019.07.05", "title": "Един човек загина след тежка катастрофа между камион и бус край Шумен"}
{"url": "http://www.bnews.bg/article/262000-deputat_ot_vmro_s_imoti_za_milioni_deklariral_trudovi_dohodi_za_1220_leva", "text": "\n Милионер или бедняк? Този въпрос е с повишена трудност за депутата от ВМРО Александър Сабанов, но при всички случаи би следвало да привлече вниманието на НАП и КПКОНПИ. Защо ли? Нека обясним с факти и документи. Във встъпителната си имуществена декларация, която Сабанов е подал на 25.04.2017 година е декларирана информация, от която човек просто ще ахне. В раздел недвижимо имущество Александър Сабанов декларира дълъг списък от притежавани парцели и къщи в цялата страна. Стойността на тези имоти надхвърля един милион. Списъкът с декларираните земеделски земи и гори е направо внушителен! За тяхното деклариране на депутата са му били необходими...129 записа.  До тук всичко е идеално. Интересното се случва в годишната декларация на депутата за 2017 г.! Тя е подадена на 30.05. 2018 г. и разбираме, че депутата Сабанов не разполага с никакви налични парични средства, както и с такива на банкови влогове. В същото време депутата е декларирал задължение за 27065 лева към Порше лизинг. Най-интерсният момент е в края на декларацията, където Сабанов от ВМРО е декларирал доходите си! Войводата от ВМРО е декларирал 1220 лева трудови доходи и доходи от други източници за 1722 лева или общо 2942 лева са декларираните доходи от депутата Александър Сабанов.   Според декларираните данни Сабанов е живял с 245 лева на месец! Пример, който вероятно е взаимствал от своя политически вожд Каракачанов, който бе декларирал, че живял през същата 2017 г. с 213 лева на месец. Интересно как Сабанов е платил местните данъци за притежаваните от него имоти? Как е извършила проверка за съответствие на доходите сметната палата и как го проверяват от НАП и КПКОНПИ? Или тези институции проверяват само простосмъртните люде?! \r\n\r\n   \r\n \n\t\t\t\t\t\t", "date": "2019.07.05", "title": "Депутат от ВМРО с имоти за милиони, декларирал трудови доходи за 1220 лева!"}
{"url": "http://www.bnews.bg/article/262011-v_gartsiya_zadarzhaha_nay_golyamoto_kolichestvo_v_sveta_lyubima_droga_na_dzhihadistite", "text": "\n Най-голямото количество в света синтетичен наркотик каптагон - 5,25 тона на стойност 660 милиона долара, е конфискувана от представители на силите за сигурност на Гърция по време на съвместна операция, съобщава БГНЕС по данни на Службата за борба с икономически престъпления към Министерството на финансите в Гърция. Каптагонът (търговското наименование на фенетилин) е психотропна субстанция, наричана „любим наркотик на джихадистите“, защото често се използва от терористи в Близкия изток. \r\n\r\n Съвместната операция беше проведена от служители от отдела за борба с наркотиците и оръжията към службата за икономически престъпления, заедно с гръцката полиция, бреговата охрана и пристанищната служба. За провеждането на операцията е била нужна седмица, като 20 души са участвали в нея всеки ден. \r\n\r\n Задържани са 3 контейнера, пристигащи от Сирия. Общият брой на иззетите и конфискувани каптагонови таблетки е 5 тона 250 килограма и 500 грама, което съответства на 33 078 150 таблетки. Това е най-голямото количество конфискуван каптагон в света, като престъпните организации са лишени от доходи, възлизащи на над 660 милиона щатски долара. \r\n\r\n В ход е разследване за установяване на лицата, участващи в сделката, както и за определяне дали Китай е крайното местоназначение на контейнерите. \r\n\r\n През 2014 г. в Гърция е задържана най-голямата в света партида хероин - 2,1 тона за 200 милиона евро. Тогава бяха арестувани 11 души, от които няколко бяха осъдени на доживотен затвор. \r\n \n\t\t\t\t\t\t", "date": "2019.07.05", "title": "В Гърция задържаха най-голямото количество в света \"любима дрога на джихадистите\""}
{"url": "http://www.bnews.bg/article/262005-krah_na_maturite_za_sedmoklasnitsi_uchenitsite_troykadzhii", "text": "\n Тревожно ниски са резултатите по математика от националното външно оценяване след 7 клас. Средният брой събрани точки е над 33 при максимални 100, което на практика ги приравнява с оценката \"среден 3\". При дванайсетокласниците пък има все повече двойки за сметка на шестиците. \r\n\r\n Най-малките се справят по-трудно с казуси, на които могат да попаднат дори в живота, а на големите им липсва въображение, за да съставят авторски текст. \r\nПоявиха се нови предложенията като без матура по математика за по-малките и задължителна такава за по-големите. Какви промени са нужни, за да е ефективна образователната ни система? Директорите на столични училища Асен Александров и Диян Стаматов коментират темата в студиото на \"България сутрин\". \r\n\"Като ще измерваме компетентностите в седми клас, трябва да измерваме възможно най-различните видове - математическа, четивна и природо-научна грамотност\", смята директорът Асен Александров. Според него матурите след 7 клас не трябва да бъдат вход към друго училище, защото това стресира учениците. \r\n\"Трябва да се направи чисто нов вариант на изпитите. Тези, които предлагаме, са от много години. Те са на хартия, черно-бели, неактрактивни са за учениците. Най-важно по отношение на съдържанието е промяната към практични въпроси, които имат смисъл в живота и да се отблъснем от теорията, която е в основата на всеки изпит\", коментира Стаматов пред Bulgaria ON AIR. \r\nПо думите му за четвърта поредна година виждаме резултати, които са катастрофални и не се правят важни крачки за промяна. Той смята, че когато се видят такива последици - една шестица в цялата страна и много средни оценки, означава, че съответното ниво трябва да се промени. \r\n\"От учителите, от учебниците и от МОН се изисква да променят учебната програма и учебното съдържание да бъде олекотено откъм брой единици за сметка на практически казуси. От учителите се изисква да преподават тези практически казуси и да упражняват, а от учениците да бъдат по-старателни и да мислят повече\", допълни Александров. \r\n  \r\n \n\t\t\t\t\t\t", "date": "2019.07.05", "title": "Крах на матурите за седмокласници, учениците - тройкаджии\r\n"}
{"url": "http://www.bnews.bg/article/262001-banevi_sa_v_aresta_no_sabirat_po_8_leva_za_plazh_rusalka", "text": "\n 8 лева паркинг трябва да платиш, за да влезеш на плажа „Русалка“, който би трябвало да е свободен за всеки. И тази година обаче има бариера на входа и се събират такси, възмущават се туристи. \r\n\r\n Курортът е свързван с Николай и Евгения Баневи. Още през 2010 година беше наложена глоба на собствениците за въпросната бариера, но сега отново я има, съобщи Нова телевизия. \r\n\r\n „Единствената общинска собственост в района на комплекс „Русалка“ е общинският път, който води до там. Той е около 2,800 км. Това, което искам да уточня, е, че пунктът и бариерата не са разположени върху общинския път, а в частен имот“, заяви кметът на Община Каварна Нина Ставрева. \r\n\r\n По думите й има разрешение за поставяне на контролния пункт и на бариерата от 2012 година. \r\n\r\n „До няколко метра пред бариерата пътят е общински. Всичко останало е частен имот и активите в самия комплекс са частна собственост. Земята е държавен горски фонд. До колкото ми е известно, в момента се водят някакви дела между държавата и собствениците“, каза още Ставрева. \r\n\r\n Според нея плащането на такса за преминаване през бариера в частен имот не е в компетенциите на общината. \r\n\r\n „Трябва да се предприемат действия от страна на държавата и на Областна администрация. И в момента са в процес на изготвяне подробни устройствени планове, които да удовлетворят точно това, което е разписано в закона за устройство на черноморското крайбрежие. Общината в момента прави алтернативен път, за да не се налага да се плащат такси“, категорична бе кметицата. \r\n \n\t\t\t\t\t\t", "date": "2019.07.05", "title": "Баневи са в ареста, но събират по 8 лева за плаж „Русалка“\r\n"}
{"url": "http://www.bnews.bg/article/261999-brutalno_alzhirets_ograbi_i_iznasili_momiche_v_tsentara_na_sofiya", "text": "\n Млада жена е била изнасилена от алжирец, който преди това я наранил с нож. Бруталното сексуално и криминално престъпление е извършено на централната софийска улица „Цар Иван Асен II“ в нощта на 26 юни, съобщиха МВР и прокуратурата. \r\n\r\n Инцидентът се разиграва около 1:40 часа. Жертвата е 29-годишна жена. \r\n\r\n Нападателят О. Абас, също на 29 години, я повалил на земята и я изнасилил, като употребил сила – заплашил я, опирайки острие от парче стъкло във врата ѝ. Непосредствено след това затиснал с тялото си пострадалата, като говорейки ѝ на английски език ѝ заявил: „Ще те нарежа!“, и направил прорези със стъклото по дясната страна на врата ѝ и по ръката ѝ, а след това я изнасилил, съобщава Софийската районна прокуратура. \r\n\r\n Минути след това извършителят ограбил жертвата, като ѝ взел 140 лева, отново заплашвайки я с острото стъкло. \r\n\r\n По информация на OFFNews Абас е алжирски гражданин. \r\n\r\n Извършителят е задържан първоначално за 72 часа, а в понеделник, 1 юли, съдът му е постановил постоянна мярка за неотклонение заради високата обществена опасност на деянията, потвърдиха пред OFFNews от прокуратурата. \r\n\r\n Арестантът има четири присъди, три от които са за нелегално влизане на територията на България. Четвъртата присъда е за кражба. От полицията съобщават, че очакват документи от страната му на произход, за да бъде екстрадиран. Преди това обаче той ще се изправи пред българското правосъдие. \r\n\r\n Мъжът е задържан след издирване от полицията по сигнал, постъпил на 26 юни сутринта. \r\n\r\n Кварталът около ул. „Иван Асен II“ е в един от централните софийски райони, където толкова тежки престъпления не са обичайни. Много от жителите не са чули за престъплението. В групата на квартала във фейсбук потребители разказаха, че в същия ден са оградена с полицейска лента зона около училището. \r\n \n\t\t\t\t\t\t", "date": "2019.07.05", "title": "БРУТАЛНО! Алжирец ограби и изнасили момиче в центъра на София"}
{"url": "http://www.bnews.bg/article/262003-maykata_na_ubitoto_dete_v_gabrovo_politsaite_mi_kazaha_da", "text": "\n Майката на убитото 5-годишно дете в Габрово твърди, че е била посъветвана от полицай да напусне семейното жилище, за да се спаси от системния тормоз. \r\n\r\n От полицията продължават да твърдят, че не са знаели за насилието в дома им. \r\n\r\n \"Отидохме пред полицията. И се свързах с кварталния в нашия квартал. Казах му историята каква е и само той ми каза изнасяй се извън града, почваме да задействаме нещата. Само това му бяха приказките,\" обясни Поля Христова. \r\n\r\n Тя твърди, че се е свързала с полицията: \r\n\r\n „Полицаите ме посъветваха, кварталния също ми го каза - не се прибирай при този човек, ние ще задействаме нещата. Това му бяха думите”, каза майката на убитото от баща си дете. \r\n\r\n От полицията са категорични: \r\n\r\n \"Ако се е била обърнала за съвет, при всички положения сме щели да я насочим или да приемем нейната молба и да я придвижим по-нататък, за да предотвратим по-нататъшни инциденти в семейството”, заяви гл. Инспектор Любомир Стоев, началник РУ при ОД МВР – Габрово. \r\n\r\n В болницата, от която избягала Поля, постъпила след поредната порция насилие. \r\n\"Бях се сринала тотално, от сексуален тормоз от негова страна”, обясни Поля. \r\n\r\n Жената има и съмнения, че Дилян е убил сина й, преди да го хвърли от моста. \r\n\r\n Резултатите от аутопсията все още не са готови. Докато това се случи, майки от квартала вече са събрали около 500 лева за погребението на детето. \r\n \n\t\t\t\t\t\t", "date": "2019.07.05", "title": "Майката на убитото дете в Габрово: Полицаите ми казаха да...\r\n"}
{"url": "http://www.bnews.bg/article/262010-osa_na_evrohold_ne_e_vzimalo_reshenie_za_pridobivane_na_chez", "text": "\n Сделката за продажбата на ЧЕЗ е от особен обществен интерес, тъй като засяга пряко над три милиона български граждани! Както стана известно през последните дни основан кандидат с вече подписан договор е Еврохолд България АД. Наша проверка на публикуваните документи в търговския регистър установи обаче интересни факти. От публикуваните протоколи на ОСА (Общо Събрание на Акционерите) към 29 май 2019 г. се вижда, че ОСА не е взимало решение за придобиване активите на ЧЕЗ. Интересна подробност е, че ОСА взимал решения за емисии на акции през последните две години за над 110 милиона лева. В същото време в този период акционерния капитал на дружеството е нараснал само с около 30 милиона лева, което е показател за слаб инвестиционен интерес според финансови експерти. Редно да се спомене, че компанията е разполагала с твърде скромни нетекущи (дълготрайни) активи през 2017 г. на стойност от 14,924 милиона лева. Текущите (краткотрайни) активи на дружеството са още по-скромни и са на стойност от 3,469 милиона лева. Интересен факт е, че през последните години дружеството не инвестирало печалбите са за развитие му, а същата е разпределяна и изплащана на акционерите като дивидент, което също е странно поведение за компания, претендираща за сериозно развитие. Интересна подробност е, че основната част от приходите за 2017 г. са приходи от лихви по предоставени кредити. Финансовият нетен резултат от оперативната дейност на Еврохолд България АД за 2017 г. е загуба от над 17 милиона лева, а доходът от една акция е отрицателна величина от 0.112 лв. Всичките тези факти поставят много сериозни въпросителни пред обществото и националната и политическата стабилност на страната.  \r\n \n\t\t\t\t\t\t", "date": "2019.07.05", "title": "ОСА на Еврохолд не е взимало решение за придобиване на ЧЕЗ?"}
{"url": "http://www.bnews.bg/article/261998-koya_e_perfektnata_seks_poza", "text": "\n Все повече учени и сексолози се занимават с изучаването на сексуалното щастие. Според японски учени най-голямо значение има изборът на секс поза, за да се постигне пълно щастие в секса. Индийските им колеги, които разполагат с цял наръчник от Кама-Сутра обаче, твърдят, че огромно значение за щастието в секса имат любовните игри на партньорите. Според други изследователи на тази сложна материя основно значение има размерът и опита на партньорите. Вероятно тези спорове са безкрайни! Ние считаме, че времето е идеално и ви пожелаваме приятни изживявания с обичният от вас човек.  \r\n \n\t\t\t\t\t\t", "date": "2019.07.05", "title": "Коя е перфектната секс поза?"}
{"url": "http://www.bnews.bg/article/262004-zashto_valeri_simeonov_iska_da_unishtozhi_balgarskiya_sport", "text": "\n През последните две години понятието \"патриот\" бе силно омърсено и се превърна в олицетворение на слугинажа и разрухата! Така наречените патриоти влязоха във властта с двама вицепрмиера и сътвориха куп бели в държавата. Трудно е да се определи кой е водачът в тази класация -Каракачанов или Симеонов! Симеонов обаче ще остане завинаги в историята като човекът поискал унищожението на българския спорт! Едва ли е тайна за широката аудитория, че в днешно време спорт без финансиране не може да се развива и да носи европейски и световни титли. Интересно обаче, от къде идват парите за българския спорт? Колкото и странно да ви прозвучи, но основните финансови средства за развитието на спорта идват от хазартния бизнес! Като започнем от спортния тотализатор и стигнем до големите хазартни играчи в този бранш. Едва ли е тайна, че на огромна част от фланелките на изявени спортистите стои логото на голяма фирма от хазарта! Особено показателен е този пример в най-масовият спорт футбола, където хазартния бизнес излива милиони левове, за да съществува този любим за милиони хора спорт. Хазартният бизнес осигурява средствата и за борбата срещу хазартната зависимост- невероятно но факт! Не държавата, а точно хазартния бизнес осигурява средствата за борбата с този порок! Как се вписва в тази картина лицето Валери Симеонов? Той се вписа с безумен законопроект, чрез който целеше да забрани рекламата на хазарта! Сиреч да забрани финансирането на българския спорт от този бизнес! Напрактика това би означавало развитието на българския спорт да се върне във феодалния строй. Симеонов нито веднъж не посочи как и по какъв начин ще компенсира милионите, които дава хазартния бизнес на спорта, но за сметка на това дълго и напоително обясняваше в телевизионните студия колко загрижен бил за бедния българин! Загрижен, ама , друг път! Ако беше загрижен щеше да настоява за увеличение на доходите, а не да се занимава с непонятни за него дела. Виждаме до каква разруха доведе с изявите си морския туризъм и още колко загуби ще понесе бизнесът от неговия закон за шума! Защо обаче Симеонов искаше да унищожи българския спорт? Отговорът бе даден от самия Валери Симеонов, когато вчера заяви, че можел да даде стотици примери за изнудване на фирми от управляващите! Дали пък точно Валери Симеонов не е изнудвал хазартния бизнес чрез прословутия и закон за хазарта ?   \r\n \n\t\t\t\t\t\t", "date": "2019.07.05", "title": "Защо Валери Симеонов иска да унищожи българския спорт?"}
{"url": "http://www.bnews.bg/article/262002-emil_koshlukov_be_izbran_ot_sem_za_generalen_direktor_na_bnt", "text": "\n Както рано сутринта ви информирахме, името на новия шеф на БНТ е известно! Точно така! Името на Емил Кошлуков е достатъчно известно и той е избраният директор на БНТ от СЕМ с 3:2 гласа. Интересна подробност е, че неговия опонент от телевизия Евроком Сашо Диков не получи нито един глас, въпреки огромната си популярност и известност. Концепцията на Диков за управление на обществената медия не бе подкрепена от нито един от членовете на СЕМ и бе обявена дори за неизпълнима. Висока оценка получи обаче неговият колега и дългогодишен спортен журналист Сашо Йовков, на който не достигна един глас, за да оглави БНТ. \r\n \n\t\t\t\t\t\t", "date": "2019.07.05", "title": "Емил Кошлуков бе избран от СЕМ за генерален директор на БНТ"}
{"url": "http://www.bnews.bg/article/261997-rayna_demonstrira_unikalna_forma", "text": "\n Фолк дивата Райна не престава да радва феновете си с уникална фигура, която не е плод на пластична хирургия и силикон. Поп иконата на стотици хиляди е като изваян шедьовър на Микеланджело Буонароти. Според слуховете от шоу средите Райна най-после е намерила истинската си любов, което я вдъхновило и за работа по нови хитове, чрез които да зарадва своите фенове. \r\n \n\t\t\t\t\t\t", "date": "2019.07.05", "title": "Райна демонстрира уникална форма!"}
{"url": "http://www.bnews.bg/article/261996-bsp_s_rokadi_v_parlamentarnata_grupa", "text": "\n Парламентарната група на \"БСП за България\" e направила промени в ръководството си. Това съобщи председателят на Народното събрание Цвета Караянчева в началото на днешното пленарно заседание, цитирана от Агенция \"Фокус\". \r\n\r\n Промените е оповестил заместник-председателят на парламентарната група на партията Драгомир Стойнев. \r\n  \r\nРокадите са били гласувани на 2 юли 2019 г. от Общото събрание на парламентарната група на социалистите. На заседанието е освободен Антон Кутев от поста заместник-председател на ПГ на \"БСП за България\". \r\n\r\n Кристиан Вигенин се освобождава от поста секретар на групата. Общото събрание е избрало Пенчо Милков, Димитър Данчев и Александър Симов за секретари на ПГ на \"БСП за България\". \r\n \n\t\t\t\t\t\t", "date": "2019.07.05", "title": "БСП с рокади в парламентарната група"}
{"url": "http://www.bnews.bg/article/261995-kray_na_neponosimite_zhegi_vizhte_kakvo_vreme_ni_ochakva_dnes", "text": "\n На много места в страната днес се очаква да превали и прегърми.  Това съобщават от НИМХ.  \r\n\r\n Възможни са градушки.  Максималните температури ще са между 27 и 32 градуса.  \r\n\r\n Атмосферното налягане ще се понижава.  \r\n \n\t\t\t\t\t\t", "date": "2019.07.05", "title": "КРАЙ НА НЕПОНОСИМИТЕ ЖЕГИ! Вижте какво време ни очаква днес! "}
{"url": "http://www.bnews.bg/article/261993-pribirame_si_tsvetan_vasilev_ot_sarbiya", "text": "\n  Съвсем скоро банкерът беглец ще бъде в България това предават наши източници от Сърбия. Българските власти вече са се договорили със своите сръбски колеги кога и как да стане връщането на Василев. Със сигурност огромен интерес ще предизвика неговото появяване в съда, но още по-интересна ще бъде компанията в ареста, който през последните месеци е препълнен с ВИП персони. Очаква се съвсем скоро към банкерите и бизнесмените да се присъедини и висш политик приближен на Цветан Василев и вероятно това ще бъде Каракачанов, който вече е обект на специализираната прокуратура.  \r\n \n\t\t\t\t\t\t", "date": "2019.07.05", "title": "Прибираме си Цветан Василев от Сърбия"}
{"url": "http://www.bnews.bg/article/261994-kakavto_narodat_takiva_i_upravnitsite", "text": "\n През последните години все повече се налага онази народна приказка, че какъвто народът, такива и управниците! В България народът е мрънкащ, сеирджия и чака някой друг да му свърши работата. Те и политиците ни са същите, особено сега като останаха със субсидия от един лев, се сетиха милите за демокрацията и многопартийният модел. Особено интересни сме като симбиоза между народ и управници сега, когато се срина туризма! Народът, който не ходи да гласува реши да покаже силата си на управниците и масово се понесе към гръцки и турски курорти и качва снимки и видеа в социалните медии с празните бетонирани български курорти. Както се казва така е решил да наказва народът ни управниците си. Дали обаче има полза от подобен род наказани и кой в крайна сметка е потърпевшия си знаем само ние- българите! И резултата е видим от водеща сила на балканите все повече се превръщаме в балканско посмешище, което прогонва децата си от родината им и си харчи парите при комшиите, но после мрънка, че пенсиите са ниски и здравеопазването е лошо! Абе, сбъркана работа сме ние българите! \r\n \n\t\t\t\t\t\t", "date": "2019.07.05", "title": "Какъвто народът, такива и управниците!"}
{"url": "http://www.bnews.bg/article/261992-imeto_na_noviya_shef_na_bnt_e_izvestno", "text": "\n Името на новия шеф на БНТ е известно според мнозина наблюдатели, които считат, че това ще бъде Емил Кошлуков! Други обаче, твърдо залагат на доайенът в българската журналистика Сашо Диков! Но не е изключено това да бъде и Стоил Рошкев! Залаганията вървят, тъй като само след няколко часа трябва да стане ясен изборът на СЕМ. Който и да е избраният не го чакат лесни дни имайки се предвид в какво състояние се намира телевизията майка. \r\n \n\t\t\t\t\t\t", "date": "2019.07.05", "title": "Името на новия шеф на БНТ е известно!"}
