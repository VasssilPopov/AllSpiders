{"url": "http://www.bnews.bg/article/248144-nay_vazrastnata_dvoyka_v_sveta_razkri_taynata_na_uspeshniya_80_godishen_brak", "text": "\n Японска двойка, чиято обща възраст са рекордните 208 години, обяснява успешния си 80-годишен брак с проявеното търпение от страна на съпругата, предаoe Ройтерс. \r\nМасао Мацумото, който е на 108 години, и 100-годишната му съпруга Мияко бяха признати от Гинес за най-възрастната жива брачна двойка на света. Те са сключили брак през октомври 1937 година. \r\n\r\n \"Щастлива съм, че извървяхме заедно този път, но всичко се дължи на моето неизчерпаемо търпение\", довери госпожа Мияко. \r\nТя позира със съпруга си Масао и други членове на семейството пред свидетелството на Гинес за най-възрастна брачна двойка, поставено в рамка. \r\n\r\n Семейство Мацумото така и не могло да организира сватбеното си тържество, тъй като Япония навремето се подготвяла за война и Масао бил изпратен войник зад граница. \r\n\r\n Но това не попречило на двойката да се сдобие с многобройна челяд, сред които и тяхното25-о пра-правнуче, което им се родило миналия месец. \r\n\r\n \"Те навлязоха в последната права на живота си и аз им пожелавам да имат още много спокойни и красиви мигове заедно\", заяви дъщеря им Хироми. \r\n  \r\nАбсолютният рекорд за обща възраст на най-възрастната женена двойка принадлежеше на норвежците Карл и Гурдрен Долвен - 210 години, 1 месец и 34 дни. Гурдрен почина през 2004 година, припомня агенцията. \r\n\r\n \r\n  \r\n \n\t\t\t\t\t\t", "date": "2018.09.04", "title": "Най-възрастната двойка в света разкри тайната на успешния 80-годишен брак"}
{"url": "http://www.bnews.bg/article/248141-vidni_tsaristi_se_sabraha_vav_vrana_zaradi_imotite_na_simeon", "text": "\n Бивши царисти и симпатизанти на Симеон Сакскобургготски се събраха днес в двореца Врана, за да решат как да помогнат, след като преди дни съдът се произнесе, че дворецът е държавна собственост. На неформалната сбирка дойдоха Милен Велчев, Даниел Вълчев, Николай Василев, Мехмед Дикме, юристът Асен Ошанов, Максим Бехар, Соломон Паси, Антон Станков и др. Самият Симеон Сакскобургготски е в чужбина и не присъства. \r\n\r\n \"Нека сега премиерът Борисов се заеме с казуса, след като толкова години нищо не се прави. Иначе очаквам Симеон Сакскобургготски ще продължи да търси правата си на собственик на имоти в България пред съда в Страсбург\", каза финансистът Владимир Каролев. По-рано днес той отново застъпи същата теза. Според него царските имоти не подлежат на реституция, тъй като те никога не са били стопанисвани от държавата. Каролев цитира глава 11 от Търновската конституция, според която \"държавните имоти принадлежат на българското царство и с тях не може да се ползват нито князете, нито техните роднини, начинът, по който такива имоти се отстъпват и разпореждането с приходите им трябва да се определя със закон, а те да се управляват от министър\". \r\n\r\n Бившият министър на държавната администрация Николай Василев сподели, че сбирките му с негови колеги във Врана при Царя не са нещо ново. \"Събираме се при Симеон Сакскобургготски. Много хора ме питат как е царят и се учудват, когато има кажа, че той живее в България. След 30 години демокрация преходът още не може да свърши\", каза той. \r\n\r\n Соломон Паси, който също е близък до царското семейство, разказа, че остров Св. Тома също е на Симеон Сакскобургготски, защото има такъв нотариален акт, но никога не го е поискал. \r\n\r\n   \r\n\r\n   \r\n \n\t\t\t\t\t\t", "date": "2018.09.04", "title": "Видни царисти се събраха във Врана, заради имотите на Симеон"}
{"url": "http://www.bnews.bg/article/248142-stopanite_v_pogranichnite_rayoni_kolyat_prasetata_i_zatvaryat_v_burkani", "text": "\n Стопаните в пограничните с Румъния села край Силистра масово колят животните си. Причината е опасността от евтаназиране на прасетата, ако избухне наново огнище на чума у нас. Над 600 са огнищата на африканска чума по свинете в северната ни съседка. Най-близкото е на няколко километра от границата с България. Хората, които гледат прасета, за да ги заколят за Коледа, сега са принудени да избързат с няколко месеца. \r\nВ Силистренско масово се колят прасета от страх от африканската чума. Хората предпочитат да приберат месото в буркани и фризери, вместо при ново огнище на заразата животните да бъдат евтаназирани. \r\n  \r\nВъпреки горещото време, хората по селата вече масово колят животните си, обясни за Дарик кметът на община Кайнарджа Любен Сивев: „Хората проявяват разбиране, тъй като е неприятно август да колиш прасета – горещини, мухи и т.н. Но въпреки всичко проявяват разбиране и започнаха масово да ги колят и да си ги прибират, тъй като ние разпространяваме, че сме най-близко до самите огнища и може най-бързо през нас да мине и да навлезе в България заразата. Мога само да благодаря на хората за това, което правят в момента. Много е неприятно, но се налага да го правим, тъй като виждаме каква е ситуацията”. \r\nОбластният управител на Силистра Ивелин Статев също препоръча на стопаните да си заколят по-рано животните и да си ги приберат за консумация, защото опасността от чума е голяма в пограничните села. \r\n  \r\n„Ние не попадаме в опасната зона, но все пак е в близост, на територията на нашата страна. В тази връзка, всички стопани трябва да предприемат някакви мерки по отношение на животните, които отглеждат – визирам задните дворове, частните стопани, за да нямат евентуално проблеми при възникване на този момент някое от животните да бъде заразено по причини, които не мога да кажа - специалистите имат думата тук, да могат съответно да си ги приберат във фризерите. След настъпване на такова събитие, всички животни ще бъдат евтаназирани, така че по-добре да останат за тяхна консумация, докато е време”, обясни Статев. \r\nХората от селата в Силистренско пък коментират, че неочаквано е настъпила \"Коледа посред лято\". \r\n \n\t\t\t\t\t\t", "date": "2018.09.04", "title": "Стопаните в пограничните райони колят прасетата и затварят в буркани"}
{"url": "http://www.bnews.bg/article/248121-bivsh_godenik_na_areta_franklin_s_pretentsii_za_nasledstvoto_y", "text": "\n Бивш годеник на Арета Франклин, когото тя е наричала \"моят приятел навеки\", изяви претенции за дял от наследството й, настоявайки, че 30-годишната им връзка му дава такова право, макар и да е била с прекъсвания. \r\n\r\n Претенцията на пенсионирания 71-годишен полицай Уили Уилкърсън раздели роднините на Арета Франклин и по нея ще се произнесе съдия, пише в. \"Сънди експрес\", цитиран от БТА. \r\n\r\n Уилкърсън и Арета Франклин се запознават през 80-те години на миналия век на среща с нейни фенове в Детройт. Те се сближават, но след това се разделят и отново се събират. Арета Франклин нарича връзката им \"огнена\". Двамата отменят годежа си през 2011 г. \r\n\r\n Арета Франклин, която се е омъжвала два пъти, казва в интервю: \"Радвам се, че той прави разлика между жената и певицата, защото не всички мъже могат\". \r\n\r\n По късно те се сдобряват и връзката им продължава, макар и бурно, до смъртта ѝ. \r\n\r\n Двамата по-възрастни синове на певицата - Кларънс и Едуард, които се на 63 и 61 години, са склонни да бъде постигнато споразумение. По-малките обаче - Тед и Кикалф, които са на 54 и 46 години, са \"напълно против\". \r\n\r\n \"Неговото искане напълно раздели четиримата ѝ синове\", каза близък на семейството. Тед и Кикалф \"мислят, че той само е преследвал парите ѝ и е гледал на нея като на билет за безплатен обяд и неограничен личен пенсионен фонд\". \r\n \n\t\t\t\t\t\t", "date": "2018.09.04", "title": "Бивш годеник на Арета Франклин с претенции за наследството й"}
{"url": "http://www.bnews.bg/article/248136-kola_se_preobarna_po_tavan_na_glavniya_pat_e_79", "text": "\n Лек автомобил се преобърна заради падащи камъни на главния път Е-79 в Кресненското дефиле. Инцидентът е станал около 16.00 часа. \r\n\r\n Шофьорът направил опит да избегне камъните, последвала рязка маневра и така автомобилът се преобърнал по таван. Водачът се е разминал с леки наранявания по ръцете, пише БГНЕС. \r\n\r\n Движението в района се извършва в едната лента. Трафикът се регулира от Пътна полиция. Камъните са отстранени от шосето. \r\n \n\t\t\t\t\t\t", "date": "2018.09.04", "title": "Кола се преобърна по таван на главния път Е-79"}
{"url": "http://www.bnews.bg/article/248138-antimafioti_blokiraha_tsentara_na_burgas_pri_spetsoperatsiya", "text": "\n Тежковъоръжени антимафиоти блокираха центъра на Бургас. Спецоперацията се провежда в района на Бургаския свободен университет. \r\n\r\n От Областната дирекция на МВР в морския град потвърдиха за акцията, но отказаха подробности до приключването й. \r\n\r\n На служителите от съседните търговски обекти e било забранено да напускат помещенията. По непотвърдена информация вече има задържани. \r\n\r\n Според неофициални източници на \"24 часа\" полицейската блокада в центъра на Бургас вероятно е свързана с издирването на един от биячите в заведението \"Сакса бийч\" на Северния плаж в града. \r\n\r\n За масовия бой в нощта на 29 август са задържани трима, но се издирва четвърти, известен с прякор Попчето. \r\n\r\n Запис от охранителните камери на заведението обиколи интернет пространството и възмути обществото, тъй като на кадрите се вижда как едри момчета се налагат с юмруци, хвърлят маси и столове като в мутренските времена от 90-те. \r\n\r\n   \r\n \n\t\t\t\t\t\t", "date": "2018.09.04", "title": "Антимафиоти блокираха центъра на Бургас при спецоперация "}
{"url": "http://www.bnews.bg/article/248140-pochina_doayenat_na_sportnata_zhurnalistika_v_balgariya", "text": "\n На 94-годишна възраст почина доайенът на спортната журналистика в България Ешуа Алмалех. \r\n\r\n \"Татко напусна нашия свят днес сутринта в съня си. До последно се вълнуваше какво става в света и около нас. Тръгна си тихо и достойно. Отново ще се събере с мама, с непрежалимата си майка Зелма и много други хора, които много обичаше и, които не можеше да прежали. Сбогом, Шико, обичаме те!\", написа дъщеря му Зелма Алмалех в профила си във Фейсбук. \r\n\r\n Ешуа Алмалех е роден на 11 март 1924 година в Стара Загора. Майка му умира, след като баща му е изгонен от магазина си. Без съд и присъда убиват брат му преди 9 септември 1944 г. Алмалех идва в София през 1945 година. Следвал е в Свободния университет, днес УНСС. Започва работа във в. \"Народ\". На 1 март 1946 г. е приет в Съюза на журналистите. \r\n\r\n След това започва работа в новооснования вестник \"Народна младеж\". Там е първият завеждащ на вътрешнополитическия отдел. В края на 1950 г. в изданието се създава спортен отдел и той поема шефството му. След това постъпва на работа във в. \"Народен спорт\", където завежда международния отдел. \r\n\r\n През 1971 г. основава илюстрования спортен седмичник \"Старт\", където работи до пенсионирането си. Присъствал е на три олимпиади - в Рим през 1960 г., в Мексико през 1968 г. и в Мюнхен през 1972 г. В Мюнхен става свидетел на убийството на 15-те израелски спортисти и треньори. Това силно го травмира и решава да не присъства на повече олимпиади. Сътрудничи на БНТ като коментатор по лека атлетика. Носител на орден \"Кирил и Методий - II степен\". Заслужил деятел на спорта. \r\n\r\n Погребението на Ешуа Алмалех ще бъде на 5 септември на еврейските гробища. \r\n\r\n     \r\n \n\t\t\t\t\t\t", "date": "2018.09.04", "title": "Почина доайенът на спортната журналистика в България!"}
{"url": "http://www.bnews.bg/article/248139-google_stana_na_20_godini_lyubopitni_fakti", "text": "\n Откъде идва името, коя е най-търсената дума и още… \r\n\r\n Gооglе - един oт нaй-пoпyляpнитe тexнoлoгични гигaнти в cвeтa, навършва 20 години. Нa 4 септември 1998 години двaмa студенти от Станфордския университет дaвaт началото на проект, който днес е един от безспорните лидepи в интepнeт. \r\n\r\n Лapи Πeйдж и Cepгeй Бpин peгиcтpиpaт ĸoмпaниятa, чийто първи офис е гараж. Мисията им е да съберат цялата информация от света на едно място и наистина успяват! Πpeз дaлeчнaтa 2000 гoдинa бpayзъpът paбoти нa 10 paзлични eзиĸa. Гoдинa пo-ĸъcнo ce пoявявa и пъpвaтa гaлepия c изoбpaжeния нa Gооglе, която разполага c едва 250 cнимĸи. И ако в paннитe гoдини бpayзъpът нa Gооglе мoжeл дa oбpaбoтвa между 30 и 50 интepнeт cтpaници в ceĸyндa, днес за същото време тoй paбoти c милиoни cтpaници. \r\n\r\n Името Gооglе e игpa нa дyми, cвъpзaнo c дyмaтa \"гугoл\", ĸoятo e мaтeмaтичecĸи тepмин зa чиcлo, пpeдcтaвeнo c eдиницa и 100 нyли. Повече от 80 000 ca cлyжитeлитe нa ĸoмпaниятa мaйĸa „Gооglе Аlрhаbеt”. 2 милиoнa са ĸaндидaтите, които ежегодно правят опити да станат част от Gооglе. \r\n\r\n Интересът на инвеститорите също е голям. 250 000 дoлapa e инвecтиpaл в Gооglе coбcтвeниĸът нa Аmаzоn Джeф Бeзoc пpeз 1999 гoдинa. Днес тази сума се е увеличила многократно, надхвърляйки 2 милиарда долара. През последните години една от най-търсените думи в търсачката е Facebook. Хората най-често търсят информация още за времето, пътните карти, превод и калкулатор. \r\n\r\n   \r\n \n\t\t\t\t\t\t", "date": "2018.09.04", "title": "Gооglе стана на 20 години! Любопитни факти..."}
{"url": "http://www.bnews.bg/article/248137-gratskite_feriboti_prekratiha_stachkata", "text": "\n Профсъюзът на гръцките моряци прекрати двудневната стачка, която остави хиляди туристи и тонове продукция блокирани по пристанищата. \r\n\r\n Изпълнителният комитет на профсъюза първоначално обсъждаше възможността за удължаване на стачните действия, но впоследствие успяха да постигнат споразумение с компаниите, собственици на фериботи. \r\n\r\n Според съобщението на профсъюза е намерен изход от задънената улица, след като фериботните оператори са предложили увеличение на заплатите с 2% за 2018 г., което да влезе в обратна сила, считано от 1 януари тази година, пише Агенция „Фокус”. \r\n\r\n В понеделник фериботите останаха закотвени в гръцките пристанища заради 24-часова стачка на моряците, която бе обявена след отказа на техните работодатели да им увеличат заплатите с 5%. По-късно бе взето решение за удължаване на стачните действия. \r\n \n\t\t\t\t\t\t", "date": "2018.09.04", "title": "Гръцките фериботи прекратиха стачката"}
{"url": "http://www.bnews.bg/article/248135-otritsatelni_sa_parvite_probi_za_afrikanska_chuma_v_s_bozveliysko", "text": "\n Първите проби взети за африканска чума по свинете в провадийското село Бозвелийско са отрицателни, съобщи областният управител на Варненска област Стоян Пасев. \r\n\r\n Предстои взимането на втори проби за потвърждаване на отрицателните резултати, тъй като има по-дълъг инкубационен период. Това вероятно ще стане на 10 или 11 септември. Засега остават всички мерки за ограничение на заразата. Забранен е ловът на животни в 10-километровата зона с изключение на птиците. \r\n\r\n Жители на село Тутраканци са съобщили, че 50 прасета са били изклани точно в деня, в който са се очаквали пробите за африканска чума в селото. Сега месото е във фризерите на хората. Тепърва ще се решава какво ще се прави с това месо. Най-вероятно ще бъде унищожено, информира БНР. \r\n\r\n Заболяването африканска чума по свинете вече достигна до съседния на Русе румънски окръг Гюргево. Властите в Русе призоваха стопаните да колят животните, които отглеждат, за да се пресекат възможностите чумата да премине през Дунав мост със заразено месо или фуражи. \r\n\r\n Сериозно влошена е епизоотичната обстановка в съседния на Русе окръг Гюргево, където е обявен червен код. Вече съществуват огнища на заболяването африканска чума по свинете. Това стана ясно от извънредно заседание на Областната междуведомствена епизоотична комисия. \r\n\r\n В Русенска област се намират и три големи свинекомплекса, в които се отглеждат общо около 130 000 животни. \r\n \n\t\t\t\t\t\t", "date": "2018.09.04", "title": "Отрицателни са първите проби за африканска чума в с. Бозвелийско"}
{"url": "http://www.bnews.bg/article/248126-dokade_stigna_razsledvaneto_na_tragediyata_kray_svoge", "text": "\n Над 60 свидетели са разпитани, а 22 експертизи са назначени за катастрофата край Своге на 25 август, при която загинаха 17 души, съобщават от прокуратурата. Извършени са 7 огледа на местопроизшествието и е приобщена документация от над 120 класьора.С постановление на главния прокурор, разследването е възложено на Националната следствена служба, напомнят от държавното обвинение. Засега единственият привлечен като обвиняем е шофьорът на автобуса Григор Григоров, който Апелативният съд пуска под гаранция. \r\n\r\n Като свидетели на катастрофата са разпитани всички пострадали, чието здравословно състояние позволява това, всички членове на Държавната приемателна комисия за установяване на годността на пътя, служители на Агенция „Пътна инфраструктура“, включително настоящият шеф на агенцията и негови предшественици на поста. Разпитан е и министърът на регионалното развитие и благоустройството, който е предал за нуждите на разследването значителен обем относими документи. Проведени са разпити на управителя на дружеството, упражнявало строителен контрол на обекта, на управителя на дружеството, изготвило проектната документация, както и на упълномощения представител на ДЗЗД „ Трейс - Своге“. Проведен е разпит и на управителя на  „Мегаинвест холд“ ЕООД. \r\n\r\n След първоначалния оглед на местопроизшествието в деня на трагедията, там са извършени и 3 допълнителни огледа, при които са иззети веществени доказателства -  сравнителни образци от пътната настилка и от мантинелата. Извършени са също 3 огледа на веществени доказателства – на двата автомобила, участници в катастрофата, и на автобуса. Превозните средства са иззети още с първоначалния оглед. \r\n\r\n Досега са получени документи от органите на досъдебното производство от: Агенция „Пътна инфраструктура“ - всички документи в оригинал по възлагането и изпълнението на строеж: „Проект „България - Транзитни пътища V - ЛОТ 17“, рехабилитация на пътни участъци: път II – 16 „ Мездра- Елисейна“ от км 0+ 000 до км  22+ 544.90, път II – 16 „ Елисейна- Своге“ от км 22+ 544.90 до км 50 + 790л53, път II – 16 „ Своге- Нови Искър“ от км 50+790.53 до км 81 + 778.84 в трите му участъка; „Трейс Груп Холд“ АД: всички документи по изпълнението и разплащането на проекта, във връзка с участието им като партньори в ДЗЗД „ТРЕЙС – СВОГЕ“- изпълнител на обекта по договора; „ Мегаинвест холд“  ЕООД : същите документи по участието им посоченото ДЗЗД; Министерството на транспорта; от Министерството на регионалното развитие и благоустройството; началника на районното полицейско управление в Своге; Изпълнителна агенция „ Автомобилна администрация“; от „ Пътконсулт – 2000“ ЕООД: документи по строителен надзор. Национална система 112; кмета на Община  Своге;т Областна дирекция на МВР София - сектор „ Пътна полиция“;т Български институт по стандартизация;т всички лечебни заведения, в които са настанени пострадалите при катастрофата. \r\n\r\n Изземването на относима документация продължава. Предстои назначаването на експертиза за съответствието на асфалтовата настилка и действителното състояние на пътя с установените изисквания и проектното задание, в хода на която ще бъдат изследвани иззетите при огледа проби от пътната настилка. Ще бъде назначена също и експертиза относно съответствието на мантинелата на пътя с установените стандарти, както и комплексна експертиза за причините за настъпилото произшествие. \r\n  \r\nЕкспертизите относно състоянието и състава на пътната настилка и съответствието й със стандартите и заданието, както и относно съответствието на мантинелите на този път със стандартите за тях, ще бъдат възложени на вещи лица и съответни лаборатории, които не са в служебна зависимост с държавни органи и не са свързани с търговски дружества, участвали в проектиране, изпълнение и надзор на пътния участък. \r\n\r\n Досега са назначени 20 съдебномедицински експертизи, включително такава за установяване на здравословното състояние и вида на телесната повреда на обвиняемия водач на автобуса, както и съдебно-химическа експертиза за определяне наличието алкохол и упойващи вещества на кръвните проби на обвиняемия. Назначена е и експертиза за установяване на техническата изправност на автобуса към момента на катастрофата, като при необходимост вещите лица ще ползват съдействие от представители на фирмата вносител на тази марка автобуси. \r\n\r\n Разследването продължава по всички версии – както относно отговорността на водача и на превозвача за катастрофата, така и относно състоянието на пътя и начина на изпълнението му като фактор, допринесъл за произшествието. \r\n  \r\nПо повод изнесена информация относно причини за забавяне на ремонта на пътния участък, от прокуратурата съобщават, че започването на такива действия вчера не е било поставяно в зависимост от „разрешение“ от органите на досъдебното производство след като в последния ден на август проби от настилката  вече са били иззети. \r\nОт прокуратурата уточняват по повод изявления на представители на неправителствена организация за осъществявано от тях  „независимо разследване“ на причините за тежкото произшествие, че такава дейност няма характер на разследване по смисъла на НПК и всякакви изявления и обявени констатации в този смисъл нямат официален характер и не ангажират органите на досъдебното производство. \r\n\r\n   \r\n \n\t\t\t\t\t\t", "date": "2018.09.04", "title": "Докъде стигна разследването на трагедията край Своге?"}
{"url": "http://www.bnews.bg/article/248130-nagloto_shishi_za_kompromisite_v_zhivota_i_ds", "text": "\n \"Животът е компромис. Всеки един от нас го знае!\", лаконично заяви Агент Иван от ДС (Красимир Каракачанов). \r\n\r\n Негова снимка със синя каска, с която се появи на коалиционния съвет, обикаля мрежата и вицето отнася куп подигравки. Никой обаче не си направи труда да се поинтересува каква е функцията на каската, какво крие, от какво предпазва.  \r\n\r\n Оказва се, че статутът \"АГЕНТ - ДС\" ще остане като белег на челото на Каракачанов до сетния му дъх! Сиреч - каската крие срама и предпазва от травми. Колко успешно е друг въпрос.  \r\n\r\n \r\n\r\n   \r\n \n\t\t\t\t\t\t", "date": "2018.09.04", "title": "Наглото Шиши за компромисите в живота и ДС ..."}
{"url": "http://www.bnews.bg/article/248129-holandskata_banka_ing_plati_775_miliona_evro_zaradi_koruptsiya_i_prane_na_pari", "text": "\n Холандската банка Ай Ен Джи (ING), разследвана в страната си за пране на пари и корупция, е платила общо 775 милиона евро по споразумение с властите, съобщи прокуратурата, цитирана от Франс прес. Сумата включва глоба от 675 милиона евро и възстановяване на 100 милиона евро на холандското правителство. \r\n\r\n Прокуратурата започна наказателно разследване през март 2017 година. Според нея налице са сериозни пропуски в предотвратяването на прането на пари от страна на банката, която от своя страна изразява искрени съжаления. \r\n\r\n Освен това Ай Ен Джи не е успяла да попречи на употребата на сметки на нейни клиенти за изпирането на стотици милиони евро между 2010 и 2016 година. \r\n\r\n Н разследването си холандската прокуратура установила превеждане на подкупи на стойност десетки милиони долари от международен доставчик на телекомуникационни услуги чрез Ай Ен Джи - Холандия. Парите били изпращани на компания, принадлежаща на дъщерята на бивш президент на Узбекистан. \r\n\r\n Най-голямата банка в Холандия има над 37 милиона клиенти в над 40 страни. \r\n \n\t\t\t\t\t\t", "date": "2018.09.04", "title": "Холандската банка ING плати 775 милиона евро заради корупция и пране на пари "}
{"url": "http://www.bnews.bg/article/248099-dartoto_kote_na_bozhinov_kato_seks_kukla", "text": "\n Все по-големи и по-големи стават устните на Биляна Дол. Дъртото коте на Божинов, както е известна у нас моделката, си прави поредните корекции. Устните на брюнетката направо ще се пръснат, но тя явно няма проблем с това. \r\nАтрактивната сръбкиня е луда по корекциите и прави всичко, за да изглежда добре. Докато Божинов обикаля отборите, мацката предпочита да посещава разкрасителни процедури, пише „България днес”. \r\nНай-голямата слабост на Биляна са корекциите по лицето, но резултатът е все по-притеснителен. Освен хиалурон, Дол през месец си опъва и бръчките, за да може да конкурира малките котета. \r\n  \r\n \n\t\t\t\t\t\t", "date": "2018.09.04", "title": "Дъртото коте на Божинов - като секс кукла"}
{"url": "http://www.bnews.bg/article/248143-abv_iskat_definirane_na_ponyatieto_obshta_istoriya_s_makedoniya", "text": "\n От партия АБВ поискаха дефиниране на понятието \"Обща история\" между България и Македония, за да не продължи \"вредният за българите прочит на историята\". След среща с премиера Борисов във връзка с отношенията ни с Македония, основателят на АБВ Георги Първанов заяви, че е нужен нов документ, в който да се дефинира това понятие, а председателят на партията Румен Петков обясни, че ще настояват за дебат, в който да се стигне до обща българска позиция по този въпрос. \r\nОснователят на АБВ Георги Първанов изрази очакване, че изграждането на идентичността на македонския народ ще продължи да стъпва върху илинденското начало, а по своя характер Илинденското въстание е българско. Затова е нужен нов прочит на договора между България и Македония и дефиниране на понятието \"Обща история\", заяви Първанов, и предложи следната формулировка: \r\n  \r\n\"Имаме обща история, чиито корени са в Средновековието, минават през общите борби на Възраждането, включително и до първите десетилетия на 20 век, включително Илинденско-Преображенското въстание. Общото за тези векове е българското национално самосъзнание на населението в тези райони - днешните България и Република Македония, общи са националните цели и задачи\". \r\n  \r\nОт АБВ посочиха значението на българския стремеж за подкрепа на европейското бъдеще на Македония, но подчертаха, че това бъдеще не може да минава през истината за общата ни история и през грабеж на историята на България.  \r\n \n\t\t\t\t\t\t", "date": "2018.09.04", "title": "АБВ искат дефиниране на понятието „обща история“ с Македония"}
{"url": "http://www.bnews.bg/article/248132-izvanredna_situatsiya_kray_benzinostantsiya_v_blagoevgrad", "text": "\n Теч на газ се появи на улица \"Васил Левски\" в Благоевград при новострояща се бензиностанция, съобщава БГНЕС. Районът беше отцепен, сигналът за инцидента е подаден към 14:30 часа. \r\n\r\n При строежа на бензиностанцията е скъсано отклонението от газопровода на \"Рила газ\", то е било необходимо за газовите колинки на бензиностанцията. За около 30 минути пожарникари и служители на фирмата-доставчик са ремонтирали газопровода. \r\n\r\n Няма информация за пострадали хора при теча на газ. Новостроящата се бензиностанция в Благоевград е от верига фирми, свързвани с името на Веселин Марешки, допълват от БГНЕС.  \r\n  \r\n \n\t\t\t\t\t\t", "date": "2018.09.04", "title": "Извънредна ситуация край бензиностанция в Благоевград!"}
{"url": "http://www.bnews.bg/article/248134-na_deputatite_ne_im_ostana_vreme_za_zadalzhitelnite_kolani_v_avtobusite", "text": "\n Въпреки заканите за вземане на спешни мерки за безопасност на пътя, депутатите така и не успяха да разгледат отдавна обсъждани законови промени. Очакваше се днес Комисията по регионална политика да приеме текста за задължително поставяне на колани в автобусите. Така и не остана време за това, обаче.  \r\n\r\n Предложението е внесено по спешност вчера. Плановете бяха утре да влезе направо в пленарна зала. \r\n\r\n Текстовете предвиждат всички автобуси, превозващи хора на разстояние повече от 30 километра да бъдат оборудвани с колани и видеорегистратори. Камерите да следят случващото се както вътре в рейса, така и движението на шофьора на пътя. \r\n\r\n За задължителните колани в автобусите се заговори отдавна, но едва сега се правят реални стъпки по въпроса. \r\n\r\n „Искрено се надявам, че това ще се приеме, то беше на дневен ред още след (тежката катастрофа на) „Тракия”, превозвачите имаха своите съображения че не могат да оборудват стари автобуси с такива колани, но смятам, че в тази ситуация трябват крути мерки”, коментира Александър Ненков (ГЕРБ), вносител на промените. \r\n \n\t\t\t\t\t\t", "date": "2018.09.04", "title": "На депутатите не им остана време за задължителните колани в автобусите"}
{"url": "http://www.bnews.bg/article/248115-sanya_borisova_v_top_forma_sled_razvoda_snimki_ot_plazha", "text": "\n Актрисата Саня Борисова намери перфектния лек срещу любовната мъка, отдавайки се на почивка и забавления на плажа. \r\n\r\n Тази година тя имаше много пътувания в чужбина, където представяше филма на режисьора Ники Илиев \"Нокаут\" на различни кино фестивали. Преди няколко седмици той обяви, че с бракът им е свършено. Сега Саня избра спокойствието на родното Черноморие и публикува снимки от почивката си в Инстаграм. \r\n\r\n Както винаги, красавицата е в топ форма и демонстрира това в социалните мрежи, показвайки стегнати бедра. \r\n\r\n Ники Илиев е категоричен, че бракът му със Саня е в миналото. Тя реагира на съобщението му в медиите без да крие разочарованието си. \r\n\r\n \"Когато те прострелят в сърцето, но имаш силата да продължиш\", написа актрисата. Сега обаче широката усмивка не слиза от лицето на Борисова, която сподели и кадри от разходка с катамаран. \r\n \n\t\t\t\t\t\t", "date": "2018.09.04", "title": "Саня Борисова в ТОП форма след развода (Снимки от плажа)"}
{"url": "http://www.bnews.bg/article/248133-advokatat_na_grigorov_za_parvi_pat_ima_takava_podkrepa_za_shofyor_sled_katastrofa", "text": "\n Софийският апелативен съд пусна под парична гаранция от 2000 лева Григор Григоров – шофьорът на катастрофиралия автобус край Своге. Миналата седмица Григоров бе поставен под домашен арест от първата съдебна инстанция. Апелативният съд обаче не се съгласи с мотивите й, че степента на обществена опасност на Григоров е висока, като за пример бе дадено влошеното му здравословно състояние, множеството препоръки и подписката в негова подкрепа. \r\n  \r\nСпоред адвоката на Григоров – Христо Ботев, е прецедент при тежко транспортно произшествие голяма част от обществото да застане зад шофьора. Въпреки че разследване се води и по посока на лошото състояние на пътя, 10 дни след инцидента, при който загинаха 17 души, Григоров си остава единственият обвинен по случая. \r\n \n\t\t\t\t\t\t", "date": "2018.09.04", "title": "Адвокатът на Григоров: За първи път има такава подкрепа за шофьор след катастрофа"}
{"url": "http://www.bnews.bg/article/248131-putin_pristiga_na_balkanite_savsem_skoro", "text": "\n Посланикът на Руската федерация в Сърбия Александър Чепурин потвърди, че лидерът на Кремъл Владимир Путин ще посети страната през октомври или ноември тази година, предава македонската информационна агенция „Макфакс“, цитирана от \"Фокус\". \r\n\r\n Путин ще пристигне в Белград с представители на руските власти и бизнесмени, поясни Чепурин. Руският дипломат отбеляза, че двете страни имат добро сътрудничество, но и отлични възможности за неговото подобряване. \r\n\r\n Съгласно думите му, през първите осем месеца търговският обмен между Русия и Сърбия се е увеличил с 20 на сто. Очакванията са до края на годината той да надвиши стойността на три милиарда долара. \r\n\r\n Чепурин допълни, че през октомври Русия ще приеме програма за икономическо развитие през следващите шест години, в която ще бъде включена и Сърбия.   \r\n  \r\n \n\t\t\t\t\t\t", "date": "2018.09.04", "title": "Путин пристига на Балканите съвсем скоро!"}
{"url": "http://www.bnews.bg/article/248122-institutat_za_patna_bezopasnost_katastrofata_pri_svoge_mozheshe_da_se_predotvrati", "text": "\n МВР е могло да затвори опасния пътен участък при Своге и да предотврати катастрофата със 17-те жертви. Това обявиха от Института за пътна безопасност заедно с предварителния си доклад по случая. В него обвиняват още и Пътната агенция в липса на контрол. От МВР отказаха коментар с мотива, че в момента тече разследване.  \r\n\r\n Според Института за пътна безопасност верига от пропуски е довела до трагичния инцидент.  \r\n\r\n \"Като се започне от първата фаза - фазата на проектирането преди ремонта, премине се през самия ремонт и се достигне до въвеждането му, пускането в експлоатация и експлоатацията му, всеки един от органите, които са били отговорни за това този път да ни осигурява безопасност и безпроблемно придвижване, е допуснал пропуск или грешка”, заяви Диана Русинова от Института за пътна безопасност. \r\n\r\n По думите й последният орган, който е можел да предотврати това, е МВР. Министерство също не е упражнило правомощията си и не е наложило санкция, допълни тя. \r\n \n\t\t\t\t\t\t", "date": "2018.09.04", "title": "Институтът за пътна безопасност: Катастрофата при Своге можеше да се предотврати"}
{"url": "http://www.bnews.bg/article/248114-puskat_kotvi_okolo_potanaliya_korab_mopang", "text": "\n Водолазите пуснаха 2 от общо 10-те котви кораба Мопанг, който е потънал край Созопол преди близо век. Ако времето позволява, до края на деня ще бъдат спуснати всички котви, а водолазната лодка, нефтосъбирачът и самоходната баржа ще бъдат позиционирани над потъналия съд. \r\n\r\n При спокойно море се очаква източването на горивото от кораба да започне през втората половина на седмицата. \r\n \n\t\t\t\t\t\t", "date": "2018.09.04", "title": "Пускат котви около потъналия кораб „Мопанг”"}
{"url": "http://www.bnews.bg/article/248117-evtino_vizhte_kak_geri_nikol_se_shlyapa_po_ogromnata_gola_dupara_video", "text": "\n Яката дупара на Гери-Никол лъсна чисто гола. \r\n\r\n Ексцентричната изпълнителка показа задните си части пред целия свят в социалната мрежа. Разтропаната певица публикува клип, от които ясно си личи колко точно е яка дупарата и. \r\n\r\n Облечена с елек, под който е само бельото й, Гери го развя и на показ се оказа голямото й дупе. Варненката дори леко се шляпа по задника, за да запали още фантазиите на своите фенове, пише България Днес. Вижте видеото \r\n \n\t\t\t\t\t\t", "date": "2018.09.04", "title": "ЕВТИНО! Вижте как Гери-Никол се шляпа по огромната гола дупара (ВИДЕО)"}
{"url": "http://www.bnews.bg/article/248112-ninova_poiska_razpuskane_na_parlamenta_i_predsrochni_izbori", "text": "\n От левицата определиха бедността като заплаха за националната сигурност \r\n\r\n Доходите и бедността са истинската заплаха за националната сигурност, заяви лидерът на БСП Корнелия Нинова, цитирана от БГНЕС. Тя посочи, че това мнозинство е изчерпано, затова парламентът трябва да се разпусне и да се отиде към предсрочни избори. \r\n\r\n В изказването си лидерът на левицата подчерта, че тази парламентарна сесия започва с едно сериозно обществено напрежение, с криза в правителството и нестабилност в управляващото мнозинство. \r\n\r\n „В последния месец се случиха две събития и една трагедия, които казват всичко. Не само са съответните месеци и седмици, но и за последните 29 години. Срина се Търговския регистър, блокира целият икономически живот в страната, а държавните институции бяха абсолютно безпомощни да реагират на това. 250 000 души, които държавата е задължила да се застраховат с „гражданска отговорност“, бяха излъгани от застраховател, който правителството е лицензирал”, заяви лидерът на БСП. \r\n\r\n По думите й държавата е останала безучастна към тази трагедия. Нинова посочи, че 17-те жертви на автобусната катастрофа край Своге са загинали заради „корупция и кражби”. \r\n\r\n „Следващите дни ще сме свидетели на битката Цветанов – Борисов. Поискани оставки от Борисов се оспорват от Цветанов. За какво говори всичко това – за абсолютна нестабилност при управляващите и несигурност в страната“, смята Нинова. \r\n \n\t\t\t\t\t\t", "date": "2018.09.04", "title": "Нинова поиска разпускане на парламента и предсрочни избори!"}
{"url": "http://www.bnews.bg/article/248107-birmata_podozira_alisiya_v_iznevyara_oshamari_ya_publichno", "text": "\n Як скандал, гарниран с шамари, са си спретнали Алисия и половинката йГеорги Станоев - Бирмата, научи от свидетели на случката \"България Днес\". Въргалът се разиграва в нощно заведение в Благоевград пред стотина гости на клуба. \r\n\r\n Малко преди певицата да излезе на сцената, милионерският наследник нахълтва в дискотеката и тръгва към Алисия, която стои удобно в сепаре и си гука с антуража си. \r\n\r\n Вместо с целувка и прегръдка към любимата Станоев посреща половинката си с буйни крясъци. Бирмата вдига миньончето от сепарето с ръцете си и едвам не я убива с поглед. Според Бирмата Алисия си има взимане-даване с личния й шофьор и е бесен. \r\n\r\n \"Имаш нещо с него - крещял Бирмата, докато сочел шофора на изпълнителката. \r\n\r\n Певицата се опитва да предотврати свадата и стояла спокойно до агресивния си приятел, без да обели и дума. Бирмата продължава да крещи и вика, а накрая Алисия губи самообладание и също на висок тон му отговаря, че това са поредните измислици, след което тръгва към гримьорната си. В този момент Бирмата я хваща за ръката, след което се твърди, че й удря няколко плесници, преди всички гости в нощното заведение. От ударите на Станоев Алисия пада на земята. Въпреки това Бирмата продължава да крещи на певицата, която крие главата си с ръце, тъй като се страхува боят да не продължи. \r\n\r\n Щом се изправя на крака, Алисия се разплаква и хуква към стаята, в която се подготвя за участието си. След няколко минути непрестанен рев певицата решава, че няма да пее в Благоевград и обявява на собствениците на бара, че си тръгва. Въпреки опитите им тя да се качи на сцената Алисия е непреклонна. \r\n\r\n \"Заключи се сама в стаята и плака дълго\", разкриха свидетели на случката. \r\n\r\n За да замаже положението, в специално видео Алисия обяснява на феновете си, че е паднала по стълбите и си е ударила лошо главата. \r\n\r\n \"Паднах до стълбите и си удари главата. Чac и пoлoвинa нe знaex кaквo ce cлyчвa. Изплaшиx ce. Cтoяx и чaкax дa ми минe, нo глaвaтa мe бoлeшe aдcки мнoгo. He ce чyвcтвax дoбpe\", твърди Алисия. \r\n\r\n След шамарите певицата спира да вдига телефона и не отговаря на Станоев, който се опитва да замаже гафа си със скъпи подаръци. Певицата обмисля да сложи край на връзката си с милионерския наследник, но е разубедена от майка му - Лидка Скалата, с която са близки приятелки. \r\n \n\t\t\t\t\t\t", "date": "2018.09.04", "title": "Бирмата подозира Алисия в изневяра, ошамари я публично "}
{"url": "http://www.bnews.bg/article/248118-parvo_chetene_v_ns_othvarliha_predlozhenieto_na_patreotite_zapazva_se_palna_zabrana_za_pushene_na_zakriti_mesta", "text": "\n Парламентът гласува на първо четене против разрешаването на тютюнопушенето на закрити обществени места в обособени за това зони, предаде \"Фокус\". \r\n\r\n Законопроектът беше внесен от народния представител от ПГ на \"Обединени патриоти\" Христиан Митев. Връщането на стария режим бе предложено първо от вицепремиера Валери Симеонов, като мотивът му беше, че настоящата забрана не се спазва. Според него тя води и до финансови загуби на туристически обекти. \r\n\r\n С предложените промени се предвиждаше в закритите заведения да се открият обособени самостоятелни помещения за пушене, като идеята беше те да заемат не повече от половината търговска площ на обектите. Комисията по здравеопазване и Комисията по икономическа политика и туризъм към Народното събрание вече отхвърлиха предложението. \r\n \n\t\t\t\t\t\t", "date": "2018.09.04", "title": "Първо четене в НС: Отхвърлиха предложението на патрЕотите! Запазва се пълна забрана за пушене на закрити места! "}
{"url": "http://www.bnews.bg/article/248113-skandal_grazhdani_nahluha_v_ministerstvoto_na_transporta", "text": "\n Граждани нахлуха в сградата на Министерство на транспорта, за да направят граждански арест на зам.-министър Ангел Попов. \r\n\r\n Акцията е срещу купуването на шофьорски книжки. Полицаи обсадиха сградата и съпроводиха протестиращите, задържани от групата няма. \r\n\r\n Протестиращите подкрепят Николай Колев – Босия, който прекара 80 дни в гладна стачка заради корупцията в транспортното ведомство. Тя беше прекратена след оставката на министър Ивайло Московски.  \r\n \n\t\t\t\t\t\t", "date": "2018.09.04", "title": "СКАНДАЛ! Граждани нахлуха в Министерството на транспорта!"}
{"url": "http://www.bnews.bg/article/248095-kubrat_pulev_i_hyui_fyuri_edva_ne_se_sbiha", "text": "\n Кубрат Пулев и Хюи Фюри едва не се сбиха при първата среща лице в лице. Те се разгорещиха по време на снимките за телевизионното предаване \"Без ръкавици\", но до директен удар не се стигна. \r\n\r\n Двамата боксьори ще се срещнат на ринга в зала \"Арена Армеец\" на 27 октомври. Победителят от двубоя ще стане официален претендент за световната титла в тежка категория. \r\n\r\n Снимките за 30-минутното предаване стартираха коректно в началото. Пулев на няколко пъти обяви, че изпитва респект към британеца, защото се е съгласил да дойде в София. Напрежението нарасна, след като Кобрата каза на Фюри, че още е зелен и неопитен. Англичанинът отвърна, че това не му пречи да нокаутира българина. \r\n\r\n \"Как ли ще стане това - каза с усмивка Кобрата. - Трябва да ме убиеш, за да ме победиш в България.\" \r\n\r\n 23-годишният съперник на Кобрата веднага отговори, че няма намерение да стига до подобни крайности, но ще търси нокаут в мача. \r\n\r\n Искрите не бяха загасени и в последната част от предаването, което ще бъде излъчено в близките седмици по \"Диема спорт\". Същата телевизия ще излъчва и самия мач. Заканите продължиха във враждебен тон. Кобрата заяви, че няма търпение и е готов да се бие месец по-рано от обявената дата. Фюри отвърна, че няма проблем да се започнат още сега. Кубрат се засмя и каза, че трябва да отиде до автомобила за ръкавици. \r\n\r\n \"Нямаме нужда от тях. Можем да го направим и с голи ръце\", отсече Фюри. \r\n\r\n Веднага след края на директния сблъсък двамата си стиснаха ръцете, а малко по-късно отново се изправиха лице в лице на официалната пресконференция. \r\n\r\n Билетите за мача ще бъдат пуснати от днес. Цените ще варират от 20 до 300 лв. \r\n \n\t\t\t\t\t\t", "date": "2018.09.04", "title": "Кубрат Пулев и Хюи Фюри едва не се сбиха"}
{"url": "http://www.bnews.bg/article/248103-parlamentat_zapochna_rabota_izvanredno_shte_promenya_zakona_za_dvizhenie_po_patishtata", "text": "\n С кворум от 162 народни депутати бе открита петата сесия на 44-то Народно събрание и извънредно заседание, защото почивният 6 септември се пада в четвъртък. Така на практика днес народните представители ще си \"отработят\" петъка и ще си направят 4-дневен уикенд след два работни дни - първото редовно заседание ще се проведе утре. \r\n\r\n След това по програма депутатите трябва да разгледат годишните доклади за 2017 г. на БАН и на Комисията за регулиране на съобщенията.  Ще бъдат представен промените в Закона за здравето на първо четене,  с който партиотите предлагат засилване на контрола и двойно увеличаване на санкциите за нарушение на забраната за тютюнопушене. \r\n\r\n Основната точка в дневния ред обаче са промените в Закона за движение по пътищата, където ще бъде наложено задължителното ползване на колани в автобусите. \r\n \n\t\t\t\t\t\t", "date": "2018.09.04", "title": "Парламентът започна работа извънредно, ще променя Закона за движение по пътищата"}
{"url": "http://www.bnews.bg/article/248047-shterkata_na_liyana_zalyubi_brata_na_fiki", "text": "\n Децата на попфолк изпълнителите Тони Стораро и Лияна са двойка. Най-малкият син на певеца - Емрах е с 15-годишната Дениз, а новината, че са заедно, разкри тийнейджърката, споделяйки общи фотоси и любовно обяснение, посветено на тепърва изгряващ певец, пише \"Телеграф\". \r\n\r\n За момента двамата не коментират как точно пътищата им са се пресекли, но по всичко личи, че вина за това има големият син на певицата Деси Слава Майки, който от известно време поддържа близки отношения с Емо. В социалната мрежа Инстаграм Дениз многократно споделяше кратки видеа, на които се забавлява с наследника на Деси. Всъщност точно тези кадри предизвикаха слухове, че помежду им може да има нещо различно от приятелство. \r\n  \r\nНапук на клюките или защото е решила да разкрие, че е обвързана млада дама Дениз, която е плод от любовта на Лияна и криминално проявения Махмуд, публикува фотос, на който тя и Емрах са преплели ръце. Повечето кадри ученичката допълва със сърца или стикери, на други пише мили неща, посветени на Емрах. Бившият на Лияна и забрани нова сватба Тони Стораро с корем като бременна \"Мой\", \"Моето бебе\" са най-честите текстове под снимките. По-малкият брат на Фики Стораро доби популярност изключително бързо след промотирането на общото му парче с една от дуетните половинки на татко му - Емилия. \r\n  \r\nТочно усетил вкуса на славата, Емрах решил, че е готов и за следващата крачка, а именно за връзка. Според запознати Дениз първо е провокирала симпатиите на Емо, който и без това харесвал тунинговани красавици. Щерката на Лияна бе обект на негативни коментари в началото на годината, когато си направи естетическа корекция - инжектиране на хиалурон в устните. Това обаче допадало на Стораро-младши, който се хвалел пред съучениците си с първото момиче, покорило сърцето му. \r\n \n\t\t\t\t\t\t", "date": "2018.09.04", "title": "Щерката на Лияна залюби брата на Фики "}
{"url": "http://www.bnews.bg/article/248102-zarazeniyat_sas_zapadnonilska_treska_se_podobryava", "text": "\n 55-годишен от пловдивското село Труд е настанен в университетската болница \"Св. Георги\" със западнонилска треска. \r\n\r\n \"От 2 до 5 август е бил на частна екскурзия в Истанбул. Няма спомен да е бил ухапван от комари. Два дни след завръщането си от Турция почувствал гадене и болки в корема, започнал да повръща, получил и стомашно разстройство\", обясниха от здравното заведение. \r\n\r\n Приет е във Втора клиника по хирургия на УМБАЛ \"Свети Георги\" – Пловдив, заради съмнения за кървави изпражнения. Тези съмнения не се потвърждават и на втория ден от престоя си в клиниката пациентът вдига висока температура и получава световъртеж. \r\n\r\n Консултиран е с невролог и инфекционист, които го насочват за изследване за паненцефалит – възпаление на сивото и бялото вещество в мозъка. На 9 август е преместен в Клиниката по инфекциозни болести на УМБАЛ \"Свети Георги\". През първите два дни от престоя му там състоянието му се влошава и става прекоматозно – изпада в сопор. Направени са 3 изследвания със скенер и 1 – с ядрено-магнитен резонанс, който показва, че пациентът наистина е с паненцефалит. \r\n\r\n Междувременно са взети 2 проби и са изпратени за изследване в национална референтна лаборатория. Така на 3 септември се доказва, че заболяването на 55-годишния мъж е западнонилска треска. \r\n\r\n В момента състоянието му е подобрено, той вече е контактен и адекватен. Все още има лека пареза на десния крак, но се очаква да премине. Провежда се рехабилитация и прогнозите на лекарите от Клиниката по инфекциозни болести са, че през следващата седмица мъжът ще бъде изписан, предаде \"24 часа\". \r\n \n\t\t\t\t\t\t", "date": "2018.09.04", "title": "Заразеният със западнонилска треска се подобрява!"}
{"url": "http://www.bnews.bg/article/248106-atakata_sreshtu_idlib_zapochna_ruski_samoleti_bombardirat_provintsiyata", "text": "\n Руски бомбардировачи нанасят удари по жилищни райони и позиции на опозиционни сили в провинция Идлиб, Сирия. Това съобщи агенция \"Анадол\", като се позова на източници от самата провинция. Все още няма сведения дали правителствените части, струпани в района, са предприели сухоземна операция. \r\n\r\n Бомбардировките са обхванали не само Идлиб, но и северната част на провинция Хама. Руските самолети са ударили районите Джисир аш-Сугур, Бисенкул, Гани, Инеб и Сирмания в западната част на Идлиб. \r\n\r\n Според данните, три изтребители на руските ВВС са изстреляли повече от 20 ракети по цели в тези райони. Бомбардировката продължава, данни за ранени и убити все още не са постъпили. \r\n\r\n Говорителят на опозиционния Фронт за национално спасение Наджи Мустафа потвърди, че ударите по въздуха и артилерийският обстрел от правителствените сили са поразили седем села в Идлиб и две села в равнината Габ в провинция Хама. По-голямата част от провинция Идлиб е под контрола на групировката \"Хаят Тахрир аш Шам\" (Организация за освобождението на Левант) - ислямистки съюз, оглавяван от свързана с Ал Каида група. \r\n\r\n Миналата седмица специалният пратеник на ООН за Сирия Стафан де Мистура предупреди, че присъствието на 10 хиляди свързани с Ал Каида бойци в Идлиб не оправдава нападенията, защото ще бъде заплашен животът на 2,9 милиона цивилни в провинцията. \r\n\r\n През последните три години хиляди бунтовници и техните семейства бяха евакуирани от други части на Сирия в провинция Идлиб съгласно споразумения с правителството. В замяна на евакуацията бунтовниците прекратиха съпротивата в контролираните от тях територии. \r\n\r\n Сирийският президент Башар ал Асад се е зарекъл неговата армия с руска и иранска помощ да превземе цялата територия на Сирия. Откакто Русия през 2015 г. се включи в гражданската война на страната на Асад бунтовниците преминаха в отстъпление, припомнят агенциите. \r\n\r\n По-рано днес Доналд Тръмп предупреди в Туитър Сирия, Иран и Русия да не атакуват провинцията заради очакваните многобройни жертви и бежанци. Предполагаше се, че силите на Башар Асад няма да тръгнат в атака до срещата в петък на лидерите на Русия, Турция и Иран, но явно плановете са се променили. \r\n \n\t\t\t\t\t\t", "date": "2018.09.04", "title": "Атаката срещу Идлиб започна! Руски самолети бомбардират провинцията!"}
{"url": "http://www.bnews.bg/article/248101-padat_taksi_za_pasportite_na_balgarite_izdavani_v_chuzhbina", "text": "\n Таксата за издаване на временен български паспорт в чужбина се намалява с една четвърт, а досегът на гражданите с бюрокрацията ще бъде облекчен. Това предвижда Постановление за изменение на нормативни актове на Министерския съвет, което прие правителството.  \r\n  \r\nДо намалението се стига чрез премахването на две такси на обща стойност 17 евро. Временните български паспорти, и здавани в чужбина, ще струват 50 евро вместо досегашните 67 евро.  \r\n\r\n До момента при приемане и обработване на заявления за издаване на българските лични документи дипломатическите и консулските представителства на България в чужбина събират такси за всеки отделен документ включително за получаване на формуляр заявление в размер на 1 евро. Сега тази такса, както и компонентата, събирана от името на МВР - 16 евро, отпадат. \r\n  \r\nДруг текст в постановлението предвижда намаляване на таксата за издаване на свидетелство за съдимост при подадено в чужбина заявление. Досега за услугата се заплащаха 20 евро по Тарифа № 3 за таксите, които се събират за консулско обслужване в системата на Министерството на външните работи. Тази такса се намалява на 10 евро - наполовина. \r\nГражданите вече няма да заплащат дължимите такси по Тарифа № 3 с държавни таксови марки. \r\n  \r\nОтпада и събирането на такси чрез Министерството на външните работи или дипломатическите или консулски представителства на България относно съдействие за издирване в чужбина на физическо лице. \r\n \n\t\t\t\t\t\t", "date": "2018.09.04", "title": "Падат такси за паспортите на българите, издавани в чужбина"}
{"url": "http://www.bnews.bg/article/248087-3_godini_zatvor_za_tsetso_tototo_nyama_da_go_uvolnyavat_zasega", "text": "\n Народният театър и Спортният тотализатор отлагат уволнението на Цветан Николов, по-известен като Цецо Тотото, докато не бъде изписан от болницата. „Първо да се възстанови, после ще видим, той трябва да служи за пример с поведението си”, коментира пред „Телеграф” шефът на Народния театър Мариус Донкин. \r\nКолеги на артиста пък изригнаха във „Фейсбук” срещу постъпката му и поискаха той да бъде уволнен , тъй като уронвал престижа на Народния театър с пиянските си изцепки. 33-годишният артист катастрофира мъртво пиян – с 2,87 промила алкохол в кръвта, преди около 10 дни на моста „Чавдар” в столицата, отсичайки с джипа си един от стълбовете. При пристигането на Спешна помощ се държал агресивно, постоянно повтарял, че е зам.-шеф на Народния театър, питал ги знаят ли кой е и отправял закани към медицинския екип. \r\n„Животът на човека е по-важен. Нека се възстанови, пък после ще видим. Не приемам подобно поведение. Предупредил съм всички колеги, че не толерирам това. Ще измислим дали ще го уволним, след като го изпишат”, отсече Мариус Донкин. „Към този момент най-важното е Цецо да се възстанови. Надяваме се всичко да мине успешно, тъй като човешкият живот и здраве са най-важни. Това е единственият коментар засега”, отбелязаха от спортния тотализатор на въпрос ще уволнят ли Николов за пиянската му изцепка, при която по чудо няма други пострадали освен него. \r\nСпоред разследващи единствената причина, поради която не е имало други ранени, е фактът, че Тотото се нацепил в стълбовете на моста в 4:15 часа призори, когато не е имало никакво движение. „Срещу Николов е образувано досъдебно произвддство по член 343, т.б. от Наказателния кодекс. В него е предвидено, че който шофира с над 1,5 промила алкохол в кръвта, го грози затвор от 1 до 3 години, глоба между 200 и 1000 лева, както и му се отнема книжката, обясниха от МВР. Лекари коментират, че състоянието на Николов се подобрява и предстои скоро да го изпишат. \r\n  \r\n \n\t\t\t\t\t\t", "date": "2018.09.04", "title": "3 години затвор за Цецо Тотото, няма да го уволняват... засега "}
{"url": "http://www.bnews.bg/article/248116-patreotite_ne_se_razbraha_otnovo_i_ostanaha_bez_slovo_v_parlamenta_vitsat_e_palen", "text": "\n Циркът \"Обединени патрЕоти\" остана без слово при откриването на новия парламентарен сезон. Председателят й Волен Сидеров не е в парламента, а при напускането на сградата обяснил на депутатите си, че иска да избяга от клишетата. \r\n\r\n Компетентни обаче разкриха, че тази демонстрация е част от напрежението между партньорите в \"Обединените патриоти\". Сидеров бил засегнат от липсата на подкрепа от другите две партии ВМРО и НФСБ за шефския му пост. \r\n\r\n \"Имаме приоритети, групата е стабилна\", лаконичен бе зам.-шефът й от НФСБ Валентин Касабов. \r\n\r\n По всичко личи обаче, че групата е далеч от стабилността и вътрешните сътресения продължават.  \r\n \n\t\t\t\t\t\t", "date": "2018.09.04", "title": "ПатрЕотите не се разбраха отново и останаха без слово в парламента! Вицът е пълен!"}
{"url": "http://www.bnews.bg/article/248108-kosmicheski_sumi_v_razmer_na_miliardi_levove_ot_obshtestveni_porachki_v_dzhoba_na_peshevi_chrez_glavbolgarstroy", "text": "\n Строителната фирма „Главболгарстрой“ е прибрала няколко милиарда лева през последните десетина години от обществени поръчки, показва журналистическа проверка. След като в началото на тази година само в рамките на 15 дни ГБС успя тихомълком да усвои 7 обществени поръчки от държавната фирма „Булгартрансгаз“ на обща стойност 63 880 394.00 лева, сега пък стана ясно, че в рамките на 20 дни през юли и август, компанията на Симеон Пешов и синове е грабнала нови 2 супер поръчки от Агенция „Пътна инфраструктура“ (АПИ). Тяхната обща стойност е 151 497 757.09 лева. \r\n\r\n Според експерти в бранша няма друг случай в който частна фирма в продължение на години да усвоява милиарди левове от държавата, като мнозина специалисти дори задават въпроса, източва ли ГБС държавата? Според бившия шеф на „Булгаргаз“ Васил Филипов, Симеон Пешов и ГБС са опасни за държавата. В интервю дадено миналата седмица пред електронна медия той заяви следното: \r\n\r\n „Във властта има посредствени хора, които ще ги запомним с щетите и с упадъка на България. Това, което направи Борисов и се хвана с Пешов, беше отврат. Нищо не направиха в Булгартрансгаз, а само видяхме далавери. Досега няма нищо построено. Където са пипнали малко да построят, е в пъти по-скъпо.“ \r\n\r\n От своя страна преди време бившият президент Росен Плевнелиев, докато заемаше длъжността министър на регионалното развитие и благоустройството, коментира поредната спечелена поръчка от Симеон Пешов и синове по следния начин: \r\n\r\n „Невероятно, фантастично, отново имаме рекорд!“ \r\n\r\n Всъщност за последното десетилетие фирмата „Главболгарстрой“ се наложи като „вечен абонат“ за пари усвоявани от държавата. Само преди месец например, докато широката публиката се криеше на сянка от летните жеги, Пешов отново се оказа пръв на опашката за държавен кеш, като тихичко прибра 2 нови поръчки от АПИ. Компанията му е основен и редовен играч щом става дума за строежа на автомагистрала „Струма“ и „Южната дъга“ на Околовръстното шосе на София. \r\n\r\n С решение номер 108/06.08.2018 г Агенция „Пътна инфраструктура“ даде на сдружението на „Главболгарстрой – ДЗЗД „Железница – Север“ с участници „ГБС Инфраструктурно строителство“, „Главболгарстрой“ АД и „Главболгарстрой интернешънъл“ ЕАД сумата от 34 137 398.77 лева. \r\n\r\n Само 20 дни преди това пък „ГБС – Инфраструктурно строителство“ АД бе класирана на първо място по друга поръчка с колосалната цена от 117 360 358.32 лева. Става дума за решение номер 298/17.07.2018 г. за „Изготвяне на технически проект и строителство на обект; Модернизация на път I – 8 „Калотина – п.в. Храбърско“. \r\n\r\n Логично възниква въпросът, наистина ли семейство Пешови са най-добрите в бранша, че са вечен абонат за подобни проекти? Както и въпросът, как стана така, че ГБС се превърна в основния разпределител на „порции“ в енергийното и пътно строителство? \r\n\r\n В същото време, както в поръчките, така и в живота Симеон Пешов не е скромен мъж. Той не се посвени в ролята си на шеф на Камарата на строителите в България да даде сам на себе си две награди през 2009 година. Освен той е услужлив към всички властимащи. Той например беше основен спонсор на фондацията на Елена Костова. \r\n\r\n Всъщност отговорът на въпроса, как в началото ГБС печелише поръчките си се съдържа в така наречения евтин, а по-късно оказващ се „златен“ подход при сключване на договори. Първоначално ГБС предлага ниска, дори дъмпингова цена по определен проект, а по-късно чрез анекси съдържащи аргументи от типа „лоши метерологични условия“ или „нужда от допълнителни съоражения“, получава допълнителни средства от държавата, като така често първоначалната цена нараства няколко пъти. \r\n\r\n Такъв пример е строежа на „Южната дъга“ на Околовръстното шосе на София, когато ГБС спечели търга на цена от 32.74 милиона лева, а държавата реално плати 97 милиона лева. И до днес остава пълна мистерия, как цената скочи три пъти. Не стана ясно и как втората част на „Южната дъга“ от Симеоново до Младост, отново строена от ГБС, отново поскъпна макар и този път с „нищожните“ 3 милиона лева, като поръчката беше само за рехабилитация и реконструкция на пътния възел. \r\n\r\n Въпреки обещанията от страна на важни държавни фактори, че порочната практика с анексирането на договори ще спре, „Главболгарстрой“ приложи схемата и при строежа на АМ „Струма“ и по конкретно на ЛОТ 1, участък „Долна Диканя – Дупница“ с обща дължина 16 780 км и първоначална стойност 70 240 800 лева. Първото „обосновано“ анексиране дойде след аргумента от появата на „форсмажорни обстоятелства“, като всъщност ставаше дума за закономерни сноговалежи през януари и февруари 2012 година. Оказа се, че снегът бил наводнил 4 от общо 17 км. \r\n\r\n Вторият подход, който ГБС използва за да взима допълнителни средства от държавата, е да участва и печели конкурси и търгове, в ролята на изпълнител за допълнителни строителни работи по даден обект. Става дума за присъдружителни съоражения пуснати като по-малки обществени поръчки към големият проект – виадукти, мостове и т.н. Така за същия този ЛОТ 1 например за да избегне анексиране, ГСБ използва именно този метод. Чрез него в конкретния случай компанията прибра още 5 милиона лева. \r\n\r\n Тук трябва да се добави и факта, че Симеон Пешов ползва още една хватка за да добави допълнителни средства към и без това огромните суми, които редовно прибира от държавата. АПИ превъзлага поръчки на държавната компания „Автомагистрали“ ЕАД, а от там те най-често отново попадат в ГБС, като до момента частната фирма е прибрала от държавната над сто милиона лева за ремонти на различни съоръжения. \r\n\r\n Не по различно стои и ситуацията с ЛОТ 2 на АМ „Струма“. Става дума за отсечката Дупница – Благоевград, където основен играч отнов бе ГБС. Участъкът бе с дължина 37.484 км, а търга бе спечелен на цена 358 722 000 лева. В този случай „Главболгарстрой“ спечели поръчката за инжинеринг на обекта (сам проектираш, сам строиш). Факт, който докара цената до колосалната сума от 9 570 000 за един километър магистрала! За сравнение при ЛОТ 1 цената без анексите бе наполовина – 4 185 983.31 лева за един километър. \r\n\r\n В абсолютно същия стил продължават нещата и при ЛОТ 3.3. Тази отсечка бе с дължина 23.6 км, а стойността и бе 280 947 614.40 лева. Това прави рекордната сума от 11 904 559.93 за един километър магистрала. \r\n\r\n Ако трябва обаче да обобщим горните цифри и факти в няколко изречения, то трябва да се каже, че Симеон Пешов и синовете му чрез фирмите им „Главболгарстрой“ АД, „ГБС Инфраструктурно строителство“ и „Главболгарстрой интернешънъл“ ЕАД за последните десетина години са прибрали над 2 милиарда лева от държавни обществени поръчки. Строителство, пътища, газопроводи, пречиствателни и компресорни станции – Пешов е навсякъде. Парите пък, които семейство Пешови прибират най-редовно, могат да респектират дори някои от най-могъщите европейски строителни фирми. \r\n\r\n Бележка: Използваната в текста информация е официално достъпна на сайта на АОП, а посовените цени са с включено ДДС \r\nЕто какво най-вероятно може би предстои да прибере, като поръчки „Главболгарстрой“ до края на тази година. Или поне една от тях: \r\n- Само преди дни на 28.08.2018 Агенция „Пътна инфраструктура“ откри процедура за два ЛОТ-а, част от любимата магистрала на семейство Пешови. Става дума за ЛОТ 3.2.2. с дължина 10.4 км с индикативна стойност 516 630 250.80 лева с ДДС и ЛОТ 3.2.1. с дължина 13.2 км и индикативна стойност 533 755 566 лева. \r\n\r\n Държавата е предвидила 147 600 000 лева с ДДС за доиграждане на „Южната дъга“ на Околовръстното шосе на София. „ГБС“ и „ГБС Инфраструктурно строителство“ са основни изпълнители на този обект и вечен печеливш, що се касае до строителство там. \r\nТака че, спете спокойно, най-вероятно Калин, Камен и Симеон Пешови отново ще приберат над 1 милиард лева. \r\n \n\t\t\t\t\t\t", "date": "2018.09.04", "title": "Космически суми в размер на милиарди левове от обществени поръчки - в джоба на Пешеви, чрез „Главболгарстрой“!"}
{"url": "http://www.bnews.bg/article/248091-2000_leva_parichna_garantsiya_za_grigor_grigorov", "text": "\n Апелативният съд в София наложи мярка за неотклонение парична гаранция от 2000 лв. на Григор Григоров - шофьора на катастрофиралия автобус край Своге. Миналата седмица окръжният съд наложи \"домашен арест\" на Григоров, но горната инстанция е преценила, че тази мярка е тежка. Решението на апелативния съд е окончателно. Григоров остава без книжка и със забрана да напуска страната, съобщава БТА. \r\n  \r\nАвтобус се преобърна в дере на 25 август край Своге. Жертвите на пътния инцидент са 17 човека, а пострадали остават за лечение в столични болници. Разследването на трагедията бе поето от Националната следствена служба. \r\nПрокуратурата привлече като обвиняем шофьора на автобуса Григор Григоров за причиняване на смърт и телесни повреди на пътниците по непредпазливост. Освен за действията на шофьора разследването се води и в още две посоки - към фирмата превозвач и към състоянието на пътя. \r\n \n\t\t\t\t\t\t", "date": "2018.09.04", "title": "2000 лева парична гаранция за Григор Григоров"}
{"url": "http://www.bnews.bg/article/248104-ninova_prognozira_bitka_mezhdu_tsvetanov_i_borisov", "text": "\n Започваме тази сесия с едно сериозно обществено напрежение, с криза в правителството и криза в управляващото мнозинство. \r\n\r\n Това заяви днес лидерът на БСП Корнелия Нинова от трибуната в Народното събрание на първото пленарно заседние за новия политически сезон. \r\n\r\n Аз съм председател на \"БСП за България\", но ви говоря като българка. Ние решихме 20 души да останат в залата, а останалите идваме при вас с вашето предложение и нашата молба да ви чуем, заяви Нинова. \r\n\r\n Като пример за абдикиране на държавата, лидерът на БСП посочи срива в Търговския регистър, фалита на застрахователното дружество \"Олимпик\" и трагедията край Своге, в която 17 души загубиха живота си. \r\n\r\n Най-лошо е реакцията на управлението. Управляващите се хванаха за гушите в спор за постове и пари, посочи Нинова. \r\n\r\n Според нея през следващите дни ще станем свидетели на битката между Цветан Цветанов и Бойко Борисов: \r\n\r\n Оставки се оспорват от Цветанов. Това говори за несигурност в страната. \r\n\r\n Корнелия Нинова попита още дали майките на децата с увреждания са маргиналните групи, които според вицепремиера Валери Симеонов искат смяна на правителството. Тя попита още премиера Борисов дали баба Дора е спящата терористична клетка. \r\n\r\n Това не е цирк, а разпад на държавността и агония. Обръщаме се към вас с идеи за промяна на системата на 29-годишно управление на страната. Можем ли да организираме национална енергия, за да сложим край на този модел. Това е нашето обращение към вас, народе, заяви лидерът на левицата. \r\n\r\n Тя бе категорична, че \"този модел на прехода на обвързаност на пари и власт пречи за другото развитие на България. С това мнозинство няма да стане. В тази зала няма да стане\". \r\n\r\n Това мнозинство не може да реши тези проблеми. Искаме оставката на правителството. Край на тази агония. Разпускане на парламента и предсрочни избори, призова Нинова, предаде OFFNews.  \r\n \n\t\t\t\t\t\t", "date": "2018.09.04", "title": "Нинова прогнозира битка между Цветанов и Борисов!"}
{"url": "http://www.bnews.bg/article/248111-piyan_velosipedist_blasna_peshehodets", "text": "\n Възрастен пешеходец е с опасност за живота, след като е бил блъснат от велосипед на пешеходна пътека в Хасково. \r\n\r\n Инцидентът станал по обяд. Пешеходецът е блъснат, докато пресичал един от натоварените булеварди. Той е на 79 години и е откаран в болница. Тестът на място е установил, че велосипедистът е пиян. За кратко движението беше спряно, докато вървяха следствени действия. \r\n \n\t\t\t\t\t\t", "date": "2018.09.04", "title": "Пиян велосипедист блъсна пешеходец"}
{"url": "http://www.bnews.bg/article/248093-svetovno_bolnichno_izlozhenie_za_parvi_pat_v_balgariya", "text": "\n Болници и други лечебни институции, както и най-новите методи в медицината ще бъдат представени в международното изложение Expo Hospitals, което ще се проведе в София в началото на октомври в Националния дворец на културата (НДК). \r\n\r\n Официалното откриване ще бъде на 6 октомври 2018 г. в централното фоайе на двореца, като се очаква да присъстват официални гости от страната и чужбина. Изложението ще бъде домакин на болнични заведения от България и цяла Европа, като целта е да се запознаят участниците и посетителите в него с начини и възможности за получаване на висококачествено, надеждно, бързо и достъпно медицинско лечение. Избягвайки от стреса на хората в болничната обстановка, Expo Hospitals 2018 дава възможност за „спокоен разговор на кафе“ относно най-високотехнологични методи на лечение и възможност за преместване на лечението на даден пациент от една държава в друга. \r\n\r\n В днешните условия, в рамките на Европейския съюз, а и на Европа и света, здравният туризъм е нещо нормално и търсено от хората, особено тези, които се справят с трудно лечими заболявания. В концепцията на Expo Hospitals 2018 е заложено основно информираност в неболнична обстановка за видовете услуги и здравни грижи, които предлагат болниците в България, както и в съседните ни държави и Западна Европа. Изложението предлага отлична възможност на хората, в неболнична среда да се запознаят с възможностите за профилактика, диагностика и лечения на различни заболявания или процедури подобряващи начина им на живот или естетичния вид. \r\n\r\n Посетителите ще имат възможност за безплатни прегледи на място, консултации с водещи български и чужди специалисти, дискусионна и съпътстваща програма, която ще бъде обявена седмица преди мероприятието. \r\n\r\n \r\n \n\t\t\t\t\t\t", "date": "2018.09.04", "title": "Световно болнично изложение за първи път в България "}
{"url": "http://www.bnews.bg/article/248096-patni_huligani_shofyor_blasna_kuche_i_pregazi_kraka_na_stopankata_mu", "text": "\n Пътна полиция изяснява инцидент, при който лек автомобил е блъснал куче, а след това е преминал през крака на стопанката му, съобщават от ОДМВР-Русе. \r\n\r\n Сигнал за случая е постъпил вчера вечерта. Жена е заявила, че това е станало около 20:30 часа на кръстовището на ул. Цар Асен и ул. Панайот Хитов в Русе. Лек автомобил \"Субару\" с русенска регистрация при движение блъска първоначално на ул. Цар Асен до №19 домашно куче порода йоркшир териер, а впоследствие при опит да бъде спрян от собственичката е преминал със задното си ляво колело през ходилото ѝ. \r\n\r\n Жената е била отведена от екип на Центъра за спешна помощ в УМБАЛ, където след преглед ѝ е установена контузия на дясното ходило. Тя е била освободена за домашно лечение. Инцидентът е документиран и се изяснява от Пътна полиция. \r\n \n\t\t\t\t\t\t", "date": "2018.09.04", "title": "Пътни хулигани: Шофьор блъсна куче и прегази крака на стопанката му!"}
{"url": "http://www.bnews.bg/article/248110-nikola_gruevski_se_saglasil_s_imeto_severna_makedoniya_predi_10_godini", "text": "\n „Уикилийкс” публикува американска грама, която показва, че бившият македонския премиер Никола Груевски се е съгласил на името Република Северна Македония още през 2008-ма година. \r\n\r\n Секретният документ  представя доклад от тогавашния американски посланик Джилиан Милованович, изготвен след разговори с Груевски и тогавашния президент Бранко Цървенковски. От него става ясно, че Груевски се е съгласил и дори е включил в програмата си провеждане на референдум. \r\n\r\n Опозиционната партията на бившия премиер ВМРО-ДПМНЕ е против промяна на името на Македония, очаква се в наалото на другата седмица да обяви позицията си за предстоящия на 30 септември референдум. В Атина след публикуването на грамата опозиционната Нова Демокрация повтори заканата си да гласува против ратификация на подписания между Атина и Скопие договор за смяна на името. \r\n \n\t\t\t\t\t\t", "date": "2018.09.04", "title": "Никола Груевски се съгласил с името Северна Македония преди 10 години"}
{"url": "http://www.bnews.bg/article/248100-sadat_ostavi_v_aresta_pedofil_bludstval_s_tri_detsa", "text": "\n С определение на Търговищкия окръжен съд е била взета мярка за неотклонение „Задържане под стража“ спрямо 39-годишния Дилян Д. по искане на Окръжната прокуратура в града. 39-годишният мъж е привлечен като обвиняем от прокуратурата за блудствени действия с три деца, както и за склоняване на малолетни да наблюдават клипове с полови сношения, като деянията по член 149, ал. 5 и по член 155б, ал. 1 от НК са извършени като продължавани престъпления. \r\nЖертви на сексуалния насилник са станали две момчета на 6 и на 8 год. и едно момиче на 9 години. Според обвинението престъпленията са били извършени в периода от 1 май до 1 септември тази година. Престъпните действия на Дилян Д. са били улеснени от факта, че децата живеели с насилника в една къща и \r\nтой е успял да се възползва от това. \r\nДо определението на Търговищкия окръжен съд, което подлежи на обжалване пред Апелативния съд във Варна, Дилян Д. е бил задържан под стража за срок \r\nдо 72 часа с постановление на Окръжната прокуратура в Търговище. \r\n  \r\n \n\t\t\t\t\t\t", "date": "2018.09.04", "title": "Съдът остави в ареста педофил, блудствал с три деца "}
{"url": "http://www.bnews.bg/article/248043-maraya_keri_stopi_22_kilograma_ot_tegloto_si", "text": "\n Марая Кери се пребори с излишните килограми. Много време тя се опитваше да намали теглото си и най-сетне достигна своята идеална физическа форма. Стройната фигура я направи по-млада. \r\n\r\n В последно време певицата публикува фотоси в социалните мрежи и на тях тя изглежда доста по-млада. \r\n\r\n Оказва се, че тайната за нейната нова \"младост\" е, че се е разделила с 22 килограма от теглото си. Резултатът се дължи  на физически тренировки и специална диета, разказва източник близък до нея. \r\n\r\n „Марая харесва пушена сьомга и каперси, затова яде много протеини, но тайната на нейния успех, е че напълно премахна захарта от диетата си. Тя не приема въглехидрати - хляб, шоколад, сладки, яде малко плодове, например боровинки и манго. Основата на менюто й е от зеленчуци.“, разказва източникът, цитиран от OK Magazine. \r\n\r\n Оказва се, че диетата на певицата има и слабо място. Кери много обичала вино. \r\n\r\n \"Обича да пие чаша бяло или червено вино в края на тежкия ден и тя така и не се лиши от този свой навик\" – разказва още източникът. И все пак резултатът е зашеметяващ. \r\n \n\t\t\t\t\t\t", "date": "2018.09.04", "title": "Марая Кери стопи 22 килограма от теглото си"}
{"url": "http://www.bnews.bg/article/248098-nevestino_dava_yazovira_si_na_darzhavata", "text": "\n Общината в Невестино е подала документи за предаване на държавата на язовир “Лиляч“, каза кметът инж. Димитър Стаменков. \r\n\r\n Причината е, че общината няма средства, както и хидроспециалисти за поддържането му. \r\n\r\n Язовир \"Лиляч\" е с капацитет около 150 000 кубически метра вода. Миналата година заради безконтролно ползване за напояване беше източен почти до дъно, а бракониери ловяха рибата безнаказано. \r\n\r\n Ако се предаде на държавното предприятие \"Управление и стопанисване на язовири\", обектът ще се стопанисва и управлява по-добре, казват от общинската администрация в Невестино. \r\n\r\n По стената му минава черен път, което създава допълнително усложнение. За разлика от Невестино, общината в Трекляно реши да запази като общински  язовир \"Уши\", който постепенно се превръща в туристическа дестинация и място за къмпингуване, както и любимо място за въдичарите.  \r\n\r\n В Невестино обаче решиха да се отърват от язовир \"Лиляч\", предаде БНР. \r\n \n\t\t\t\t\t\t", "date": "2018.09.04", "title": "Невестино дава язовира си на държавата"}
{"url": "http://www.bnews.bg/article/248048-kanie_uest_shte_se_kandidatira_za_prezident_na_sasht", "text": "\n Кание Уест потвърди новината, че може да се кандидатира за президент на САЩ на изборите през 2024-та година, съобщава в. „Метро”. Рапърът доста често е изявявал интерес към този пост. Преди две години той отново говори на тази тема и каза: „Ако реша да го направя, ще го направя. Няма просто да опитам. Това ще се случи през 2024-а”. Кание на няколко пъти публично изразяваше подкрепата си за президента Доналд Тръмп. Уест, както и неговата съпруга – риалити звездата Ким Кардашиян, са близки с милиардера. \r\n  \r\n \n\t\t\t\t\t\t", "date": "2018.09.04", "title": "Кание Уест ще се кандидатира за президент на САЩ "}
{"url": "http://www.bnews.bg/article/248089-nay_moshtniyat_tayfun_udari_yaponiya", "text": "\n Много силен тайфун, смятан за най-мощния от 25 години, удари директно Япония, като наруши сериозно транспортните връзки и работата на предприятията. \r\n\r\n Тайфунът \"Джеби\" - 21-ият за сезона в Азия тази година, връхлетя югозападната префектура Токушима на остров Шикоку, съобщи националната метеорологична служба. Скоростта на съпътстващите ветрове достига на места близо 220 км/ч. В централната му част тя е 160-190 км/ч, което го прави най-мощния от 1993 г. насам, уточни за АФП представителят на ведомството Риута Курора, цитиран от БТА. \r\n\r\n \"Джеби \"се измества доста бързо в посока север-североизток със скорост 45 км/ч; очаква се да мине през западната част на остров Хоншу. Синоптиците прогнозират и поройни дъждове, а властите настояха населението в зоните, застрашени от наводнения и свлачища, да се подготви за евентуална евакуация. \r\n\r\n Премиерът Шиндзо Абе отмени обиколка из западните райони и свика кризисно съвещание, по време на което настоя хората \"да вземат предпазни мерки\". \r\n\r\n Около 300 000 души са получили препоръка да се изтеглят в убежища. Най-малко 50 000 домакинства са останали без ток. \r\n\r\n Над 650 полета вече са анулирани по съображения за сигурност като предварителна мярка. Много влакове са спрени от движение. \r\n \n\t\t\t\t\t\t", "date": "2018.09.04", "title": "Най-мощният тайфун удари Япония!"}
{"url": "http://www.bnews.bg/article/248123-borisov_pristigna_na_dvudnevno_poseshtenie_v_izrael", "text": "\n Премиерът Бойко Борисов пристигна в Държавата Израел, където е на двудневно посещение. Министър-председателят по-късно през деня ще участва в годишната конференция на Международния институт по контратероризъм, която ще бъде в град Херцлия. \r\n\r\n На 5 септември Бойко Борисов ще разговаря с израелския си колега Бенямин Нетаняху. По време на срещата ще бъдат обсъдени двустранните отношения в областите от взаимен интерес и ще бъдат обменени мнения по международни и регионални теми. В Тел Авив премиерът Борисов ще участва в тържествена церемония по откриването на паметник - символ за отбелязване на българския принос в спасяването на българските евреи от Холокоста. \r\nВ делегацията, водена от министър-председателя, са заместник-министърът на външните работи и национален координатор по антисемитизма Георг Георгиев, както и представители на Българската православна църква и на еврейската общност в България. \r\n \n\t\t\t\t\t\t", "date": "2018.09.04", "title": "Борисов пристигна на двудневно посещение в Израел"}
{"url": "http://www.bnews.bg/article/248092-svaliha_dzhendar_dvoynichka_na_nilo_ot_samoleta_ne_znayat_mazh_li_e_zhena_li_e", "text": "\n \r\nДжендърът Филип, по-известен като Анджелина не може да напуска страната, научи HotArena. \r\nЗа това се оплака самата тя/той, след като служителите на авиолиниите не я допуснали да се качи на самолета и да напусне страната. Причината поради която не позволяват на бившето момче, сега момиче със силиконови гърди и издути устни да се качи на борда е несъответствие в документите, в които настоящата Анджи се води Филип. \r\n„Отново се убедих, че системата в нашата държава е колкото скапана, толкова и бавна! Часове преди своето пътуване разбрах, че няма да бъда допусната на полета, за който вече съм си платила поради разлика в документите ми“, споделя Анджи, цитирана от „България Днес“. \r\nТя разкрива, че делото по смяната на документите й продължава вече две години. Въпреки това проблемите продължават. Бившият Филип издава, че пътуванията си в чужбина извършва с много връзки и разправии по гишета и институции. \r\n  \r\n \n\t\t\t\t\t\t", "date": "2018.09.04", "title": "Свалиха джендър - двойничка на НиЛо от самолета, не знаят мъж ли е, жена ли е "}
{"url": "http://www.bnews.bg/article/248094-skandal_v_parlamenta_otkazaha_dostap_na_tv_evrokom_ne_kanyat_pravilnite_gosti", "text": "\n Скандал избухна в парламента и отново цензурата на ГЕРБ заигра - народното събрание отказа достъп на екип на телевизия \"Евроком\", алармира журналистът Димитър Байрактаров. \r\n\r\n Мотивът е от анонимен служител и неофициално гласи: \"Канят в студиото си неправилните гости.\" Официално обаче от парламента са посочили, че отказват достъп, защото уж медията не е подала заявление за пропуски. \r\n\r\n Проверка на BNews обаче показа, че вчера, 3 септември, в 12,15 часа заявлението е подадено в електронен вид и е спазен правилникът на Народното събрание. \r\n \n\t\t\t\t\t\t", "date": "2018.09.04", "title": "СКАНДАЛ В ПАРЛАМЕНТА: Отказаха достъп на ТВ \"Евроком\", не канят правилните гости!"}
{"url": "http://www.bnews.bg/article/248090-boyko_pode_rokadite_v_kabineta_zapochna_s_mon", "text": "\n Със заповед на министър-председателя Бойко Борисов за заместник-министър на образованието и науката е назначена Карина Ангелиева. \r\n\r\n Тя заема мястото на проф. Иван Димов, който ще продължи да подпомага работата на екипа на МОН като съветник. \r\n\r\n Димов е досегашен председател на Научния съвет на Института по информационни и комуникационни технологии към БАН.  \r\n\r\n Участвал е в разработването на европейски проекти за създаването на центрове за върхови постижения и е международен оценител по проекти на НАТО. \r\n\r\n До момента Карина Ангелиева е работила като съветник към Постоянното представителство на България в ЕС, отговарящ за европейските политики в областта на образованието и научните изследвания. \r\n\r\n Била е главен директор на \"Структурни фондове и международни образователни програми\" към МОН и директор на Съвместния иновационен център към Българската академия на науките. \r\n \n\t\t\t\t\t\t", "date": "2018.09.04", "title": "Бойко поде рокадите в кабинета, започна с МОН!"}
{"url": "http://www.bnews.bg/article/248084-bivshiyat_bos_na_tsska_pak_go_poe_kato_sponsor_na_kluba_ot_liga_2", "text": "\n \"Еврофутбол\" подписа 3-годишен спонсорски договор с ЦСКА 1948, съобщи официално втородивизионният тим. \r\n\r\n „С голяма радост обявяваме спонсорския договор с Еврофутбол. Това е поредно ново партньорство за нашия клуб, което показва, че най-големите български компании имат вяра в ЦСКА. Убедени сме, че всички виждат правилния път, по който клубът върви“, заявява изпълнителният директор на „червените“ Добрин Гьонов пред сайта на създанения през лятото на 2016 г. клуб. \r\n\r\n \"Договорът е за срок от 3 години, като заложените в него условия ще помогнат много на армейския клуб да постигне целите си и да продължи развитието си занапред\", се казва още в информацията. \r\n\r\n ЦСКА 1948 играе във Втора лига, като целта е догодина да влезе в Първа. От началото на сезона обаче отборът буксува най-вече игрово. След шестия кръг има три равенства и три победи, изоставайки на 6 точки от лидера \"Царско село\". Това доведе до треньорска смяна - Валентин Илиев отстъпи на Петко Петков, работил в няколко български клуба, включително \"Литекс\" и \"Лудогорец\". \r\n\r\n Досега основен спонсор на ЦСКА 1948 беше букмейкърската компания \"Ефбет\", която е свързана с \"Еврофутбол\". Собствеността на \"Еврофутбол\" се дели между бизнесмена Васил Божков и най-богатия грък Сократис Кокалис. \r\n\r\n Бъдещето ще покаже дали тази промяна означава по-сериозен ангажимент на Божков към ЦСКА 1948. \r\n \n\t\t\t\t\t\t", "date": "2018.09.04", "title": "Бившият бос на ЦСКА пак го пое като спонсор на клуба от Лига 2"}
{"url": "http://www.bnews.bg/article/248085-parkiraneto_okolo_stadion_vasil_levski_veche_e_plateno", "text": "\n Лев на час за първите четири часа от паркирането и по 2 лева за всеки следващ ще струва площта около Националния стадион \"Васил Левски\" от днес.  \r\n\r\n Общинското дружество „Пазари Запад“ ЕАД, което стопанисва и управлява пространството, ще администрира този терен. От 20.00ч. до 8.00ч. цената е 1 лев на час, уточняват от дружеството.  \r\n\r\n Търговията с колела, части за тях, както и ски и аксесоари, която от години се извършва на това място, няма да бъде премахната. Тя ще се осъществява на цена от 12 лв. на паркомясто за ден. \r\n\r\n Целта е да се въведе ред около Националния стадион, който да осигури спокойствие и комфорт на софиянци и гостите на столицата, допълват от Пазари Запад ЕАД.  \r\n \n\t\t\t\t\t\t", "date": "2018.09.04", "title": "Паркирането около стадион \"Васил Левски\" вече е платено"}
{"url": "http://www.bnews.bg/article/248086-naglo_piyan_shofyor_na_avtobus_blasna_kola_i_rani_8_godishno_dete", "text": "\n 8-годишно дете е пострадало при катастрофа между лек автомобил и автобус на ул. „Цар Иван Асен ІІ”, в автобуса не е имало пътници. Това съобщиха от ОДМВР - Видин. \r\n\r\n Сигналът за инцидента е подаден на 3 септември около 18.50 часа. Пътнотранспортното произшествие е между автобус „Хюндай Каунти”, управляван от 53-годишен видинчанин и лек автомобил „Опел”, шофиран от 33-годишен жител на областния град. \r\n\r\n При излизане от паркинг на ресторант автобусът не е пропуснал приближаващия се от дясната му страна по ул. „Цар Иван Асен ІІ” автомобил. Колата се ударила странично в автобуса, нанесени били материални щети по двете превозни средства. \r\n\r\n Пострадало е 8-годишно момче – пътник в колата, детето е с изместени зъбки. В автобуса не е имало пътници. Мъжът, който го шофирал, е монтьор в близкия автосервиз. Той трябвало да придвижи превозното средство от паркинга до сервиза. При тестване с дрегер, пробата му отчела наличие на алкохол 1.39 промила. \r\n\r\n Последвала справка установила, че същият не притежава необходимата категория „Д”. 53-годишният е задържан с полицейска мярка за срок до 24 часа. Шофьорът на леката кола също е тестван за наличие на алкохол, пробата му е отрицателна. Работата по случая продължава, образувано е досъдебно производство. \r\n \n\t\t\t\t\t\t", "date": "2018.09.04", "title": "НАГЛО: Пиян шофьор на автобус блъсна кола и рани 8-годишно дете!"}
{"url": "http://www.bnews.bg/article/248088-eto_go_nay_smeshniyat_palyacho_v_kabineta_vechno_gotov_da_ugodi_na_gerb_agent_shishi_snimki", "text": "\n Синята каска на най-обемистия физически министър в кабинета Борисов 3 му изигра лоша шега. Не и без любезното съдействие на ПР-а на Борисов Севделина Арнаудова, която първа разпространи фотоса на агент Шиши, който обиколи социалните мрежи и стана повод за много подигравки  и колажи по темата. \r\n\r\n Възмущението, което се изля върху цялата коалиционна среща като коментари, бе допълнена и с подигравателни снимки на пишман военния министър. \r\n\r\n \r\n \n\t\t\t\t\t\t", "date": "2018.09.04", "title": "Ето го най-смешният палячо в кабинета, вечно готов да угоди на ГЕРБ агент Шиши (СНИМКИ)"}
{"url": "http://www.bnews.bg/article/248050-georgi_hristov_pak_prekali_s_alkohola_lineyka_hvarchi_kam_voluyak", "text": "\n Иконата на българската естрада от 80-те години на миналия век Георги Христов от години води неравна битка с любовта си към чашката и през по-голямата част от времето си е под железен самоналожен сух режим. Миналата седмица обаче се изпуснал да пийне повече и злощастното му изпълнение завършило с посещение на линейка в дома му във Волуяк, писа „Таблоид”. \r\n\r\n Жоро по принцип имал ненарушимо правило да не близва алкохол преди 19 часа вечерта. Миналата сряда обаче на гости неочаквано му се изтърсил Мишо Желязков – композитор и колега на Христов от Музикалната академия, който от две десетилетия живее в Канада. Посетителят си идвал в родината за сефте от петилетка, за да оправи наследствен имот със сестра си. Решил да изненада певеца и цъфнал на вратата със странно изглеждаща бутилка в ръка. \r\n\r\n Оказало се, че Желязков носи на авера си канадското национално питие „Карибу” – смес от уиски, ром и кленов сироп. Жоро Христов първоначално си направил кафе, защото било едва пладне, но след като двамата се разговорили за песните на Зорница Попова и Мария Нейкова се поотпуснал и решил да си сипе да опита чуждоземното питие. \r\n\r\n Христов си знаел, че без едно може, но с едно не, обаче се изтървал и настъпил истински ад. Двамата музиканти къркали до 4 след полунощ, а след като изпразнили канадската бутилка, три пъти пращали таксиметрови шофьори да им носят по литър водка. По едно време на Христов му прилошало, стегнали го гърдите, пулсът му скочил до небесата, започнал да диша плитко и неравномерно. Опитите му да повърне насила не се увенчали с успех и в крайна сметка приятелят му звъннал на 112. \r\n\r\n Пристигналият екип установил аритмия, предизвикана от прекомерната употреба на алкохол. Докторът искал да закара Христов в спешното, но онзи агресивно отказал. В крайна сметка му влели банка с витамини и глюкоза да не се обезводни от повръщането, дали му да подиша кислород от бутилка и го оставили да се оправя сам. \r\n\r\n На другия ден Жоро бил като нов, макар да не си спомнял много-много подробности за инцидента.  Жоро Христов е известен в музикалните среди с лошото си и агресивно пиянство още от младини. Това е и причината сам да се старае да се ограничава постоянно. Злите езици шушукат, че когато си пийне повечко, налита на бой, а юмруците му в последните години често е усещал дребничкият, но скандален съдия по вписванията Йордан Раденков, който беше негов любовник. \r\n \n\t\t\t\t\t\t", "date": "2018.09.04", "title": "Георги Христов пак прекали с алкохола, линейка хвърчи към Волуяк"}
{"url": "http://www.bnews.bg/article/248045-anita_meyzer_sadi_darzhavata_za_200_bona", "text": "\n Солено за данъкоплатците и хазната ще излезе 22-та месеца, които Анита Мейзер изкара в сливенския арест без произнесена присъда. \r\nАдвокатът й Петър Чалъмов  се закани да съди наред в Страсбург и в България по Закона за отговорността на държавата и общините за вреди. Исковете може да се окажат колосални - всеки един от над 200 хиляди лева, пише „България Днес“. \r\n„Лошо е, че ще плащаме ние, хората, а не прокурорите за погазване на правата й“, казва Чалъмов. Миналата седмица стана ясно, че присъдата на Анита Мейзер за убийството на съпруга й Николай Димов е намалена от 4 години и половина на три години затвор. \r\n \n\t\t\t\t\t\t", "date": "2018.09.04", "title": " Анита Мейзер съди държавата за 200 бона "}
{"url": "http://www.bnews.bg/article/248083-i_antikoruptsiya_podpuka_vetko_shefat_y_obyavi_palna_reviziya_na_imushtestvoto", "text": "\n \"Получихме уведомление и спешно започнахме пълна проверка не само на Арабаджиев, но и на свързани с него лица - както физически, така и юридически\", каза пред \"Труд\" шефът на комисията Пламен Георгиев. \r\n\r\n Той обясни, че ще бъде сформиран специален екип от спецпрокурори и инспектори от комисията, които ще се заемат със случая и ще помогнат на разследването. \r\n\r\n \"Все още не знаем с какво имущество разполага Арабаджиев зад граница, но имаме прекрасни взаимодействия с партньорски организации в чужбина и няма да представлява никакви трудности да установим какви са имотите му, например във Франция\", категоричен е Георгиев. Той добави, че по-трудно, но не и невъзможно, би било доказването на свързани лица и фирми. \r\n\r\n Шефът на комисията \"Антикорупцията\" обясни, че всяко обвиняемо лице, за което бъдат сезирани, се проверява щателно. По думите му, до момента Арабаджиев не е бил проверяван и срещу него или семейството му не са получавани сигнали за нарушения, или че притежава незаконно придобито имущество. \r\n \n\t\t\t\t\t\t", "date": "2018.09.04", "title": "И “Антикорупция” подпука Ветко! Шефът й обяви пълна ревизия на имуществото!"}
{"url": "http://www.bnews.bg/article/248078-institutat_za_patna_bezopasnost_razkriva_prichinite_za_katastrofata_kray_svoge", "text": "\n Институтът за пътна безопасност днес ще представи резултатите от предварителния доклад-анализ за състоянието на пътя, където стана тежката катастрофа при Своге, при която загинаха 17 души. \r\n\r\n Независимото експертно обследване беше предприето в първия работен ден след инцидента.  \r\n\r\n След обследване с видеорегистратор, проучване на терена и външна експертиза, представители на неправителствената организация още тогава излязоха с предположението, че състоянието на пътя е една от причините за катастрофата. Така за първи път се заговори за лошите пътища, като за потенциален убиец: \r\n\r\n \"Видимо фракциите в горната част на пътя и в тази са различни. Видно е с просто око, че тук асфалтовото покритие не отговаря на изискванията за второкласен път\", каза тогава Диана Русинова експерт в Института за пътна безопасност.  \r\n\r\n Припомняме, че вчера започна ремонтът на този опасен участък. Работите се извършват в едната лента и движението не се спира. Необходимо е шофьорите да карат внимателно и със съобразена скорост, предупреждават от пътната агенция, предаде БНР. \r\n \n\t\t\t\t\t\t", "date": "2018.09.04", "title": "Институтът за пътна безопасност разкрива причините за катастрофата край Своге!"}
{"url": "http://www.bnews.bg/article/248079-fars_tsvetanov_preporacha_trimata_uvolneni_ministri_da_ostanat_v_kreslata_si", "text": "\n Цветан Цветанов даде знак, че  тремата уволнени министри могат да останат в в креслата си, както вече ГЕРБ многократно всъщност са правили. \r\n\r\n \"Правителството е стабилно, продължаваме с управленската си програма. Цялостната конструкция на едно коалиционно правителство винаги е под напрежение\". Това обяви председателят на парламентарната група на ГЕРБ Цветан Цветанов в интервю за bTV повод ситуацията в управлението и вчерашната 4-часова среща на коалиционните партньори ГЕРБ и \"Обединени патриоти\". \r\n\r\n Той обяви, че още не е задвижена процедурата за приемането на оставките на Валентин Радев, Николай Нанков и Ивайло Московски и поясни кога те официално ще се разделят с министерските постове. \r\n\r\n  \"Премиерът прие оставките на тримата министри. Те ще се гласуват, когато на коалиционен съвет ние одобрим какви ще са съответните персонални смени. За всяка една оставка ще бъде воден разговор в понеделник, когато ще има отново коалиционен съвет. ПГ на ГЕРБ винаги се е съобразявала с всяко предложение за персонален или структурен състав, внесен от премиера\", заяви Цветанов. \r\n\r\n Зам.-председателят на ГЕРБ дори не изключи възможността някоя от оставките да не бъде приета, като даде пример с вече върнатите оставки на министъра на енергетиката Теменужка Петкова и министъра на труда и социалната политика Бисер Петков. \r\n\r\n \"На предстоящия коалиционен съвет в понеделник ще се реши какво да се прави и кой да заеме постовете. Смятам, че в понеделник нещата ще бъдат приключени. От сряда до петък ще бъде финализирана цялостната процедура с оставките на министрите. \r\n\r\n Има сериозна подкрепа за министър Николай Нанков. Вчера съвсем спонтанно почти половината кметовете в България застанаха зад него\", коментира още Цветан Цветанов. \r\n\r\n Той категорично отрече възможността да се върне на поста министър на вътрешните работи. \r\n\r\n \"Темите, които водим и когато създадохме правителството – всеки пое отговорност. Аз и Волен Сидеров сме председатели на парламентарни групи. Не съм аз следващият вътрешен министър“, заяви Цветанов. \r\n\r\n Във връзка с това ще бъде ли сменен министърът на туризма, Цветанов заяви: \"Николина Ангелкова беше предложена за министър на туризма от Валери Симеонов, когато съставихме кабинета. Темата не е коментирана вчера\". \r\n \n\t\t\t\t\t\t", "date": "2018.09.04", "title": "Фарс! Цветанов препоръча тримата уволнени министри да останат в креслата си"}
{"url": "http://www.bnews.bg/article/248081-shok_za_federer_pobedi_go_55_iyat_v_listata", "text": "\n Петкратният шампион на Откритото първенство на САЩ - Роджър Федерер, изненадващо отпадна на осминафиналите тази година. Маестрото загуби мача си с 55-ия в света Джон Милман след като австралиецът постигна впечатляващ обрат и се наложи с 3:6, 7:5, 7:6(7), 7:6(3). \r\n\r\n Преди началото на срещата Федерер бе сочен за абсолютен фаворит срещу Милман, който е 55-и в света и най-голямото постижение на последния за годината турнир от Големия шлем беше достигането до трети кръг през 2017 г. \r\n\r\n Мачът на централния корт \"Артър Аш\" продължи над 3 часа и половина и предложи страхотна битка на публиката. \r\n \n\t\t\t\t\t\t", "date": "2018.09.04", "title": "Шок за Федерер: Победи го 55-ият в листата"}
{"url": "http://www.bnews.bg/article/248080-i_tsveta_karayancheva_s_uslovie_za_ostavkite_na_trimata_ministri_koy_shte_spasi_kozhata", "text": "\n Ако се гласуват оставките им, тримата министри Николай Нанков, Валентин Радев и Ивайло Московски се връщат в парламента. Това каза пред БНТ председателят на НС Цвета Караянчева.  \r\nНе са обсъждани нови имена на министри, добави Караянчева. Те са професионалисти, няма да бъдат изгубени за политиката, парламентът ще спечели с тях. Очакваме да видим какво ще се случи, допълни тя. \r\n\r\n Съпартиецът й Цветан Цветанов намекна същото по друга телевизия, като посочи, че за  и има вероятност не всички оставки да бъдат гласувани. \r\n  \r\n \n\t\t\t\t\t\t", "date": "2018.09.04", "title": "И Цвета Караянчева с условие за оставките на тримата министри, кой ще спаси кожата?"}
{"url": "http://www.bnews.bg/article/248076-stroitelstvoto_kray_silistar_i_kmetat_ne_znae_dali_nyama_da", "text": "\n Не мога да кажа дали ще има строителство край плаж \"Силистар\", каза в предаването \"Тази сутрин\" по bTV кметът на Царево Георги Лапчев. Поводът беше спорното решение на общинските съветници, с което се стартира процедура по застрояване на парцел в близост до плажа. \r\n\r\n \"Това зависи от институциите, тъй като собственикът е онзи, който трябва да вземе съответното съгласуване от РИОСВ, от земеделието, и когато предостави тези документи, едва тогава процедурата може да бъде завършена. Ние като община само даваме старт на една процедура, като причината е да подсигурим достъпа до плажа\", посочи той. \r\n\r\n По думите му решението на общинските съветници е взето, за да се предотвратят евентуални дела към държавата и към общината, и за да се реши 10-годишният проблем, свързан с пътя. \r\n\r\n \"В едната част се намира река, а над него преминава държавен горски фонд. Вече опитахме с областния управител да прокараме трасе през държавния горски фонд, за да може да го заобиколим, но РИОСВ и природен парк \"Странджа\" ни отказаха. В реката няма как да преминават колите, така че единственият достъп до плажа преминава през този частен имот\", заяви Лапчев. \r\n\r\n \"Няма как да има каквато и да е договорка, институциите са онези, които гарантират, защото собственикът трябва да получи съответните съгласувания, общината не е собственик\", увери той. \r\n\r\n По думите му няма внесен план за застрояване, а има внесено искане за стартиране на процедура по ПУП. \r\n\r\n \"Дали тя ще завърши и ще получи съответните съгласувания, зависи от това дали собственикът ще го пожелае. Ние не сме собственик, така че няма как да преследваме такива желания\", подчерта Лапчев. \r\n\r\n Според него казусът е недостатъчно добре обяснен на обществото и трябва да се разясни каква всъщност е идеята. \r\n\r\n Решението на Общинския съвет вчера е постъпило в областната управа в Бургас, така че тепърва областният управител трябва да излезе с решение дали тази процедура е законна или не. \r\n\r\n Общинският съветник от БСП в Царево Живко Жеков обясни, че е гласувал против решението, защото счита, че с тази първа стъпка започва застрояването на този див край. \r\n\r\n \"Теренът попада в природен парк \"Странджа\" и Натура 2000. Против съм, защото считам, че в процес на утвърждаване на подробен устройствен план на община Царево не може да се разглеждат на парче отделни ПУП-ове\", отбеляза той. \r\n\r\n Общинският съветник Донка Атанасова също е гласувала против, като преди това е предложила точката да се отложи, докато не постъпи становище от РИОСВ. \"Беше ми отговорено, че на експертен съвет преди това представител на РИОСВ с всички останали се е съгласил на това допускане за застрояване и те си взеха решение\", обясни тя. \r\n\r\n \"В един и същи ден е постъпило предложението за допускане на изработване на проект за ПУП и се е провел експертният съвет. Всички 11 души са се съгласили и са одобрили това, което е искано\", допълни Атанасова. \r\n\r\n Кметът на Царево обаче подчерта, че не се е бързало с приемането на решението. \"Сделката не е сключена толкова скоро. На мен ми е известно, че банката е продала този имот още миналата година, просто са го финализирали по-късно. Ничий интерес не е спазван, единствената причина беше да се реши този 10-годишен проблем\", категоричен беше той. \r\n\r\n По думите му така проблемът с пътя и паркирането се решава в най-проблемния участък. \r\n\r\n \"После пътят наистина ще опре в частен имот, там също трябва да се решава този проблем. Той не може да бъде решен наведнъж, защото казусите са абсолютно различни. Тук имаме урбанизирана територия, в другия случай е земеделска земя и трябва да имаме общ устройствен план\", каза още Лапчев. \r\n \n\t\t\t\t\t\t", "date": "2018.09.04", "title": "Строителството край \"Силистар\"? И кметът не знае дали няма да..."}
{"url": "http://www.bnews.bg/article/248082-vma_sazdade_yubileyna_marka_posluchay_140_g_ot_sazdavaneto_na_voennomeditsinskata_sluzhba", "text": "\n Юбилейна пощенска карта беше валидирана по повод 140-тата годишнина от създаването на военномедицинската служба на българските Въоръжени сили. \r\nВ приветствието си началникът на ВМА представи кратка историческа справка от създаването на военномедицинската служба на 1 септември 1878 г. до днес: \r\n„ВМА и военномедицинската служба преминава през различни транформации, но тя винаги е била на високото ниво, което се очаква от нея.  С множеството си прояви по време на реални бойни действия и задгранични мисии, тя винаги се е отличавала с добро качество и с висока чест е завършвала своите дела”, изтъкна бригаден генерал професор Венцислав Мутафчийски. \r\nТой се върна в далечната 1904 г., когато за първи път български лекари под пагон са заминали на мисия – в далечна Манджурия. Там, в размирните години след Руско-японската война, нашите медици оказват помощ на руското дружество на Червения кръст. За ръководител на бригадата без колебание е избран подполковник д-р Димитър Киранов –  началник на Първа софийска дивизионна болница, чийто наследник днес е именно Военномедицинска академия. \r\n„От тогава ВМА редовно участва със свои екипи в преодоляване на кризи по целия свят. Обръщайки се към историята и въодушевени от нея и достойното представяне на нашите предци, ние гледаме уверено напред”, заяви професор Мутафчийски и заедно с гостите аплодираха новоприетите курсанти по специалност „Военен лекар”, които също присъстваха на церемонията. \r\n„Те са нашето бъдеще. Това е гаранцията, че историята не свършва с тези 140 години”, допълни още началникът на ВМА. \r\n\r\n По-рано през деня бъдещите военни лекари имаха възможността да видят посетят част от клиниките на ВМА, където ще се обучават в следващите години. Пилотната програма за обучение на лекари под пагон стартира през 2017 година, благодарение на тристранно сътрудничество между ВМА, ВВМУ и МУ-София. \"Предстои ви много интересно пътуване. Добре дошли на борда. Влагаме много усилия в тази програма, но трябва да се отплатите със същото. Няма да оставим кариерата ви на случайността, за бъдещето си развитие можете да сте спокойни. Гледаме с особена надежда към вас, но не на всяка цена. Искаме най-доброто, защото сме най-добрите! И очакваме от вас същото – ще бъда абсолютно взискателен!”, категоричен бе началникът на ВМА при срещата си с новоприетите курсанти. \r\n  \r\n \n\t\t\t\t\t\t", "date": "2018.09.04", "title": "ВМА създаде юбилейна марка послучай 140 г. от създаването на военномедицинската служба"}
{"url": "http://www.bnews.bg/article/248073-vnimanie_po_patishtata_hlazgavi_i_mokri_nastilki_tsyal_den_dazhd", "text": "\n През нощта над западната половина от страната облачността ще е значителна и на много места ще има валежи от дъжд. Това съобщи Боряна Маркова, дежурен синоптик в Националния институт по метеорология и хидрология (НИМХ).  \r\n\r\n Над останалите райони ще е предимно ясно. Утре преди обяд в по-голямата част от страната ще преобладава слънчево време, с по-значителна облачност над северозападните райони и там ще има превалявания от дъжд. Около и след обяд над Западна и Централна България ще се развива купеста и купесто-дъждовна облачност. Ще има краткотрайни валежи от дъжд с гръмотевични бури и условия за градушки. Ще духа слаб предимно северен вятър. Максимални температури между 27° и 32°, в София около 26°. \r\n\r\n По Черноморието ще е предимно слънчево с временни увеличения на облачността. Ще духа слаб до умерен предимно източен вятър. Максималните температури ще са между 28° и 30°. Температурата на морската вода е 26-27°. Вълнението на морето ще бъде 1-2 бала. В планините около и след обяд ще се развива купеста и купесто-дъждовна облачност. Ще има краткотрайни валежи от дъжд с гръмотевици. Ще духа до умерен вятър от запад-северозапад. Максималната температура на височина 1200 метра ще е около 21°, на 2000 метра – около 14°. \r\n\r\n Атмосферното налягане ще се понижава и ще е по-ниско от средното за месеца. В средата на седмицата от северозапад ще нахлуе сравнително по-хладен въздух. В сряда на много места ще превали и прегърми. Дневните температури ще са от около 22° в отделни райони в Западна България до към 30° на изток.  \r\n  \r\n \n\t\t\t\t\t\t", "date": "2018.09.04", "title": "Внимание по пътищата: Хлъзгави и мокри настилки, цял ден дъжд!"}
{"url": "http://www.bnews.bg/article/248075-kevorkyan_karakachanov_postavi_rekord_po_tsinizam", "text": "\n Някои хора вече изобщо не схващат, какво говорят. \r\nДокато коалиционните карагьозчии разиграваха поредния водевил, Каракачанов изтърси една безподобно отровна фраза: \r\n„Не може при всеки случай, когато част от обществото поиска кръв, да жертваш министри!“ \r\nЗапомнете тези думи. \r\n\r\n От тях излиза, че оставките на трима министри са  \r\nпо-важни от драмата на 17 семейства, потопени в кръв;  \r\nче те са жертва, а не 17-те мъртъвци.  \r\nПускат кръвта на Народа, а оплакват министрите. \r\n\r\n Какво сърце трябва да имаш, за да упрекнеш обществото в кръвожадност – когато то иска справедливост и сигурност, нищо повече.  \r\nНякои хора обаче са скършени от егоизъм и нечувствителност. \r\nНяма да мирясат, докато не ви изпият кръвта. \r\n\r\n Човекът на снимката е натовски военен министър и вицепремиер. \r\nИма особено чувство за хумор, от което вероятно дори иконата до него се е изчервила. \r\nНахлупил е синя каска, за да помирява вълците във Властта. \r\nА би трябвало да помирява себе си - със собствената си свяст. \r\n\r\n И Мъртвите няма да имат мира, докато някои се правят на шутове. \r\n\r\n \r\n \n\t\t\t\t\t\t", "date": "2018.09.04", "title": "\r\n\r\nКЕВОРКЯН: КАРАКАЧАНОВ ПОСТАВИ РЕКОРД ПО ЦИНИЗЪМ\r\n"}
{"url": "http://www.bnews.bg/article/248074-feysbuk_sasipa_koalitsiyata_pozorna_sbirka_na_tvarda_koalitsiya_s_piyani_shutove_za_ministri", "text": "\n Позорната среща на коалицията, която започна със скандали и сини каски и приключи с пиянски залитания и изявления за стабилност и единност взриви социалните мрежи. \r\n\r\n Граждани и общественици коментираха пиянската пародия агент Шиши, който обра златните малинки за политическо недоразумение и присъствие във властта. \r\n\r\n BNews публикува без редакторска намеса най-острите коментари по темата: \r\n\r\n Васил Петев: \"Стринка ми и чичо ми изглеждаха така малко преди развода.  \r\n\r\n Много мъчно ми стана за Волен и Валери. А каква двойка бяха навремето. Тая дебелата жена с каската ги скара. Злобарка!\" \r\n\r\n Валери Тарандов: Да си министър и да се правиш на клоун с кошче на главата до икона...\" \r\n\r\n Албена Шавел: \"Предполагам Борисов е дошъл на \"коалиционна среща\" с бронежилетка...\" \r\n\r\n И още от нея: \"Залива ни кален потоп от несвързани, нечленоразделни, празни, \r\nистерични, лъжливи, неграмотни, лицемерни и цинични думи от \r\nфашизоидни, психясали и изкукуригали пладнешки апаши, които си \r\nвъобразяват, че са държавници, щото вече ходят с бели ризи с дълъг \r\nръкав. Всуе! Тоя кански напън има само една цел - да ни удави. \r\nНяма го майстора, обаче. \r\nВ тази какафония от дебилна реч някои се открояват, защото са две \r\nобиколки преди колегите си. Отличници по демагогия. Поотделно и \r\nвкупом \"обединените патриоти\" са, като неофашистка глутница, \r\nкоято виждайки края си, бясно се оглежда за последния кокал. \r\nНищо, че от пастите им още капе кръвта на 17 убити. Защото, на пътя \r\nза Своге няма загинали в трагичен инцидент. Това е парекселанс \r\nубийство! Хладнокръвно подготвено и добре финансирано - \r\nубийство. А париотарите са съучастници на терориста Борисов. \r\nБуквално и преносно. \r\n*********** \r\nНе оставки, а съд в Хага за престъпления срещу човечеството и \r\nгеноцид за тези човекоподобни.\" \r\n\r\n Максим Колев Генчев: \"Време за безВолие\" \r\n\r\n Любима Стефанова: \"Ех, как ме трогнаха петимата от РЕМСА! Друго си е като знаем, че Коалицията им е твърда...обаче не разбрах за този с \"Багажа\"...Всички бяха със светнали очички...Патриотично ми е!!!\" \r\n\r\n Katya Ilieva: \"Каква стабилност То цените скачат с такава скорост, че нямаш време да ги запомниш бе\" \r\n\r\n \r\nMia Ti Amo: \"Стабилност има единствено в ръста на цените на газ, горива, храни, парно, стоки и услуги и т.н.! Стабилност има и в усвояването на разни фондове от “случайни” фирми чрез “бошлаф” договори...\" \r\n\r\n Виктория Николова: \"Боклуци!\" \r\nKostadin Georgiev: \"Не че сме имали други очаквания! Кокал не се пуска толко лесно!\" \r\nMariyana Kamenova: \"Смешници.Кой бяга от власта?Съсипахте народа.Некадърници......\". \r\n\r\n Иван Рачев: \"Ако обича, преди да обяснява как журналистите са проститутки, еколозите - рекетьори, а всички останали - простаци, драгият ни господин вицепремиер Симеонов най-напред да забрани собствената си телевизия СКАТ - като поръчкова, като едноплоскова (в интелектуално отношение) и като ефир, взет на ишлеме от настоящите цървули на бившата Държавна сигурност. Ба си бруталната простащина, дето е пратила тоз бурсук във властта...\" \r\n\r\n Определено обаче точките в коментарите обра огромният военен министър, който се яви със синя каска в началото на заседанието. В края му, преди да застанат всички пред журналистите, без премиера, Каракачанов се спъна по стъпалата и замалко да падне буквално пред очите на всички, защото морално отдавна се е срутил пред народа. \r\n\r\n Коментарите за него са най-напоителни и изключително точни: \r\n\r\n Велизар Енчев: \"КАКВА КАРИКАТУРА! КАКВАТО ВОЙСКАТА, ТАКЪВ И МИНИСТЪРЪТ Й! \r\nКаракачанов позира в МС преди коалиционната среща, на която ще го играе умиротворител. Ще помирява хваналите се за гушата Сидеров и Симеонов. \r\nНе от любов към мира е нахлупил синя каска. Не за тримата уволнени министри са свадите в коалицията. Битката е за вицепремиерските кресла на Каракачанов и Симеонов, висящи на косъм заради подивелия атакист. \r\nПрав е в беса си Сидеров, няма справедливост в патриотичната дружинка, няма реципрочност в порциите на властта, никой не го зачита при разпределението на паричните потоци!  \r\nЗащо военното вице да кешира тлъсти комисионни от армейските поръчки за милиарди, а Сидеров да е само на парламентарната ясла за седем бона? \r\nЗащо вицето по тишината да лапне апетитното министерство на туризма и прилежащите му курорти, а Волен да подсмърча като беден роднина по плажовета на далечно Варадеро? \r\nКаракачанов влезе със синя каска на срещата на коалиционната глутница, но може да излезе с бяло знаме. В коя държава военен министър остава на поста си, ако за една година паднат три бойни хеликоптера и загинат трима пилоти? \r\nКаква карикатура! Каквато войската, такъв и министърът й!\" \r\n\r\n Атанас Манушкин: \"На следващия съвет, всеки министър с облекло по ресор - Борисов с шланг, Ангелкова по бански, Симеонов омотан с бодлива тел и т.н.  \r\n\r\n Моля, бъдете сериозни, търсете място за нова държава, тая и е.... майката\" \r\n\r\n Рени Йорданова: \"И този смешник е начело на армията....\" \r\n\r\n Минчо Минчев: \"Този КАПУТ е министър...\" \r\n\r\n \r\n \n\t\t\t\t\t\t", "date": "2018.09.04", "title": "Фейсбук съсипа коалицията: Позорна сбирка на \"твърда\" коалиция с пияни шутове за министри!"}
