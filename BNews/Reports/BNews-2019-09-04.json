{"url": "http://www.bnews.bg/article/263216-nay_krasivata_kitayka_za_2019_g_haresa_balgarskite_vina_verano_azur", "text": "\n Мис Китай 2019 г. Роузи Джу Син долетя специално от другия край на света до България, за да журира в конкурса „Мис Созопол“. Най-красивата китайка остана очарована от посрещането си и от българското вино. Тя опита бялото вино и розето в марката Verano Azur на New Bloom Winery. Винената серия бе специален партньор на „Мис Созопол“. \r\n\r\n Любопитна подробност е, че именно избраната за „Мис Verano Azur” Ирена Иванова по-късно грабна и голямото отличие на „Мис Созопол“, с което си осигури място и в националното състезание „Мис България“. Ирена е на 19 година, зодия Риби, занимава се с художествена гимнастика и народни танци. А от тази година ще учи „Аграрен бизнес“ във Варненския икономически университет. \r\n\r\n Церемонията, която конкурираше по блясък и организация световните конкурси, се състоя в туристически обект номер 1 на България Замъка \"Влюбен във вятъра\" в Равадиново. На награждаването присъстваха над 200 души, които имаха възможност да опитат любимите хайлайф вина Verano Azur. Подгласнички на Ирена станаха 18-годишната Ралица Ненова, Магдалена Спиртова и Александра Загорчева и двете на 16 години. \r\n\r\n Verano Azur е една от най-популярните марки на родния винен пазар и емблематична за New Bloom Winery. Тя представя „слънчевата страна на живота“. Цялата серия е посветена на малките удоволствия в живота, които са на едно развъртане на винтовата капачка разстояние. Тази година в серията бе лансирано ново бяло вино, произведено от италианския сорт Глера, по-познат с името „prosecco”. \r\n\r\n Именно от него в Италия правят пенливото и така популярно едноименно вино. У нас експериментаторите от New Bloom Winery са засадили 300 дка край с. Найден Герово и дават шанс на този сорт да разгърне потенциала си в неговия „тих“ вариант – т.е. без мехурчета. Винарната от години чертае новите хоризонти на родното винарство и представя световните винени тенденции и стилове, обогатени от българския тероар. Марката се превърна в любим летен аксесоар на родните красавици. \r\n \n\t\t\t\t\t\t", "date": "2019.09.04", "title": "Най-красивата китайка за 2019 г. хареса българските вина Verano Azur"}
{"url": "http://www.bnews.bg/article/263217-tezhko_ostava_sastoyanieto_na_momcheto_blasnato_v_s_stubel", "text": "\n Тежко остава състоянието на 11-годишния Христо от село Стубел, който беше блъснат от автомобил, докато кара тротинетка. \r\n\r\n Инцидентът става на главния път, минаващ през селото и свързващ градовете Монтана и Плевен. \r\n\r\n Детето пресича улицата, стига до осовата линия, когато го връхлита колата, идваща от Монтана. От сблъсъка момчето чупи предното стъкло на автомобила. \r\n\r\n По разкази на очевидци спирачният път на автомобила е бил около 15-20 метра. Водачът е на 21 години. \r\n\r\n Очевидци на случилото са само деца. \r\n\r\n „Момчето мина натам, той отгоре се засили и го блъсна. Главата си удари в стъклото, превъртя се и падна там”, каза едно от децата, видели случката. \r\n\r\n След удара Христо изпада в безсъзнание, разказва майката – Иванка Стоилова, която по време на инцидента си е била вкъщи: „Беше целият в кръв, на носилка и въобще не реагираше, в безсъзнание, качиха го в линейката и това е. Шофьорът видяхме се с него, почна да ми казва, че е карал леко, как мога да си пусна детето на главната улица”. \r\n\r\n От реанимацията на монтанската болница, където е настанено детето, обясниха, че състоянието му е тежко. \r\n\r\n Шофьорът е от съседно село и с тригодишен стаж зад волана. Не е употребил алкохол. Пред полицията обяснил, че детето внезапно излязло на улицата и затова не могъл да реагира. \r\n\r\n Местните обаче разказаха, че превишената скорост по второкласното шосе за Плевен е всекидневие. \r\n\r\n „Не карат, а хвърчат, с бесни скорости карат. В цяло село нито имаме полегнали полицаи, нито имаме пешеходна пътека”, разказа Янка Симеонова, жител на село Стубел. \r\n\r\n Най-вероятно мъжът е карал с по-висока от разрешената скорост. От полицията в Монтана обясниха, че дете до 12 години не може да кара колело или тротинетка на платното, ако е без придружител. \r\n\r\n „Не че го е пускала, той е дете. Излязло е, играе си, преди пет минути е било вкъщи, после жената, като е отишла, почнал да ѝ се кара защо го е пуснала на улицата и че му е строшил предното стъкло. Просто е имал късмет, че не съм бил и аз там, да съм му строшил главата”, каза Румен, баща на пострадалия Христо. \r\n\r\n Местните настояват да се засили контролът над скоростта в Стубел, тъй като трафикът е интензивен и почти никой не спазва ограниченията. \r\n \n\t\t\t\t\t\t", "date": "2019.09.04", "title": "Тежко остава състоянието на момчето, блъснато в с. Стубел"}
{"url": "http://www.bnews.bg/article/263220-proveryavat_i_tetsa_v_sliven", "text": "\n От снощи е започнала проверка и в ТЕЦ „Сливен”, съобщава кореспондентът на bTV в региона. Заради съмнения за замърсяване и изгаряне на отпадъци подобни акции се провеждат и в ТЕЦ „Бобов дол”, ТЕЦ „Брикел” и ТЕЦ „Република”. \r\n\r\n Централата в Сливен не работи заради авария, която не е свързана с проверката, като очакванията са да възстанови работа утре, коментираха от централата. \r\n\r\n „Не се притесняваме от проверката,не горим опасни отпадъци, няма екологична заплаха за града. Предоставили сме на проверяващите всички документи и комплексното разрешително”, каза пред bTV зам.-директорът Кънчо Танев. \r\n \n\t\t\t\t\t\t", "date": "2019.09.04", "title": "Проверяват и теца в Сливен"}
{"url": "http://www.bnews.bg/article/263219-prokuraturata_poiska_da_bade_otstranen_ot_dlazhnost_direktorat_na_vik_dobrich", "text": "\n Районната прокуратура в Добрич поиска да бъде отстранен от длъжност изпълнителният директор на \"ВиК\" в областния град - Т.Г.. Това съобщиха от пресцентъра на Районния съд, предава БТА. \r\n\r\n Искането е във връзка с водено досъдебно производство, по което Т.Г. е привлечен като обвиняем затова, че на 10 февруари 2019 година в добричкото село Батово е изградил съоръжение за използване на повърхностни води в нарушение на Закона за водите. \r\n\r\n Изпълнителният директор е извършил деянието чрез посредственото извършителство на други лица, според прокуратурата. \r\n\r\n Според законовите разпоредби съдът може да отстрани обвиняем от длъжност, когато той е привлечен за умишлено престъпление от общ характер, извършено във връзка с работата му, поясняват още от съда. Трябва да има и достатъчно основания да се смята, че служебното му положение ще създаде пречки за обективното изясняване на обстоятелствата по делото. \r\n\r\n Очаква се съдът да излезе със съдебен акт в сряда. \r\n \n\t\t\t\t\t\t", "date": "2019.09.04", "title": "Прокуратурата поиска да бъде отстранен от длъжност директорът на \"ВиК\"-Добрич"}
{"url": "http://www.bnews.bg/article/263224-reshitelen_vot_za_brexit_tazi_vecher", "text": "\n Tази вечер се очаква решителен вот за Brexit. След драматичната нощ вчера, днес депутатите могат да отнемат от правителството на Борис Джонсън контрола върху напускането на Европейския съюз. Очаква се да бъде гласуван закон, който спира Brexit, ако няма сделка по условията на напускане. \r\n\r\n Премиерът иска консерваторите да гласуват против, но 21 от неговите депутати не му се подчиниха снощи, когато гласуваха и дадоха начало на днешния процес. за наказание ги изгониха от партията. депутатите искат да отложат излизането от ЕС с 3 месеца, като все по-вероятно е преди новата дата да има избори. Борис Джонсън вече каза, че това е единственият вариант и внесе в парламента необходимия законопроект. \r\n\r\n „Парламентът е напът да разруши всяка възможност да постигнем сделка с Брюксел. След като аз не искам да се съобразя с това, хората трябва да решат кой ще отиде в Брюксел, за да преговаря. Единственият вариант остава нови избори”, коментира британският премиер. \r\n \n\t\t\t\t\t\t", "date": "2019.09.04", "title": "Решителен вот за Brexit тази вечер"}
{"url": "http://www.bnews.bg/article/263223-pozhar_v_borova_gora_kray_maglizhkoto_s_yagoda", "text": "\n Борова гора се запали в близост до мъглижкото село Ягода. \r\n\r\n Огънят е пламнал около 14:30 ч., информира кметът на селото Димитър Димитров. \r\n\r\n Четири екипа на пожарната и местни жители участват в потушаването на огъня. Към настоящия момент пожарът е локализиран. \r\n\r\n Огънят е засегнал площ около 40 декара треви и храсти. Изясняват се причините за пожара. \r\n \n\t\t\t\t\t\t", "date": "2019.09.04", "title": "Пожар в борова гора край мъглижкото с. Ягода"}
{"url": "http://www.bnews.bg/article/263222-tsarkvata_v_gr_primorsko_sv_sv_kiril_i_metodiy_s_obshtestvena_bezplatna_biblioteka", "text": "\n Откриване на безплатна обществена библиотека тип „къщичка”, гр.Приморско в двора на църквата „Св.Св. Кирил и Методий”, Водосвет и празничен курбан на 07.09.2019г. , начало 11:00ч” \r\n\r\n Каузата има за цел създаване на безплатна обществена библиотека в гр.Приморско, позиционирана в двора на църквата „Св.Св.Кирил и Методий”, от която всеки човек свободно може да размени книга, като остави друга, която вече е прочел. Библиотеката тип “къщичка” е  изградена съответно с материали, които ще предпазват книгите от времевите условия, но също така ще даде възможност за достъп на местните жители и гостите на община Приморско до фонд от всякакъв тип литература. Инициативата се организира от Ваня Андонова с подкрепата на Кирил Балдев и специалното съдействие на Отец Гавриил от църквата „Св.Св. Кирил и Методий” в гр. Приморско. Името на библиотеката логично следва името на църквата „Св.Св.Кирил и Методии”. \r\n\r\n  За набиране на фонд книги по покана на Ваня Андонова, Кирил Балдев застава  напълно зад инициативата, като за пореден път засвидетелства своето уважение и безрезервна помощ към подобен тип благотворителни инициативи. \r\n\r\n Всеки който желае, може да изпрати и дари книга/и за подпомагане на инициативата, дори и да не се намира на територията на община Приморско, чрез куриер, както и при желание ще може присъства на откриването на обществената библиотека на 7- ми септември и да донесе книга лично в църквата св.св. “Кирил и Методий”, където ще се помещава обществената библиотека. Всеки дарил книга ще получи сертификат с благодарствено писмо. \r\n\r\n Отец Гавриил застава зад инициативата като духовник и човек, подкрепящ културния живот и развитието му на територията на община Приморско. С неговата благословия ще бъде отслужен Водосвет и освещаване на празничен курбан за здравето и благоденствието на жителите на Община Приморско. \r\n\r\n Поставяне началото на един нов подход към развитие на културния живот в Община Приморско е акт на засвидетелстване уважението към книгата и литературата, част от живота на всеки човек.  \r\n\r\n ВАЖНО: Всеки който желае да се включи в инициативата, може да го направи като  изпрати книгите на адрес гр. Приморско, ул.Иглика 1 или до поискване в офис на Еконт, получател Ваня Андонова. \r\n\r\n За контакти  \r\n\r\n Кирил Балдев тел.0884272888 \r\n\r\n Ваня Андонова тел.0882 505 555 \r\n \n\t\t\t\t\t\t", "date": "2019.09.04", "title": "Църквата в гр. Приморско „Св.Св. Кирил и Методий” с обществена безплатна библиотека"}
{"url": "http://www.bnews.bg/article/263209-kola_blasna_dete_s_trotinetka_v_montansko_selo", "text": "\n В болница в Монтана е настанено дете с черепно-мозъчна травма, което снощи е било блъснато от кола, докато карало тротинетка в село Стубел.  \r\n\r\n Д-р Красимир Каменов – началник на хирургичното отделение, обясни, че детето е в доста тежко състояние, докарано е в безсъзнание и разкъсни рани по главата.  \r\n\r\n В момента детето е настанено в реанимация. Продължават изследванията и активното наблюдение. Детето е на 11 години, по информация на полицията.  \r\n\r\n По неофициална информация шофьорът е карал с превишена скорост.  \r\n \n\t\t\t\t\t\t", "date": "2019.09.04", "title": "Кола блъсна дете с тротинетка в Монтанско село"}
{"url": "http://www.bnews.bg/article/263208-velikolepen_grigor_prechupi_federer_i_e_na_polufinalite_na_us_open", "text": "\n Уникален Григор победи Роджер Федерер на осминафиналите с 3:2 сета и се класира за полуфиналите на US Open, където ще срещне руснака Даниил Медведев.Мачът тръгна зле за Григор като Федерер поведе с 3:0 в първия сет. Постепенно нашето момче се отърси от напрежението и изравни играта срещу именитият си съперник. В крайна смета Федерер постигна победа и поведе с 1:0 сета на Григор. Последва префекта игра на Григор и след 6:4 за него сетовете бяха изравнени. В третия сет Федерер отново поведе след равностойна игра с 2:1 сета, но от този момент на корта вече имаше само един герой и това бе българинът Григор Димитров. Последва изравняване на сетовете, а след това в петия сет Григор буквално размаза видимо измореният Федерер и след резултат 6:2 заслужено се класира на полифиналите на US Open. Честито на Григор, честито България! \r\n \n\t\t\t\t\t\t", "date": "2019.09.04", "title": "Великолепен  Григор пречупи Федерер и е на полуфиналите на US Open!"}
{"url": "http://www.bnews.bg/article/263211-seriya_zvmetreseniya_v_gartsiya", "text": "\n Серия земетресения са регистрирани на територията на Гърция в последните часове. Това показва справка на официалната интернет страница на Европейския средиземноморски сеизмологичен център (EMSC). \r\n\r\n Най-силният трус е бил със сила от 4,5 по скалата на Рихтер. Той е отчетен на Додеканезите в 4:01 часа местно време (съвпада с българското време). Епицентърът е бил на 78 км югоизточно от Карпатос и на 150 южно от Родос, с дълбочина от 10 км. \r\n\r\n В същия район, няколко минути по-късно, е регистриран втори трус със сила от 3,2 по Рихтер. \r\n\r\n В 7.08 часа земетресение с магнитуд от 3,6 е разлюляло района на Атина. Епицентърът му е бил на 137 км северозападно от града и на 22 км южно от Ламия. Дълбочината му е била два километра под земната кора. \r\n\r\n Няма сведения за пострадали или материални щети. \r\n \n\t\t\t\t\t\t", "date": "2019.09.04", "title": "Серия звметресения в Гърция"}
{"url": "http://www.bnews.bg/article/263214-kletvata_polagana_vav_vmro_e_nay_golemiya_tsinizam", "text": "\n Няма по-голям цинизъм от полаганата клетва във ВМРО! Едни фанатици се кълнат да обслужват престъпната дейност на своите политически вождове. Абсолютен цинизъм е, че тези люде дори не се кълнат да защитават България, но се кълнат да пазят тайна за престъпленията на своите политически вождове, нещо повече напрактика тези объркани хора се кълнат да нарушават закона и да не съобщават за престъпленията, на които са станали свидетели! Най-големият цинизъм, обаче се съдържа в последното изречение на така наречената клетва и ако някой познаваше историята на истинското ВМРО, а не на сегашното МВРО би трябвало да знае, че Владо Черноземски щеше незабавно да приложи традицията върху доносника агент Иван, който се е клел да служи на чужди служби срещу интереса на България и е донасял срещу съратниците си! И на кого служат всъщност с клетвата си тези клети фанатици на милионерите Джанбазки и агент Иван, които без да им мигне предадоха интересите на два милиона бедни български пенсионери, но обслужиха интересите на своя американски господар! Ето и текста на цинизмът наречен клетва на ВМРО от тези, които предадоха войводите Тодор Александров, Ванче Михайлов, Яне Сандански, Гоце Делчев и милиони честни българи, ограбвайки имотите и името на истинското ВМРО!  Ако Владо Черноземски беше жив щеше незабавно да приложи традицията на истинското ВМРО и предателите да получат заслуженото наказание за предателството си!  \r\n \n\t\t\t\t\t\t", "date": "2019.09.04", "title": "Клетвата полагана във ВМРО е най-големия цинизъм!"}
{"url": "http://www.bnews.bg/article/263221-koga_adv_desislava_filipova_kazva_istinata_za_maya_manolova_vizhte_kakvo_e_spodelyala_publichno_advokatkata_za_manolova", "text": "\n От Би Нюз останахме безкрайно изненадани когато днес адв. Десислава Филипова в Нова телевизия заяви, че е член на инициативния комитет, който издига Мая Манолова за кмет на София. Вижте сами обаче какво разказва през 2015 г. същата адв. Десислава Филипова за същата Мая Манолова, която днес ни предлага за кмет на София: В защита на кандидатурата на г-н Пенчев за Омбудсман и срещу банковата застъпничка Мая Манолова, обслужваща гилдията на ЧСИ с колегите адвокат Камен Добрев, адвокат Жени Михайлова, адвокат Елена Иванова-Мирчева и адвокат Илиян Колев излязохме със становище в подкрепа на номинацията на г-н Пенчев. \r\nНоминацията на депутата Мая Манолова за омбудсман е напълно неподходяща - застъпникът за банките Мая Манолова не може да защитава едновременно и гражданите. \r\nТака може да се обобщи становището на фондация \"Център за европейска интеграция на България и за защита правата на човека\", изпратено тези дни до Комисията по вероизповеданията и парламентарна етика в НС, към която ни насочиха за отчитане позициите на гражданското общество по направените номинации за избор на омбудсман, който предстои да бъде проведен на 25.07.2015 г. \r\nОсвен от професионално естество недоверието ни е и от морални подбуди. През годините постовете, които заема - депутат, член на комисии и заместник-председател на НС, и отстояваните от нея позиции ясно показаха, че г-жа Манолова не работи в интерес на обществото. Считаме, че нейните действия вместо да помагат, я дискредитират. \r\nЩе бъдем конкретни: Мая Манолова е сред основните застъпници по приемането на новия ГПК и на текстовете, касаещи заповедното производство в него, в частност - за незабавното изпълнение по прословутия чл. 417, срещу който протестират десетки хиляди ощетени българи. \r\nНа проведено на 27.06.2007 г. заседание на НС, на което се пристъпва към обсъждане на Глава XXXVII \"Заповедно производство\", след изчитане текстовете на чл.410-425 от ГПК, Мая Манолова защитава тезата за приемане на текстовете в предложения им вид, в т.ч. включването на банките в текста на чл. 417, т.2 от ГПК. Тогава тя заблуждава, че се касае за \"евроизискване\" банките да се снабдяват с изпълнителни листа срещу кредитополучателите по реда на заповедното производство. Текстът е приет с единодушие, след като народните представители са въведени в заблуждение от г-жа Манолова, че изпълняват изискванията на законодателството на ЕС. \r\nНа заседание на парламентарната комисия по правни въпроси през месец февруари 2015г., на което присъствахме лично като представители на фондацията, г-жа Манолова призна, че текстовете на ГПК от 2008 г., в т.ч. и относно заповедното производство, са приети набързо, без необходимата задълбоченост. И че е допусната една \"огромна грешка и тя трябва да се признае\". Тези текстове, приети с нейното решаващо съдействие, впоследствие доведоха до невъзрвратими загуби за икономиката ни и разориха десетки семейства и бизнеси. \r\nОще нещо - стана ясно, че Мая Манолова е гласувала лично \"ЗА\" назначаването на Делян Пеевски за председател на ДАНС на обсъждането на кандидатурата му в парламентарната група на БСП. След избухване на скандала и последвалите го протести Манолова призна, че тя е предложила Пеевски. Недоволството срещу нея личеше при всяка нейна поява пред и около парламента. \r\nПрез 2014 г. правителството, сформирано от партията на Мая Манолова, прие Постановление на МС №215/24.07.2014г. за допълнение към тарифите за таксите и разноските към Закона за частните съдебни изпълнители, според което при плащане от страна на длъжника в предоставения му срок за доброволно изпълнение, пропорционална такса по т. 26 от ТТЗЧСИ не се дължи на частните съдебни изпълнители. Такава такса няма при доброволно изпълнение в срок по делата, образувани при държавни съдебни изпълнители. Няма никаква правна логика да се заплаща на частните съдебни изпълнители изключително високата такса по т. 26 от тарифата, в случаите в които те не са извършили никакво действие по принудително изпълнение, обстоятелство което се потвърждава и от съдебната практика. Непосредствено след това на 11.02.2015 год. Мая Манолова и група депутати внесоха предложение № 554-01-28 за Закон за изменение и допълнение на Закона за частните съдебни изпълнители, съгласно което в случаите, в които длъжниците заплащат дълга си в срока за доброволно изпълнение по чл. 428, ал. 1 от ГПК, те ще дължат на частните съдебни изпълнители половината от пропорционалната такса по т. 26 от ТТЗЧСИ. \r\nПредложението на Манолова не бе в обществен интерес, а единствено - в полза на гилдията на ЧСИ. \r\nОбаче, за всеобща изненада, Мая Манолова се яви по националните медии и създаде невярната представа , че предложението й защитавало длъжниците, като прикри от хората, че на тях вече им е предоставена много по-широка защита с приетото Постановление № 215/14 г. на МС. \r\nТук трябва да се припомни и случаят \"Ванко 1\" през 2006 г. и скандалната законодателна поправка на чл. 155 от НПК, чийто съвносител бе тя, задно с Татяна Дончева. \r\nНесъгласието ни с номинацията на Мая Манолова за омбудсман е принципно, както е принципно и одобрението ни за работата на сегашния омбудсман Константин Пенчев, който би било добре да получи още един мандат. \r\n\r\n \r\n\r\n   \r\n \n\t\t\t\t\t\t", "date": "2019.09.04", "title": "Кога адв. Десислава Филипова казва истината за Мая Манолова? Вижте какво е  споделяла публично адвокатката за Манолова!"}
{"url": "http://www.bnews.bg/article/263218-patna_politsiya_zapochva_da_sanktsionira_vodachite_na_elektricheski_trotinetki", "text": "\n Електрическите тротинетки нямат право да се движат по пътищата в София, заяви началникът на „Пътна полиция“ в столицата комисар Любомир Костадинов, цитиран от БНР. Той обясни, че пътните полицаи ще санкционират водачите. \r\n\r\n „Всички тези новоизлезли електромоторчета, моторетки, тротинетки, както ги казват, нямат право по закон да се движат по пътищата. Има доста инциденти с тях. Тези, които ги управляват, съответно се водят, че управляват нерегистрирано моторно превозно средство“, каза комисар Любомир Костадинов. \r\n\r\n Той апелира към водачите да са много внимателни. Комисар Костадинов не отговори дали е незаконно тротинетки да се управляват по тротоарите. \r\n\r\n Заради инцидента от преди ден, когато мъж и жена загинаха при катастрофа с мотор, Пътна полиция е засилила и вниманието си към поведението на мотористите. Само за последното денонощие от 50 проверени водачи на мотор 30 са били нарушители. \r\n \n\t\t\t\t\t\t", "date": "2019.09.04", "title": "Пътна полиция започва да санкционира водачите на електрически тротинетки"}
{"url": "http://www.bnews.bg/article/263213-dimitar_nedkov_terzaniyata_na_sharzhe_d_afer_zaharieva_ekaterina_spasovna", "text": "\n ТЕРЗАНИЯТА НА шарже д`афер Захариева, Екатерина Спасовна... \r\n\r\n ПРЕДИСЛОВИЕ: във връзка с предстояща изложба по повод на 75-годишнината от освобождението на Източна Европа от нацизма, министерството на външните работи на България изрази официален протест относно намесата на Русия във вътрешнополитическия дебат на страната и подчерта съмнението си относно историческата теза “освобождение”, която заглушавала гражданската съвест на българина... \r\n\r\n ТЕРЗАНИЯТА НА шарже д`афер Захариева, Екатерина Спасовна... \r\n\r\n ПРЕДИСЛОВИЕ: във връзка с предстояща изложба по повод на 75-годишнината от освобождението на Източна Европа от нацизма, министерството на външните работи на България изрази официален протест относно намесата на Русия във вътрешнополитическия дебат на страната и подчерта съмнението си относно историческата теза “освобождение”, която заглушавала гражданската съвест на българина... \r\n\r\n ............................................... \r\n\r\n Да не бързаме да се нахвърляме върху изпълняващата длъжността външен министър на България, шарже д`афер Захариева, Екатерина Спасовна с обвиненията, че дори явно не подозира и до ден днешен, за оня бизсенс-разговор през есента на 1944 между трансатлантическия демократ Чърчил и сибирския диктатор Сталин, известен като “процентното споразумение” за определяне сферите на влияние в Югоизточна Европа на победителите след края на Втората световна война. Още на следващия ден след стискането на ръцете, американската съюзна страна надлежно е уведомена за “процентните уговорки” от самите ръкостискащи се. За какво точно пунктуално са се договорили демократът Уинстън и диктаторът Йосиф, и то по предложението на самия гост от Лондон, ще стане ясно чак след 2045 година, защото дотогава е срокът на засекретеност на по-съществената част от дипломатическата документация между съюзниците от антихитлеристката коалиция по време на Втората световна война. Но стенографският бележник на един от обслужващите кремълската договорка преводачи, е фиксирал мълчанието и нервното подръпване от пурата на мистър Чърчил при въпроса на товарищ Сталин – кое е налагало английските бомбардировачи да разрушават столицата на неутрална България и да загиват стотици невинни в своята неутралност мирни жители. \r\n\r\n Апропо, дали някоe дипломатическо превъзходителство от подопечната й българска дипломатическа мисия в Лондон е докладвало, дори с бегла паметна записка до шарже д`афер Захариева, че още през април тази година, в експозиция организирана от самия Британски национален архив под наслов “Разкрития за студената война на Великобритания”, насред Лондон е изложен оригиналът с краснописа на самия британски премиер на прословутата, касаеща и България “процентна записка”, описана от същия този емблематичен трансатлантически демократ Чърчил в последния том от мемоарите му като – “циничния документ”... \r\n\r\n Да не бързаме да обвиняваме шарже д`афер Захариева, Екатерина Спасовна в историческа невменяемост и относно съмненията й в тезиса “освобождение” в българската историография, защото според най-новите “опорни точки” на “историческия отдел” на работодателя (Държавният департамент на САЩ) на шарже д` афер Захариева, България е освободена от украинците (Трети украински фронт), а не от руснаците, които според днешната дипломатическа риторика, нямат нищо общо с украинците – най-вече с полуострова Крим. \r\n\r\n Така както се е самовъзбудила напоследък шарже д` афер Захариева по темата за пренаписването на обитавалите българските земи исторически справедливости и несправедливости, нищо чудно някой ден да се окаже, че всъщност е била един дълбоко законспириран янфлеминговски антуражен персонаж около митичния агент 007, изпълняващ ролята на топла връзка между президентите Тръмп и Путин. \r\n\r\n “Наша девочка!” – би възкликнал властелинът на Кремъл, доволно протривайки ръце при срещата си с който и да е било български премиер или президент, преди исторически назидателно да им обясни, защо отлага за по-добри времена в актуалните българо-руски взаимоотношения разглеждането на тази или онази настоятелна просьба... А в това време, горкият държавен секретар Помпео, навярно би пристъпвал нервно от крак на крак пред перчемлията стопанин на Овалния кабинет с оправданието, че е готов с предложение за нов шарже д`афер на външните работи на България, след гневния изблик на президента Тръмп – нерде Чърчил и Сталин през 1944-та, нерде моята “процентна сделка” с Путин за Балканите в началото на ХХI век. А как ли би звучало на английски туитнато към нашенската шарже д`афер едно “дипломатично” тръмповско предупреждение – от формите на твойто съвършенство с наслада пият моите очи, но не нарушавай чудното блаженство, о моля те – мълчи... мълчи... мълчи (Давид Овадия) \r\n\r\n Доста трудно ще е на хроникьорите на преходната ни, от един към друг Господар, българска дипломация при описанието на антидипломатичността на всички шарже д`афер разпоредители с външната политика на разпнатата между Изтока и Запада многострадална България. \r\n\r\n \r\n\r\n   \r\n \n\t\t\t\t\t\t", "date": "2019.09.04", "title": "ДИМИТЪР НЕДКОВ:ТЕРЗАНИЯТА НА шарже д`афер Захариева, Екатерина Спасовна..."}
{"url": "http://www.bnews.bg/article/263215-kashtata_na_sazdatelya_na_morskata_gradina_vav_varna_se_prevarna_v_smetishte", "text": "\n Домът на създателя на Морската градина във Варна - Антон Новак, от години тъне в мръсотия и забрава. Сградата е в сърцето на парка, но се руши и е опасна. \r\n\r\n „Ако ние стопанисвахме къщата, тя нямаше да изглежда по този начин. Множество хора се вълнуваха какво ще се случи и в чии ръце ще попадне и за какво ще се използва къщата. Винаги е имало недомлъвки ще бъде ли музей, но официална позиция няма”, каза Димитър Новак, наследник на Антон Новак. \r\n\r\n „Сградата изглежда ужасно. Преди всичко искам да кажа, че възхищавам на Антон Новак. Радвам се, че вече се говори за тази сграда. От 2014 г. е започнало проучваме собствеността на сградата и тя вече е прехвърлена на Община Варна. Къщата ще бъде обезопасена в най-скоро време. Един рушащ се символ ще стане красив”, посочи Николай Савов от Община Варна. \r\n\r\n „Към настоящия момент сградата не впечатлява с особена архитектурна и художествена стойност. Антон Новак прекарва около 50 години в тази къща. Това е човекът, който създава голяма част от  зелените пространства във Варна”, допълни краеведът Християн Облаков. \r\n \n\t\t\t\t\t\t", "date": "2019.09.04", "title": "Къщата на създателя на Морската градина във Варна се превърна в сметище"}
{"url": "http://www.bnews.bg/article/263210-prezidentat_prizova_da_se_zasili_grazhdanskoto_uchastie_i_kontrol_varhu_upravlenieto", "text": "\n Необходима е разпоредба премиерът да се явява поне веднъж в месеца в пленарна зала за отговор на общи въпроси по политиката на правителството, заяви в обръщението си към народните представители в парламента президентът Румен Радев.  \r\n\r\n Държавният глава даде началото на новия политически сезон след едномесечната ваканция на депутатите.  \r\n\r\n Необузданата корупция по високите етажи и ширещата се престъпност, особено в малките населени места, изискват законодателните и контролни функции на Народното събрание да се съсредоточат върху укрепването на върховенството на закона, подчерта президентът. \r\n\r\n В началото на обръщението си, той заяви, че се очертава тежка и натоварена парламентарна сесия, предстои приемането на редица закони, най-важният от които е държавният бюджет, като припомни, че ще има и местни избори.  \r\n\r\n \"България продължава да губи най-ценното си богатство - хората, голяма част от гражданите се отчуждават от собствената си държава. Прозрачност отчетност и отговорност, основни фактори на управлението – чезнат. Няма развитие сигурност и просперитет, а има бедност и корупция\", отбеляза президентът. \r\n\r\n Нужна е промяна, която да засили гражданското участие и контрол върху управлението, да направи институциите по-прозрачни. Необходима ни е силна държава, добави Радев. \r\n\r\n Той отбеляза, че очаква ускорен дебат по важните въпроси. Не може да има ефективно управление на държавата, ако няма пълноценен парламентарен контрол върху изпълнителната власт, каза Радев. \r\n\r\n \"Българското правителство е едно от малките, което не следва управленска програма, която да е получила одобрението на парламента след публичен дебат. Ако наред със състава на МС, премиерът предлага за одобрение в НС и своята управленска програма, това би било добре\", заяви Радев. \r\n\r\n Според президента има необходимост от разпоредба, която да задължава премиерът да се явява поне веднъж в месеца в парламента за отговори на общи въпроси по политиката на правителството. \r\n\r\n Отказът от блицконтрол бе отстъпление от демократичните принципи и неговото възстановяване ще бъде стъпка към добрите практики на парламентаризма, смята президентът. \r\n\r\n Той призова още сега да се концентрират усилията към важни за бъдещето на страната решения, ако това не се случи или апатията ще продължи да опразва България, или улицата ще помете статуквото. Българите очакват вашите отговорни действия, каза още Радев. \r\n\r\n \"Надявам се новият политически сезон да е изключително ползотворен, защото се решева най-важният закон в държавата – бюджетът и данъчните закони, които го придружават\", заяви Менда Стоянова от ГЕРБ преди началото на първото заседание. Тя отбеляза още, че се надява в парламента дасе получи смислен дебат. \r\n\r\n Надявам се да постигнем повече доходи и повече сигурност за българските граждани, заяви и Алексъндър Сиди от ВМРО. \r\n\r\n Лидерът на \"Воля\" – Веселин Марешки, посочи че приоритетите за тях през новия политически сезон ще са повишаването на доходите, строителството на магистрала \"Хемус\", както и че ще бъдат коректив на всички негативни решения. \r\n \n\t\t\t\t\t\t", "date": "2019.09.04", "title": "Президентът призова да се засили гражданското участие и контрол върху управлението"}
{"url": "http://www.bnews.bg/article/263212-prodalzhava_remontat_v_tunel_topli_dol_na_am_hemus", "text": "\n От 9:30 до 15:30 часа в сряда движението в тунел \"Топли дол\" по магистрала „Хемус” ще се осъществява само в едната лента заради ремонт. \r\n\r\n Ремонтни дейности ще има и по магистрала „Тракия” в участъка от 13-ти до 16-ти км посока Бургас. \r\n\r\n От АПИ предупреждават шофьорите да карат с повишено внимание. \r\n \n\t\t\t\t\t\t", "date": "2019.09.04", "title": "Продължава ремонтът в тунел „Топли дол” на АМ „Хемус”"}
