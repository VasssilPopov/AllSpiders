{"url": "http://www.bnews.bg/article/241938-otkrivat_pametnik_na_emil_dimitrov_v_pleven", "text": "\n Паметник на Емил Димитров ще бъде открит в Плевен навръх празника на града 15 май. Създател на монумента е скулпторът Константин Симеонов-Костика. Фигурата на незабравимия певец ще се извиси в цял ръст в сърцето на Плевен - в зеленината до големия фонтан. Близо 35 хил. лева влязоха в дарителската сметка за изграждане на паметника. Кампанията стартира през пролетта на 2016 г. На благотворителен концерт 7 хил. лева събраха с песните си Маргарита Хранова, Тони Димитрова, Люси Дяковска и др. \r\n  \r\n \n\t\t\t\t\t\t", "date": "2018.05.14", "title": "Откриват паметник на Емил Димитров в Плевен "}
{"url": "http://www.bnews.bg/article/241963-uzhasyavashto_balgarski_uchenichki_izcheznaha_misteriozno_v_sasht", "text": "\n Две българки, ученички в Rolling Meadows High School, са обявени за издирване от полицията в чикагското предградие Арлингтън хайтс. Натали Наскова, на 16 години, и Велина Шентова, на 18 години, са в неизвестност от няколко дни. Последната информация за тях е, че са били на училище, пише bg-voice.com. \"Моята дъщеря просто не се прибра\", казва Натали Пенчева, майка на Натали. \"Каза ми, че трябва да остане допълнително след училище, но така и не се прибра\", добавя майката. Тя се е чула по телефона с другото момиче в неизвестност Велина във вторник вечерта. \r\n\r\n \"Аз я молих, ако знае нещо за Натали, да ми каже, но тя заяви, че нищо не знае\". На следващата сутрин и тя изчезва безследно. Бащата на Велина, Делчо Шинтов, кара камион и не е бил в града по това време, но каза, че се е чул за последно с дъщеря си в сряда сутрин, когато тя му каза, че й е било лошо и че не и се ходи на училище. \r\n\r\n \r\nАз и казах, че трябва да иде и тя ми каза добре, ще ида. Трябва да вземе изпити преди да си замине за България\" добавя Делчо. \"В много добри отношения сме с дъщеря ми\" добавя той. Също в сряда, в 10:30 преди обед му се обажда бащата на Натали с информация, че Велина не е отишла на училище. \"От тогава и звъня и до сега телефона й е изключен\", казва Делчо Шентов. \r\n\r\n Според него и това, което му е казано от разследващите, няколко момичета от училището на българките са казали на полицията, че са видели тийнейджърките на бензиностанцията на Old Wilky и Alngounquin Rd в Арлингтън Хайтс с мъж, видимо по-възрастен от тях, от латино произход. Към момента от полицията не дават никаква информация по разследването и не са пуснали дори съобщение към медиите. Родителите на двете момиче са силно разтревожени, тъй като с тях няма връзка от няколко дни. \"Телефоните и айпадите им са изключени, няма как да се проследят\" казва майката на Натали. \r\n\r\n От дома й липсват някои дрехи на дъщеря й, затова и майката се надява това е хлапашка постъпка и двете момичета да се приберат живи и здрави. Липсва и зелената карта на 16 годишната Натали, въпреки, че като юноша властите няма да и разрешат да напусне страната сама. Възможно е момичетата да са решили да избягат, но според майката без пари, не могат да стигнат далеч. Делчо Шентов казва че не е забелязвал никакъв знак, че дъщеря му Велина планира да бяга или иска да напусне дома си или града. Напротив - \"На 22-ри има билет за България. На 24-ти нейния випуск има бал, купили сме обувки, чанти\", разказва бащата. Родителите молят ако някой има информация за момичетата незабавно да се обади на Arlington Heights Police Department на 847-368-5300. \r\n \n\t\t\t\t\t\t", "date": "2018.05.14", "title": "Ужасяващо: Български ученички изчезнаха мистериозно в САЩ! "}
{"url": "http://www.bnews.bg/article/241961-volya_kakvo_e_da_izkachish_everest_s_dva_amputirani_kraka", "text": "\n Алпинистът Шиа Бою стори нещо изключително, след като изкачи връх Еверест с цели два ампутирани крака. \r\n\r\n Но това не е най-интересното в случая на 69-годишния китаец. Неговата история е още по-впечатляваща, защото той губи двете си ходила, когато се опитва да изкачи Еверест за първи път, преди цели 20 години. \r\n\r\n Това е опит номер 5 за Бою, който става едва третият човек с два ампутирани крака, изкачил Еверест. \r\n\r\n \"Той го изкачи тази сутрин и бе рамо до рамо със седем от членовете на неговия отбор\", каза пък Дава Фути Шерпа, който е организатор на въпросната експедиция. \r\n\r\n \r\n\r\n   \r\n \n\t\t\t\t\t\t", "date": "2018.05.14", "title": "Воля: Какво е да изкачиш Еверест с два ампутирани крака… "}
{"url": "http://www.bnews.bg/article/241965-kitaytsite_shte_vazrazhdat_belene_a_novoto_e_shte_stroyat_lyubimata_na_boyko_borisov", "text": "\n Китайци искат да строят магистралата Русе-Велико Търново. Те имат апетит и към изграждането на тунела под Шипка. \r\nПредставители на китайски конгломерат „СИТИК Констракшън“ разговаря днес с регионалния министър Николай Нанков. „Крайно време е да положим основите на едно дългосрочно и устойчиво партньорство между България и китайския бизнес“, заяви по време на срещата министърът. \r\nДнес двете страни обсъдиха възможностите за подписване на Меморандум за сътрудничество. „Ще бъда щастлив, ако успеем да отбележим напредък в нашите съвместни усилия за реализиране на инфраструктурни проекти под формата на публично-частно партньорство“, допълни Нанков. \r\n \n\t\t\t\t\t\t", "date": "2018.05.14", "title": "Китайците ще „възраждат“ Белене, а новото е… ще строят любимата на Бойко Борисов… "}
{"url": "http://www.bnews.bg/article/241964-nova_valna_ebola_19_pochinaha_v", "text": "\n В Демократична република Конго са отчетени 39 вероятни и потвърдени случаи на ебола между 4 април и 13 май, предаде Ройтерс, като се позова на днешно съобщение на Световната здравна организация (СЗО). \r\n\r\n Починали са 19 души. \r\n\r\n В изявлението се посочва, че 393-ма души, контактували с разболели си хора, са поставени под наблюдение. СЗО има готовност да изпрати 4000 ваксини в Конго. \r\n\r\n Новата вълна от ебола все още не може да бъде определена като \"събитие с международно значение за общественото здраве\" и не се налага създаването на извънреден комитет на СЗО по случая. \r\n\r\n При последното разразяване на болестта от декември 2013 г. до юни 2016 г., главно в Гвинея, Либерия и Сиера Леоне, починаха над 11 000 души по данни на СЗО. \r\n \n\t\t\t\t\t\t", "date": "2018.05.14", "title": "Нова вълна ебола - 19 починаха в..."}
{"url": "http://www.bnews.bg/article/241959-mvr_se_zakani_predi_levski_tsska_kray_na_fenskite_svoevoliya", "text": "\n Няма да бъдат допускани нерегламентирани шествия по маршрутите на придвижване на феновете. Това съобщиха от пресцентъра на МВР във връзка с предприети от СДВР мерки за охрана на реда на мача \"Левски\" - ЦСКА. \r\n  \r\nПредстоящото дерби е на 15 май (вторник) от 18.30 ч. на Национален стадион \"Васил Левски\". За да бъде избегнато струпване, органите на реда приканват зрителите да се възползват от по-ранното отваряне на входовете на стадиона. Вратите за посетители ще бъдат отворени в 16.30 ч. \r\n  \r\nПреди, по време и след провеждане на спортната среща полицейските служители ще следят за опазването на обществения ред и за недопускането на инциденти на територията на града. \r\n  \r\nНа изградени КПП-та в района на спортното съоръжение полицаи ще извършват щателна проверка на всички посетители на футболния мач. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. \r\n  \r\nМалолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона. \r\nУниформените ще следят за недопускане на зрители във видимо нетрезво състояние, както и за носене на забранени предмети и вещи (огнестрелно оръжие, пиротехнически изделия, ножове, палки, боксове, бутилки, парфюми и чадъри). \r\n  \r\n \n\t\t\t\t\t\t", "date": "2018.05.14", "title": "МВР се закани преди Левски – ЦСКА: Край на фенските своеволия! "}
{"url": "http://www.bnews.bg/article/241939-godzhi_v_lyuta_voyna_s_bivshata_si_sapruga", "text": "\n Георги Милчев - Годжи е в люта война с бившата си съпруга Даниела, която години след раздялата им все още не може да преглътне многобройните му изневери, станали в крайна сметка причина за развода им. Екс госпожа Милчева била толкова сърдита на бас китариста на „Ку-ку бенд”, че не давала на синовете им Цветомил и Волин да се виждат с таткото, писа „Таблоид“. \r\n\r\n Наследниците им, които вече са мъже за женени, дори били принудени да крият от майка си, че се срещат с баща си, за да избегнат проблеми с обидената Даниела.  \r\n\r\n Гологлавият музикант напусна окончателно жена си, която е ученическата му любов, след поредица от секс афери. Най-обсъждана бе връзката му с някогашната вокалистка на „Шоуто на Слави” Цветелина Грахич. За големия разрив между бившите съпрузи говори и фактът, че пред колеги и приятели китаристът от Криводол не нарича Даниела по име, а говори за нея като „майката на синовете ми”. Това възмутило дори шефа му Слави Трифонов, който му направил остра забележка, че може да му е бивша съпруга, но жената си има име.  \r\n\r\n Миналата година Даниела приела тежко новината, че Годжи отново ще става баща – този път от приятелката си Надежда Дончева. Тя дари 48-годишния китарист с дъщеря Цвета в средата на декември 2017 г. Като кавалер басистът на Дългия все пак не си позволявал публично да сипе обиди по адрес на единствената си до момента официална съпруга. Диди обаче не била толкова деликатна и в разговор с общи познати от младежките им години не пестяла обидни квалификации. Освен това Даниела не можела да преглътне, че палавият й екс съпруг се е хванал с 23 години по-млада от него бизнес дама, при това красавица.  \r\n\r\n С майката на синовете си Годжи се загаджва в 9-и клас през далечната вече 1987 г., когато е едва 18-годишен. Цветомил проплаква още докато татко му отбивал военната си служба. След шест години се родил и по-малкият Волин. По това време китаристът вече е известен, пътува почти всеки ден до София, записва песни с „Ку-ку бенд” и животът му коренно се променя. Даниела трудно издържа на дългите му отсъствия, атаките на фенките и безкрайните му закъснения. Затова накрая двамата се разделят.  \r\n\r\n Шоуменът настоявал разлъката да е цивилизована. Факт е, че публично Годжи и Даниела запазиха мълчание за развода и не предприеха мятане на кал и обвинения във всички смъртни грехове. В действителност обаче бившите съпрузи били в много лоши отношения, което принуждавало техните общи приятели да не ги канят на общите им сбирки. \r\n \n\t\t\t\t\t\t", "date": "2018.05.14", "title": "Годжи в люта война с бившата си съпруга"}
{"url": "http://www.bnews.bg/article/241957-plovdivskata_poboynichka_medarova_otnovo_e_v_aresta", "text": "\n 21-годишната Габриела Медарова, която преди месец удари 10 паркирани автомобила в Пловдив след употреба на алкохол и дрога, отново е задържана за 24 часа. \r\n\r\n Този път тя е обвинена за нанасяне на телесно повреда по хулигански подбуди, съобщи прокурор Атанас Илиев от Районна прокуратура в Пловдив, цитиран от „Фокус”. \r\n\r\n В ранните часове на 11 май Катя Андреева празнувала рождения си ден в клуб. Малко преди да си тръгне, 21-годишната студентка е съборена с юмручен удар в лицето от непозната жена. \r\n\r\n Очевидци са разпознали Габриела Медарова. Потърпевшата твърди, че с нищо не е провокирала удара. \r\n\r\n По делото предстои установяване и разпити на всички очевидци на инцидента, изготвяне на медицинска експертиза. За престъплението законът предвижда наказание до една година затвор или пробация. \r\n\r\n Само преди 3 седмици Габриела Медарова се разплака в съда и се разкайваше за пометените от нея паркирани автомобили. В съда родителите й твърдяха, че била добро момиче и не употребявала алкохол и наркотици. \r\n\r\n Медарова беше освободена от ареста срещу гаранция. Първоначално гаранцията беше 20 хил. лв., но след обжалване беше намалена на 5 хил. лв. \r\n \n\t\t\t\t\t\t", "date": "2018.05.14", "title": "Пловдивската побойничка Медарова отново е в ареста! "}
{"url": "http://www.bnews.bg/article/241960-ledeni_orehi_unishtozhiha_zemedelskata_produktsiya_kray_montana", "text": "\n Градушка с големината на орех е паднала през нощта в пет населени места в област Монтана, съобщи агенция \"Фокус\". \r\n\r\n Най-едра градушката е била в град Брусарци и село Крива бара. Засегнати са още селата Василовци, Габровница и Долно Церовене. \r\n\r\n Ударени са овощни и лозови насаждения, унищожена е и голяма част от продукцията в градините на хората. \r\n\r\n Количеството на падналите валежи в Монтана е 22,4 л на кв. м, във Василовци - 22 л на кв. м, а в Долно Церовене - 17,7 л на кв. м. \r\n\r\n Обилните валежи ще продължат и през днешния ден, като отново се очакват градушки, предупреждават от Хидрометеорологичната станция в Монтана. \r\n\r\n   \r\n \n\t\t\t\t\t\t", "date": "2018.05.14", "title": "Ледени „орехи“ унищожиха земеделската продукция край Монтана  "}
{"url": "http://www.bnews.bg/article/241962-tazhno_porednata_spasitelna_operatsiya_zavarshi_s_neblagopriyatni_vesti_za_alpinista_ni_boyan_petrov", "text": "\n Екипът от шерпи, който издирва българския алпинист Боян Петров, се е върнал в базовия лагер днес следобед, отново без да успее да го намери. Те са открили само някои материали и оборудване, които най-вероятно са използвани от него и ще бъдат анализирани - това съобщиха около 17 часа на официалната страница на спасителния екип Dream Wanderlust във Фейсбук. \r\n\r\n През целия ден спасителите са се опитвали да излетят с хеликоптер от летището в Катманду, но заради лошото време, не са успели. Надеждата е довечера или утре и те да стигнат до базовия лагер. От докладите, предоставени от спасителния екип, ще зависи и посоката на търсене. \r\n\r\n \"Все още се опитваме да стигнем до базовия лагер. Но, за съжаление, нямаше дори час благоприятно време за летене. След като съберем доказателствата от шерпите, отново ще се опитаме да подновим търсенето. Надявам се да имам ясна картина за 24 часа\", каза ръководителят на хеликоптерния екип. \r\n\r\n Много вероятно е Боян Петров да е паднал в пропаст между лагер 3 и връх Шиша Пангма, такова предположение е направил по-рано най-добрият шерп в спасителната мисия. \r\n\r\n \"Това е личната теория на най-добрия шерп, който е и приятел на Боян. Той смята, че трагедията може да е станала заради покритите със сняг големи пропасти. Там съвсем леко отклонение може да ти коства живота\", каза пред Нова телевизия Кирил Петков, който е в Химилаите и участва в акцията. \r\n\r\n По думите му \"над лагер 2 шерпите вече търсят само тяло, а не жив човек\", поради факта, че българинът е в неизвестност от много дни, а условията на тази височина са екстремни. Освен това Петров е диабетик. \r\n \n\t\t\t\t\t\t", "date": "2018.05.14", "title": "Тъжно: Поредната спасителна операция завърши с неблагоприятни вести за алпиниста ни Боян Петров… "}
{"url": "http://www.bnews.bg/article/241935-mis_balgariya_2002_tedi_burgazlieva_mizerstva_v_amerika", "text": "\n Тя емигрира след тежкия развод със съпруга Сашо Младенов, син на футболния треньор Стойчо Младенов. „Трябваше да се откъсна. Да се отърся от всичко. Минах през много препятствия, лишения, много работа. Първоначално, когато пристигнах в САЩ, спах в една малка стаичка без завески и на матрак на пода. Работех три работи. \r\n\r\n В България бях много разглезена. Бе ми лесно. В един момент, когато дойдох в САЩ, никой не ме познаваше, езикът ми бе зле. Трябваше да се справям със страшно много трудности“, спомня си първата ни красавица, цитира „Телеграф“. \r\n\r\n Днес тя има нов съпруг – Симеон, с когото се оженили в стъклена църква до океана. От 7 години живее в Лос Анджелис, а преди това две лета е била в Ню Йорк. Сега се занимава с финанси и инвестиции, а наскоро е открила собствена фирма за самоусъвършенстване. \r\n \n\t\t\t\t\t\t", "date": "2018.05.14", "title": "Мис България 2002 Теди Бургазлиева мизерства в Америка"}
{"url": "http://www.bnews.bg/article/241954-opasen_koloezdachat_ot_yuzhniya_park_ostava_v_aresta", "text": "\n 24-годишният Борислав Миланов, който удари с колело дете на година и осем месеца в Южния парк и избяга, остава в ареста. Това съобщиха от прокуратурата. \r\n\r\n Софийският районен съд е уважил внесеното от Софийска районна прокуратура искане за мярка „задържане под стража” за Миланов още в събота – 12 май. \r\n\r\n Съдът е изтъкнал като изключително укоримо поведението на обвиняемия след извършване на инкриминираното деяние – фактът, че е избягал и не е оказал помощ на детето, опитвайки се да прикрие своята самоличност. \r\n\r\n На следващо място съдът посочва, че съществува опасност от извършване на ново престъпление от Миланов, тъй като трикратно е осъждан, като два пъти му е налагано наказание „пробация” за едно и също деяние. \r\n \n\t\t\t\t\t\t", "date": "2018.05.14", "title": "ОПАСЕН: Колоездачът от Южния парк остава в ареста!  "}
{"url": "http://www.bnews.bg/article/241956-sluzhitelite_na_dai_blagoevgrad_izhvarchaha_ot", "text": "\n Специализираният наказателен съд отстрани от работа десетимата служители на ДАИ, които бяха зрелищно арестувани през април заради корупция. \r\n\r\n Шестима от задържаните при спецакцията на ГДБОП служители на ДАИ-Благоевград са в ареста, а четирима с мярка парична гаранция. \r\n\r\n Защитниците на обвиняемите ще обжалват. \r\n\r\n На днешното си заседание съдът прецени, че ако не бъдат отстранени от длъжност, автомобилните инспектори биха могли да укрият документи или да повлияят на свидетели. \r\n \n\t\t\t\t\t\t", "date": "2018.05.14", "title": "Служителите на ДАИ-Благоевград изхвърчаха от… "}
{"url": "http://www.bnews.bg/article/241937-sled_otvorenoto_pismo_bratat_na_megan_se_razkayva_iska_pokana_za_svatbata", "text": "\n Томас Маркъл-младши, полубратът на Меган Маркъл, е написал второ отворено писмо - този път извинително, с надеждата в последния момент да получи покана за сватбата й с принц Хари на 19 май. \r\n\r\n В първото си отворено писмо 51-годишният Томас Маркъл-младши призова принц Хари да не се жени за неговата полусестра. В него той описа Меган Маркъл като \"повърхностна, надменна жена, която ще направи за смях кралското семейство\" и нарече предстоящия брак \"най-голямата грешка в историята на кралските сватби\". \r\n\r\n Този път тонът на Маркъл младши е далече по-смирен. Във второ отворено писмо, публикувано от сп. \"Ин тъч\", полубратът на 36-годишната Меган Маркъл припомня техни общи семейни спомени и съвместни празници и изразява надежда, че все още \"не е късно\" да получи покана за сватбата й. \r\n\r\n \"Вярно е, че с теб през годините се отдалечихме от останалите членове на фамилията. Ние обаче все още сме семейство. С всички тези спомени, когато те гледаме как порастваш, е болезнено, че ни забравяш. Това, че не ме покани на сватбата, накърни чувствата ми. Все още не е късно да ми пратиш покана. Членовете на семейството трябва да бъдем до теб в сватбения ден и да покажем обичта и подкрепата си, защото така правят близките.\" \r\n\r\n Това пише Томас Маркъл младши, обръщайки се към своята полусестра с галеното име \"Мег\". \r\n \n\t\t\t\t\t\t", "date": "2018.05.14", "title": "След отвореното писмо, братът на Меган се разкайва, иска покана за сватбата"}
{"url": "http://www.bnews.bg/article/241947-bioproizvoditelite_se_vdigat_na_bunt_pravitelstvoto_im_dalzhi_pari", "text": "\n Националната Био Асоциация планира протести заради отказ да им бъдат изплатени средства по три мерки от Програмата за развитие на селските райони. Това обяви председателят на асоциацията Слави Трифонов на пресконференция, съобщи БНТ. \r\n\r\n Трифонов обяви, че преди седмица, сертифицираните производители подписали декларация за участие в програмата - \"под условие\" - ако има средства, са получили писма от Държавен фонд \"Земеделие\", че няма да им бъдат изплатени плащанията по Мярка 10, Мярка 11 и мярка 214 за 2017 г. Даден е и 14-дневен срок за обжалване на това решение. \r\n\r\n Националната асоциация няма данни колко души са засегнати от този отказ от изплащане на средства. \r\n\r\n \r\nСпоразумението за подписване на декларация \"под условие\" било постигнато миналата година с представители на служебното правителство. Като на производителите е било обещано, че средства ще бъдат осигурени. \r\n\r\n \r\nОт асоциацията предполагат, че причината за спрените плащания са 60 млн. лв. бюджетен дефицит от 2017 г. в трите агроекологични и биомерки, по които са отказани плащанията. Според Трифонов пари за плащания по мерките могат да се осигурят чрез евросредства и държавни помощи. \r\n\r\n \r\n\"Не можем да разберем тази политика, която не подкрепя най-перспективния отрасъл в земеделието\", каза Трифонов. И допълни, че асоциацията ще информира ЕК, че липсват средства по трите агроекологични програми. \r\n\r\n \"Искаме да разберем къде са отишли парите\", каза още Слави Трифонов. \r\n \n\t\t\t\t\t\t", "date": "2018.05.14", "title": "Биопроизводителите се вдигат на БУНТ! Правителството им дължи пари!"}
{"url": "http://www.bnews.bg/article/241932-magi_siderova_povrashta_mi_se_ot_bg_serialite", "text": "\n Маги Сидерова, бивша мисис България, избухна срещу БГ сериалите в национален ефир. Моделката заяви, че направо й се повръща от някои продукции. „Все по-трудно издържам тези драми… домати и сутиени в национален ефир. Крясъци и безсмислени реплики! \r\nСори… Време е да дадете ефира на нещо смислено”, избухна в социалните мрежи Маги, която доскоро носеше фамилията Желязкова. \r\nЗа де държим публиката в напрежение, ще кажем и кой е сериалът с драмите, доматите и сутиените, срещу който се бунтува Маги—става дума за „София — ден и нощ”. \r\n \n\t\t\t\t\t\t", "date": "2018.05.14", "title": "Маги Сидерова: Повръща ми се от БГ сериалите"}
{"url": "http://www.bnews.bg/article/241894-video_ot_27_sekundi_obyasnyava_zhivota_po_idealen_nachin", "text": "\n Режисьорът Кейси Нейстат е особено популярен в YouTube и този 27-секунден клип показва много точно защо, пише Goodnet.org. \r\n\r\n Със своята семпла визия, зарибяваща музика и вдъхновяващо послание, той ни дава един безупречен съвет за по-малко от минута. \r\n\r\n \"Животът е като да вървиш по движеща се пътека, но в обратната посока. Стойте на едно място и ще тръгнете назад. Вървете и ще стоите на едно място. За да продължите напред, трябва да се забързате.\" \r\n\r\n Е, вие какво правите? \r\n\r\n \r\n\r\n   \r\n \n\t\t\t\t\t\t", "date": "2018.05.14", "title": "ВИДЕО от 27 секунди обяснява живота по идеален начин "}
{"url": "http://www.bnews.bg/article/241943-chudo_mitnichar_otkaza_podkup_zaradi", "text": "\n Митничар отказа подкуп от 500 евро, след като бе открита контрабандна валута с левова равностойност 176 024 лева от митнически служители на МП \"Капитан Андреево\".  \r\n\r\n Недекларирана валута е намерена от митническите служители при проверка на лек автомобил с турска регистрация, управляван от немски гражданин от турски произход. Автомобилът с марка \"BMW\" e пристигнал на българския митнически пункт на 12.05.2018 г. Водачът на превозното средство, който пътувал сам, отговорил на въпросите на митническите служители, че не внася нищо за деклариране. \r\n\r\n Автомобилът е отклонен за проверка с рентгенова апаратура, при която митническия служител е установил наличието на съмнителен пакет. В този момент мъжа му предложил 500 евро, за да не последва повторна проверка. Такава била осъществена и на мястото на резервната гума, в багажника, е открита торба с недекларирани 90 000 евро. Мъжът е задържан по образуваното в РУ Свиленград досъдебно производство. \r\n \n\t\t\t\t\t\t", "date": "2018.05.14", "title": "Чудо: Митничар отказа подкуп заради..."}
{"url": "http://www.bnews.bg/article/241917-57_godishnata_alisha_otrakala_orlin_pavlov_v_legloto", "text": "\n Първото истинско влюбване на Орлин Павлов е в доста по-възрастна от него чужденка. \r\nТя се казва Алиша Зиф. Двамата се запознават през 1999 година, когато Павлов е на турне в Холандия. Бъдещата му приятелка тогава е на 38 години и се грижи за осветлението в залата. Те си падат един по друг, но певецът дори не подозира, че възрастовата им разлика е 18 години. Алиша не е първата партньорка в живота на Орлин, но го учи на тънкости в леглото. \r\nВ момента тя живее в Калифорния с двете си деца, без мъж. Занимава се с кино и работи с холивудски знаменитости. Миналата година красавицата успява да издири Орлин и да го покани на гости. Певецът заминава и отсяда в нейния дом, но тръпката помежду им не възкръсва, пише „България днес“. \r\n  \r\n \n\t\t\t\t\t\t", "date": "2018.05.14", "title": "57-годишната Алиша отракала Орлин Павлов в леглото"}
{"url": "http://www.bnews.bg/article/241944-boklutsite_ot_plazha_shte_se_sabirat_razdelno", "text": "\n През това лято концесионерите и наемателите на плажовете трябва да поставят началото на разделно събиране на отпадъците, каза днес във Варна министърът на околната среда Нено Димов. \r\n\r\n През настоящото лято разделното сметосъбиране ще бъде на доброволен принцип, но през следващата година ще стане задължително. Причината за прилагането на тази стъпка е голямото замърсяване от пластмасови боклуци, които се разграждат много трудно. По думите на Димов само 20 на сто от този тип отпадъци се изхвърлят от корабите, останалите се генерират от заведенията край морето и от плажуващите. \r\n\r\n Водата по родното Черноморие вече е чиста. 13 плажа тази година са със Син флаг. Единствената проблемна ивица остава Офицерският плаж във Варна, който е в недобро състояние. В началото на юни здравните инспекции отново ще проверят чистотата на морската вода по крайбрежието. През сезона ще има още две такива инспекции. През това лято ще се следи стриктно дали плажните заведения са свързани с канализационната система и нарушителите ще бъдат санкционирани. \r\n \n\t\t\t\t\t\t", "date": "2018.05.14", "title": "Боклуците от плажа ще се събират… разделно! "}
{"url": "http://www.bnews.bg/article/241958-radev_nyama_vyara_na_politsaite_zamenya_gi_s_kameri", "text": "\n Обсъжда се закупуването от държавата на единен софтуер за видеонаблюдение на населените места. Това заяви в Перник министърът на вътрешните работи Валентин Радев. \r\n\r\n По думите му софтуерът ще бъде под контрола на МВР, като държавата ще се ангажира и с разширението и обновяването му. Това е скъпата част от въвеждането на видеонаблюдение, уточни министърът. Според него необходимо е кметовете на общини и населени места да намерят средства за закупуване на камери. \r\n\r\n Повече камери - това означава по-малко личен състав, който се занимава с такова наблюдение, възможност да пренасочим полицаите към други функции, заяви Радев. По думите му камерите ще заместят жива сила от МВР. \r\n\r\n Валентин Радев присъства днес в Перник на представяне на видеонаблюдение, което е монтирано в града с помощта на две фирми. \r\n\r\n Петдесет камери са поставени на всички входно-изходни артерии в града и по-важните кръстовища. Седемнайсет от тях - три моторизирани и 14 стационарни, охраняват централния пернишки площад. На пътен възел \"Даскалово\" е инсталирана обзорна камера, която отчита трафика. По нейни данни от 1 май до днес на обяд през пътното съоръжение са преминали над 45 000 автомобила. \r\n\r\n Видеонаблюдението позволява да се проследяват коли по номера, включително и ако само са зададени цифрите, по дата и час, по всяко време на денонощието. Според старши директора на МТел Иван Иванов има общини, в които престъпността е сведена до нула, благодарение на въведеното видео наблюдение. \r\n\r\n Инвестицията е на стойност 160 000 лв. и е финансирана от \"Стомана индъстри\". Договорът е тригодишен, поясни кметът Вяра Церовска. По думите й контролът се осъществява от общинско помещение, което е оборудвано и предадено на МВР. \r\n\r\n Радев горещо одобри направеното и уточни, че Перник е поредният град, в който се въвежда видеонаблюдение. Според него то играе голяма превантивна роля. \r\n\r\n Вътрешният министър се срещна и с кметове и кметски наместници от Пернишка област. Той беше придружаван от главния секретар на МВР гл. комисар Младен Маринов и директора на ОДМВР-Перник ст. комисар Димитър Попов. Намерението на ръководството на МВР беше да се запознае с местната специфика и проблемите, които могат да бъдат решени с помощта на полицията, както и да получи обратна информация за постигнатото взаимодействие на дирекцията с местната власт. \r\n\r\n Пред министъра е било поставено искане част от парите, които се събират от пътно-транспортни произшествия, да се преотстъпят на населените места. Те пък ще ги използват за закупуване на камери, разказа Радев и посочи, че се работи по този казус. \r\n \n\t\t\t\t\t\t", "date": "2018.05.14", "title": "Радев няма вяра на полицаите, заменя ги с камери!"}
{"url": "http://www.bnews.bg/article/241940-maykite_sa_nay_vazhni_na_sveta_i_grisho_go_prizna_po_mnogo_mil_nachin", "text": "\n Най-добрият ни тенисист Григор Димитров се обърна по специален начин към майка си в деня, в който по-голямата част от света отбелязваше Деня на майката. \r\n\r\n Той отправи посланието си чрез официалния сайт на ATP: \r\n\r\n \"За мен родителите и семейството са първи. Майка ми е тази, която ми даде първа ракетата. Знам какво е да си подкрепян, но знам и какво значи да имаш до себе си някой специален човек, като моята майка. Да е до теб винаги, когато искаш, независимо от всичко. Никога не бива да приемаме това за даденост. Затова ценете своите майки\", казва първата ни ракета. \r\n \n\t\t\t\t\t\t", "date": "2018.05.14", "title": "Майките са най-важни на света! И Гришо го призна по много мил начин… "}
{"url": "http://www.bnews.bg/article/241946-kobrata_zaradva_detsa_s_uvreden_sluh_zavede_gi_v", "text": "\n Кубрат Пулев зарадва близо 40 момчета и момичета от средно специалното училище „Проф. д-р Дечо Денев” в София. Срещата се състоя в Музея на спорта на Националния стадион „Васил Левски”. \r\n\r\n Носителят на интерконтиненталния пояс на Световната боксова асоциация в тежка категория бе голямата изненада за малчуганите, а поводът бе 122-рата годишнина от основаването на първото по рода си училище за деца с увреден слух не само у нас, но и на Балканите. \r\n\r\n „Чакам всеки от вас, който иска да тренира бокс в залата. Вратите на нашата зала са отворени за всички. Бъдете добри, слушайте родителите и учителите си и никога не забравяйте да подадете ръка на човек в нужда. Да правиш добро е най-великото нещо, на което можем да се научим в този живот”, с тези думи боксьорът се обърна към децата, след което обяви, че ще отговори на всеки един техен въпрос. А въпросите валяха: \r\n\r\n - Как си станал толкова силен? \r\n\r\n - С много труд и тренировки. С много лишения. С много упоритост и търпение. С подкрепата на близките и семейството. \r\n\r\n  - На какво те научиха родителите ти? \r\n\r\n - Никога да не се предавам. И винаги да вярвам в себе си. Този урок е от баща ми, който искаше аз и брат ми да станем боксьори. Това бе неговата мечта. И ние с Тервел я реализирахме. \r\n\r\n  - Имаш ли и други братя и сестри? \r\n\r\n - Имам само един брат, но имам три сестри. Ние сме задружно семейство. Така са ни възпитали. \r\n\r\n  - Коя е най-голямата ти мечта? \r\n\r\n - Много бих искал да стана световен шампион. Работя здраво и с божията помощ се нядавам да успея да я сбъдна. \r\n\r\n Кубрат Пулев се обърна към преподавателите, дошли заедно с децата в Музея на спорта: \r\n\r\n „Благодаря на вас за грижите и любовта, с които дарявате тези деца. Вие сте тези, които формират техните характери и които ще ги изградят като личности. Поклон за вашия труд и самоотверженост. Няма по-достойна професия от тази да бъдеш учител на едно дете.” \r\n\r\n В продължение на два часа Кобрата раздава автографи и подаръци – умалено копие боксови ръкавици в бяло, зелено и червено, които бе донесъл специално за малчуганите. Пулев, който очаква съвсем скоро да разбере кога ще е следващата му изява на ринга, се снима за спомен с всяко дете и с преподавателите на гимназията. Боксьорът получи подаръци от учениците – рисунки, колажи и собственоръчно изработени творби от дърво и плат. \r\n\r\n „Много се надявам да съм направил деня на тези деца малко по-хубав, по-цветен и по-щастлив. Обичам децата, зареждат ме с невероятна енергия. И не знам за тях, но аз се забавлявах в компанията им от цялото си сърце. Бих се радвал, ако в България, отношението към децата и въобще към този тип хора със специални нужди бъде наистина еднакво с това, което проявяваме помежду си в обществото. Тези деца не са по-малко стойностни и достойни за уважение и също като връстниците си се нуждаят от любов, подкрепа и насърчаване. Нека бъдем техен пример”, сподели Кубрат Пулев пред медиите. \r\n \n\t\t\t\t\t\t", "date": "2018.05.14", "title": "Кобрата зарадва деца с увреден слух, заведе ги в…"}
{"url": "http://www.bnews.bg/article/241948-raztarsvashto_ot_zhurnalist_na_bnt_boyane_ela_si_zaradi", "text": "\n Журналистката от БНТ Василена Матакева разтърси социалната мрежа с много силни думи за алпиниста Боян Петров, който вече 11 дни е в неизвестност. Петров се опита да изкачи един от най-трудните върхове Шиша Пангма, но надеждата за намирането му все повече угасва. \r\n\r\n Етто и поста във Фейсбук: \r\n\r\n В последните дни чета всичко,написано за Боян,влизам в новините много по-често,отколкото съм го правила някога,продължавам да вярвам,че ей сега като отворя компютъра и ще изскочи \"намериха Боян,отслабнал е,но е добре......наистина вярвам.Прочетох страхотни, вдъхновяващи материали, покланящи се на смелостта и куража му, на духа, на любовта към живота, на всичко, което е Боян.....не мога да го кажа по-хубаво, но знаете ли какво си мисля? В последните години съм сред хората,които правят \"Спортист на годината\", Боян Петров е бил там няколко пъти и е единственият, ама наистина единственият, който никога не се разсърди от класирането, който никога не каза лоша дума за никого, напротив радваше на всички постижения, говореше с всички, усмихваше се, нямаше нужда от уговорки от предварителна информация-кой е в класирането, от пазарлък, от сцени. Той просто казваше-ще дойда и.....беше там!!!!Чакам те, Бояне. За мен ти си извън класациите, за мен ти си много високо и всички ние имаме нужда от теб!!!!ЧАКАМ ТЕ,БОЯНЕ. Ела си и заради нас,всички,които те обичаме....... \r\n \n\t\t\t\t\t\t", "date": "2018.05.14", "title": "Разтърсващо от журналист на БНТ: Бояне, ела си заради… "}
{"url": "http://www.bnews.bg/article/241915-desi_slava_se_sramuva_da_se_pokazva_pred_hora", "text": "\n Деси Слава напоследък избягва да се показва на публични места, може би защото вечно коментират излишните й килограми. \r\n\r\n Певицата ги натрупа по време на бременността с втория си син и все още не може да ги свали. Вместо обаче да й влязат в положението на 39-годишна жена с бавен метаболизъм, хората все повече я взимат на подбив. Ето защо тя предпочита да си седи вкъщи и да си гледа бебето. \r\n\r\n Не се притеснява обаче да пуска мъжа си Благой Найденов да се забавлява сам по нощните заведения. Наскоро той бе забелязан да купонясва в мъжка компания в един от клубовете в центъра на София. Доброто настроение не го напусна цяла вечер, но младокът не си позволи дори да погледне красавиците, които пърхаха около него. Той сподели с приятели, че предпочита да остана верен на жена си,пише HotArena . \r\n \n\t\t\t\t\t\t", "date": "2018.05.14", "title": "Деси Слава се срамува да се показва пред хора"}
{"url": "http://www.bnews.bg/article/241926-boyko_na_ti_s_tehnologiite_kakto_i_s_chuzhdite_ezitsi_sega_vsichko_e_pitay_chichko_google_sashto_kato_parle_vu_franse_ili_kongrachuleyshans", "text": "\n Сега всичко е \"питай чичко Google\", отбеляза Бойко Борисов. Спорим ли за нещо, чукнем в Гугъл и го намерим. \r\n\r\n Така премиерът Бойко Борисов разсмя залата с познанията си, докато откриваше форума на технологичния гигант. Google. \r\n\r\n Той подчерта, че сега светът се развива технологично с много бързи темпове, докато преди години не е било така. \r\n\r\n \"Обикновено на 10 години се случваше нещо - от чернобял да стане цветен телевизор\", обясни как се развиват техонологиите по своя си аджамийски начин Борисов. \"Вече ситуацията е питай чичко Google\", констатира Борисов. Той подчерта, че особено важно е навлизането на технологиите в образованието и затова правителството увеличило заплатите на учителите. \r\n\r\n Следващите месеци, години, трябва да се инвестира в това и да го променим. За да можем да се движим всички с една скорост, както казва президентът Макрон\", заяви Борисов. С това показа, че е чул как   в своя реч пред елита на ЕС в Германия. \r\n\r\n Не можело ние, българите, да казваме \"Не, ние си пишем на хартия, да си пишем писма\", смята премиерът. \"Трябва да се променим, ако искаме да сме конкурентни на пазара\", заключи той. \r\n\r\n Борисов се извини, че напуска форума на Google, защото го чака тежка среща с еврокомисаря по транспорта Виолета Булц заради мобилния пакет на ЕС, който ощетява нашите тираджии и превозвачите като цяло. \r\n\r\n \"Ще ме извините, че ме чака еврокомисарката по транспорт. Ще има доста тежък разговор в тази посока\", каза пред участниците във форума Борисов, като наблегна, че нашите шофьори работят в Европа и са конкурентноспособни на колегите си там. \r\n\r\n \"А после си говорим за конкурентноспособност\", изказа се с недоволство Борисов по повод целта на рестрикциите, които поиска Франция с изискването на всеки три седмици тираджиите да се връщат в родината за почивка. Миналия петък  \r\n \n\t\t\t\t\t\t", "date": "2018.05.14", "title": "Бойко на \"ти\" с технологиите, както и с чуждите езици: Сега всичко е \"питай чичко Google\", също като \"парле-ву франсе\" или \"конграчулейшънс\""}
{"url": "http://www.bnews.bg/article/241930-baloteli_izrigna_sreshtu_staro_gadzhe_bivshata_mi_e_shavrantiya", "text": "\n Скандалният нападател Марио Балотели влиза в жестока война с бившата си любима Фани Негуеша! Италианската звезда директно нарече красавицата \"курва\" пред многохилядна аудитория в социалните мрежи. Не става ясно каква е причината за изненадващата агресия от страна на Супер Марио към жената, с която бяха заедно две години. \"Парите не купуват жените, но к*рвите се влюбват в тях\", обърна се Балотели към Фани. Тя не му остана длъжна и бързо отговори с думите: \"Ако беше добър човек, вече щеше да си намерил истинската жена... Най-тъжното е, че дори да имаш всичките пари на този свят, не можеш да задържиш никоя до себе си. Каква ли е причината?\". \r\n\r\n Балотели побесня от думите на мулатката и я обвини, че е спала с повече от един национален отбор футболисти. \"Имам две прекрасни деца и благодаря на Господ, че тя не е тяхна майка - каза Марио. - Тя не е обикновена жена с ценности и възпитание. Никога не би попаднала в плановете ми. Аз не разбивам семейства... Дори един национален селекционер няма толкова футболисти, колкото нея... нито пък агент - толкова клиенти.\" \r\n \n\t\t\t\t\t\t", "date": "2018.05.14", "title": "Балотели изригна срещу старо гадже: Бившата ми е шаврантия! "}
{"url": "http://www.bnews.bg/article/241928-strashno_preduprezhdenie_ot_shefa_na_mi5_islyamska_darzhava_podgotvya", "text": "\n Директорът на британското контраразузнаване МИ5 Андрю Паркър, който днес ще произнесе реч в Берлин по въпросите на сигурността, заяви преди да отпътува, че „Ислямска държава“ подготвя „опустошителни нападения“ в Европа след загубата на територии в Близкия изток.  \r\n\r\n Британските медии разпространиха предварително части от речта, която се очаква да произнесе в Берлин директорът на МИ5. След поредното терористично нападение в събота в Париж, Андрю Паркър ще предупреди, че въпреки пораженията на „Ислямска държава“, групировката продължава да е изключително сериозна заплаха за сигурността и проявява все по-голяма изобретателност при планирането на нови нападения. Паркър вече заяви, че след терористичното нападение в Уестминстър в Лондон през март 2017 година тайните служби са разкрили 12 готвени големи покушения и общо 25 от 2013 година насам.  \r\n\r\n Очаква се в речта Андрю Паркър да обърне особено внимание на Русия, критикувайки я за агресивното ѝ поведение, за „мъглата от лъжи на нейната пропагандна машина“.  \r\n\r\n Според него „Москва използва нейните шпиони и военни в крещящи нарушения на международните правила“. Очаква се също за първи път директорът на МИ5 да заяви, че Кремъл стои зад опита за убийството на Сергей и Юлия Скрипал в Солсбъри. \r\n \n\t\t\t\t\t\t", "date": "2018.05.14", "title": "СТРАШНО ПРЕДУПРЕЖДЕНИЕ от шефа на МИ5: Ислямска държава подготвя..."}
{"url": "http://www.bnews.bg/article/241929-eto_dokazatelstvoto_che_otets_nikanor_lazhe_za_zografskiya_manastir", "text": "\n През последните дни игуменът на Гигинския манастир архим. Никанор неколкократно обвини медии в разпространяване на фалшиви новини, съставяни от негови „недоброжелатели“ на Света гора. Повод за тези обвинения беше [информацията на „24 часа“, че е бил изведен с полиция от Зографския манастир в навечерието на Гергьовден като персона нон грата в българската обител]. Той направи редица изявления в медиите, в това число и до \"Двери\", заявявайки категорично следното: \r\n\r\n „Не съм бил призоваван да напусна Зографския манастир, още по-малко пък бих отказал да го направя, ако ми бяха казали: „върви си“. Това е въпрос на елементарно възпитание. Не ми е съставян никакъв протокол от гръцката полиция. Вашият „осведомител“ ако беше обективен, щеше да ви каже, че и на Малката Вечерня, и на трапезата бях без було, защото багажа си бях оставил в Ксенофонт. Това показва дали съм имал намерение да отсядам или да се натрапвам на Зограф“. \r\n\r\n \"Двери\" обаче разполага с копие на полицейския протокол, съставен по повод неговото извеждане от манастира, заведен под номер 1010/21. Полицейският служител описва случилото се по време на неговото дежурство така: \r\n\r\n „Архимандрит Никанор (в мире Христо Христов Мишков) роден 5.12.1975 г., посети св. Зографска обител днес следобед по време на вечернята и поиска да бъде подслонен от св. обител Зограф по време на празненството. Старците му отказаха, защото бил по-рано злепоставил в България св. Зографска обител и светия игумен на тази обител и не бил добре дошъл. Отците, като не желаеха да създадат по-нататъшни проблеми, ми поискаха да се намеся и да изискам от него да си тръгне от обителта веднага, тъй като те освен това нищо друго не искаха. Въпросният, когато му поисках да напусне обителта, защото не е добре дошъл, съдейства и напусна по спокоен начин, като ми спомена, че знае, че е нежелан (...) Препис от книгата за нарушения и събития в нашето дежурство, 5.5.2018 г.“. \r\n\r\n Този неприятен и дребен инцидент по време на големия празник Гергьовден, който неочаквано придоби публичност, е отражение на сериозни и тревожни процеси в нашата Църква, които текат от дълго време. Редакцията ни няма отношение към тези събития, нито сме медията, която първоначално ги е оповестила. Но не бихме допуснали да бъдем обвинявани в разпространение на фалшиви новини, както и не се радваме, когато думата на един духовник не е еднозначна: да, да или не, не (виж Мат. 5:37). Всички в Църквата желаем Христовият мир да бъде посред нас, за да не се съблазнават „тия малките“ (виж Мат. 18:10), но това е възможно само в правдата. Минималното условие, което ни поставя Христос, е да сме искрени и честни, като се пазим от фарисейския квас, сиреч от лицемерието (виж Лука 12:1). \r\n\r\n \r\n \n\t\t\t\t\t\t", "date": "2018.05.14", "title": "Ето доказателството, че отец Никанор лъже за Зографския манастир!"}
{"url": "http://www.bnews.bg/article/241931-shefat_na_antikoruptsionnoto_zveno_plamen_georgiev_psihologiyata_ni_e_donosnicheska", "text": "\n \r\nСкандалният шеф на новото антикорупционно звено Пламен Георгиев поде академична дейност. Той води лекция “Ново начало в борбата срещу корупцията” пред студенти в УНСС. Пред младите слушатели Георгиев обясни какво представлява водената от него комисия, като поясни защо досега съществувалите подобни органи не са постигнали никакъв успех. \r\n\r\n В момент на проницателност Георгиев сравни българския корупционен проблем с проблема с терористите в Белгия и как там антитерористичните звена не си общували, както и антикорупционните тук. \r\n\r\n В услуга към изграждане на имиджа на Георгиев като академичен ум, УНСС дори подписа споразумение за създаване на Академия за борба с корупцията, към която ще има и магистратура. В своето изложение Георгиев предизвика и изумлението на присъстващите, като предложи да има антикорупционно обучение в училищата. \r\n\r\n Георгиев отново натърти, че антикорупционната дейност е полицейска функция, в опит да върне дебата върху искането му воденото от него звено да може да арестува - едно от скандалните предложения за промяна в законодателството. \r\n\r\n Шефът на антикорупцията защити и решението да се забрани подаването на анонимни сигнали, като каза, че народопсихологията на българите е доносническа, съобщава Фрогнюз. \r\n \n\t\t\t\t\t\t", "date": "2018.05.14", "title": "Шефът на антикорупционното звено Пламен Георгиев: Психологията ни е доносническа!"}
{"url": "http://www.bnews.bg/article/241934-razbitite_narkobandi_v_sofiya_proizvezhdali_sintetichna_droga_i_sami_si_ya_plasirali", "text": "\n Специализираната прокуратура и ГДБОП разбиха в петък две организирани престъпни групи, съобщи на брифинг говорителят на спецпрокуратурата Даниела Начева. Едната банда от трима души се занимавала с производството на синтетична дрога в помещение в Костинброд. \r\n\r\n Другата група – също от трима души, е пласирала наркотиците в София и околността. Лидерът на групата производители и брат му били с основно образование, но повишавали квалификацията си с учебници по химия, които били намерени по време на обиски. \r\n\r\n Един от групата осъществявал контакт с другата тричленна банда и така били уговаряни количествата дрога, която се пласирала в заведения и дискотеки, не на улицата. \r\n\r\n Разследващите имат данни, че и непълнолетни са купували амфетамини, метамфетамини и канабис. Начева каза, че са образувани две отделни досъдебни производства срещу двете групи. На всички членове са повдигнати обвинения и днес спецпрокуратурата ще поиска постоянен арест за тях. Всички 6 души вече са осъждани неколкократно, някои от тях са лежали и в затвора. \r\n  \r\n \n\t\t\t\t\t\t", "date": "2018.05.14", "title": "Разбитите наркобанди в София произвеждали синтетична дрога и сами си я пласирали"}
{"url": "http://www.bnews.bg/article/241933-navsyakade_v_uchilishtata_ima_narkotitsi_vlastta_e_nekompetentna_da_se_spravi_s_problema", "text": "\n Ученик в 11 клас в Американския колеж беше спипан в училище със значително количество наркотици. Сигналът, че възпитаник на колежа притежава наркотици, бил подаден от ръководството на училището в 7-мо РПУ. \r\n\r\n Припомняме с каква лекота съобщи последните тенденции в наркопазара  \r\n\r\n Той си изми ръцете с това, че според данните на неговото ведомство няма централизиран пазар на наркотици. \r\n\r\n \"Навсякъде в училищата има наркотици. Това е нещо обичайно. При положение, че те са забранени, децата повече искат да се докоснат до тях - до нещо забранено. Всичко зависи от семейната среда\", категоричен бе експертът по наркотици д-р Юлиан Караджов в студиото на \"България сутрин\" по Bulgaria ON AIR. \r\n\r\n Според него от 20-30 години се забелязват малки групи, които продават наркотични вещества и не могат да бъдат хванати. \r\n\r\n \"Властта е твърде некомпетентна да се справи с проблема. Законът не е добър. В една нормална страна властите не просто сядат да пишат закони и наредби. Събира се комисия от експерти, пише се доклад и се излиза с препоръки\", твърди експертът по наркотици. \r\n\r\n По думите му срещу наркотиците в училище трябва да има смислена превенция, а не да се вземат строги и безсмислени мерки, които ще бъдат нарушавани. \r\n \n\t\t\t\t\t\t", "date": "2018.05.14", "title": "Навсякъде в училищата има наркотици! Властта е некомпетентна да се справи с проблема!"}
{"url": "http://www.bnews.bg/article/241945-ima_spad_na_zaplatite_na_raboteshtite_chinovnitsite_obache", "text": "\n Спад на заплатите в страната от последното тримесечие на 2017 г. до края на първото за 2018-а отчете националната статистика. \r\n\r\n От януари до март вкл. средната брутна заплата е 1 077 лв. и намалява с 1.6% спрямо размера ѝ от септември до декември 2017 г. (1 095 лв.). \r\n\r\n Икономическите дейности с най-голямо намаление са „Операции с недвижими имоти“ - 12.1%, „Образование“ - 11% и „Търговия; ремонт на автомобили и мотоциклети“ - 7.1%. \r\n\r\n Докато през първото тримесечие на 2017-а средните заплати в администрациите и в частния сектор са приблизително еднакви (само 2 лв. е разликата в полза на частния сектор), в края на същата година тенденцията е различна - заплатата на чиновниците изпреварва тази на работещите в частния сектор с 57 лв. Тази разлика намалява между януари и март 2018 г. до 22 лв. в полза на издържаните от държавния и общинските бюджети администрации. \r\n\r\n За годината заплатите в обществения сектор нарастват средно с 9.%, а в частния - с 6.6%. \r\n\r\n От началото на 2018 г. до края на март средната брутна заплата нараства от 1 075 лв. на 1 107 лева. \r\n\r\n Годишното увеличение (2017-2018) е 7.1%. Най-голямо e увеличението в икономическите дейности „Добивна промишленост“ - 14.4%, „Образование“ - 12.2% „Строителство“ - с 10.5%. \r\n\r\n Най-високите заплати са в следните икономически дейности: \r\n\r\n • „Създаване и разпространение на информация и творчески продукти; далеко-съобщения“ - 2 584 лева; \r\n\r\n • „Финансови и застрахователни дейности“ - 1 801 лева; \r\n\r\n • „Производство и разпределение на електрическа и топлинна енергия и на газообразни горива“ - 1 721 лева. \r\n\r\n Най-нископлатени са били наетите в икономическите дейности: \r\n\r\n • „Хотелиерство и ресторантьорство“ - 655 лева; \r\n\r\n • „Други дейности“ - 768 лева; \r\n\r\n • „Строителство“ - 820 лева. \r\n\r\n Предварителните данни на НСИ сочат, че наетите по трудово и служебно правоотношение към края на март се увеличават с 35.2 хил., или с 1.5%, спрямо края на декември 2017 г., като достигат 2.31 милиона. \r\n\r\n Спрямо края на четвъртото тримесечие на 2017 г. най-голямото увеличение на наетите е в икономическите дейности „Култура, спорт и развлечения“ - с 4.8%, „Създаване и разпространение на информация и творчески продукти; далекосъобщения“ - с 4.5%, и „Селско, горско и рибно стопанство“ - с 4.2%. \r\n\r\n Най-голямото намаление на наетите е регистрирано в дейност „Производство и разпределение на електрическа и топлинна енергия и на газообразни горива“ - с 0.8%. \r\n\r\n Най-много хора работят в дейностите „Преработваща промишленост“ и „Търговия, ремонт на автомобили и мотоциклети“ - съответно 22.4 и 17.1%.  \r\n\r\n В края на март 2018 г. в сравнение с края на март 2017 г. наетите се увеличават с 34.5 хил. (1.5%). Най-голямото увеличение е в икономическите дейности „Преработваща промишленост“ - с 6.4 хил., „Хотелиерство и ресторантьорство“ - с 5.2 хил., и „Строителство“ - с 4.9 хил., а най-голямото намаление е в „Операции с недвижими имоти“ - с 1.0 хиляди. \r\n\r\n В процентно изражение увеличението е най-значително в икономическите дейности „Хотелиерство и ресторантьорство“ - с 5.1%, и „Създаване и разпространение на информация и творчески продукти; далекосъобщения“ - с 5.0%, а най-голямо намаление е регистрирано отново в „Операции с недвижими имоти“ - с 4.3%. \r\n \n\t\t\t\t\t\t", "date": "2018.05.14", "title": "Има спад на заплатите на работещите! Чиновниците обаче… "}
{"url": "http://www.bnews.bg/article/241913-zlatka_shte_se_konkurira_s_preslava_i_galena", "text": "\n Златка Райкова е твърдо решена да се върне към чалга бранша и пак да се мъчи да стане певица. \r\nЗад решението й стои плътно любимият й Георги Валентинов, който е убеден, че тя има всички данни, за да бъде певица. Малцина знаят, че изкусителка е била поп фолк изпълнителка в миналото.  \r\nТя е била част от дамското трио \"Фатално 3\", продуцирано от Жени Калканджиева. Любопитното е, че самата Златка винаги е пазила в тайна музикалното си минало, но след успеха си в Като две капки вода е решила, че може отново да получи шанс на сцената. \r\nЧаст от почитателите на поп фолка обаче са убедени, че от Райкова няма да излезе кадърен изпълнител. Те я сравниха с Моника Валериева, която също имаше напъни да пробие на сцената. Тя успя да привлече внимание към себе си, но само за ден, тъй като гласовите й данни не бяха на ниво.  \r\nДруги обаче нямат търпение Златка да пусне първия си сингъл. Не за друго, а за да й се посмеят, предават от Телеграф.  \r\n  \r\n \n\t\t\t\t\t\t", "date": "2018.05.14", "title": "Златка ще се конкурира с Преслава и Галена "}
{"url": "http://www.bnews.bg/article/241927-adfi_podhvana_mvr_za_obshtestvenite_porachki_na_kaski", "text": "\n Агенцията за държавна финансова инспекция (АДФИ) се е захванала с обществени поръчки на МВР. АДФИ разследва поръчките след сигнал на неправителствената организация Антикорупционен фонд. \r\n\r\n Става въпрос за две поръчки. Едната е за 460 противоударни каски с визьор, като цената е малко под 430 000 лева без ДДС. \r\n\r\n Вторият договор е за доставка на противоударна каска с визьор — 330 броя и цена 296 670 лева без ДДС, със срок на изпълнение 12 дни, като договорът е изпълнен в срок. Съмененията са, че става въпрос за поръчки с много завишени цени. А специално изпълнението на първата поръчка за каските с визьор е забавено с 128 дни, за което е платена неустойка от изпълнителя в размер 32 995.84 лева. Допълнителни съмнения при провеждането на двете процедури произтичат от факта, че според наличните данни в Търговския регистър изпълнителят \"ПАНОВ\" ЕООД има съвсем различен предмет на дейност от предмета на обществената поръчка. \r\n\"Експертният анализ на цените на свободния пазар на това специализирано оборудване с идентична техническа спецификация сочи, че те не надвишават 150-200 долара за единичен брой най-висок клас модели противоударни каски с визьор, а за сравнение най-масовите предлагани модели са значително под 100 долара за единичен брой\", информират от инициативата. \r\n  \r\n \n\t\t\t\t\t\t", "date": "2018.05.14", "title": "АДФИ подхвана МВР за обществените поръчки на каски!"}
{"url": "http://www.bnews.bg/article/241922-ekskluzivni_snimki_eto_go_palata_za_milioni_na_staki_pred_nego_gordo_e_parkiral_laskavata_limuzina_s_koyato_pomlya_patrulka_i_rani_dvama_politsai_otkade_pari_za_tozi_zamak_biyachat_plashta_li_danatsi", "text": "\n BNews разполага с ексклузивни снимки, изпратени от наш читател, на скъпия палат на Станислав Недков - Стъки, срещу когото в момента се води досъдебно производство за катастрофа в нетрезво състояние или след приема на наркотични вещества, при която е причинена телесна повреда на едно или повече лица, както гласят  . \r\n\r\n Пред лъскавия замък биячът от ГЕРБ е паркирал луксозното возило, с което потроши патрулка и рани двама полицаи, единият от които лежа в болница. Колата е покрита с някакво парче плат, за да не се виждат зулумите от сблъсъка, който стана на 29 април т.г. \r\n\r\n Прокуратурата образува досъдебно производство по чл. 343, ал. 3, пр. 2, вр. чл. 342, ал. 1 НК. Въпреки разпространената тогава информация, че биячът не бил зад волана пиян, ето какво гласи точно текстът от Наказателния кодекс, по който се води разследването: \r\n\r\n Чл. 343. (Попр. - ДВ, бр. 29 от 1968 г., изм. - ДВ, бр. 95 от 1975 г., изм. - ДВ, бр. 54 от 1978 г., изм. - ДВ, бр. (3) (Доп. - ДВ, бр. 21 от 2000 г., предишна ал. 2 - ДВ, бр. 92 от 2002 г., изм. - ДВ, бр. 75 от 2006 г., в сила от 13.10.2006 г., доп. - ДВ, бр. 60 от 2012 г., в сила от 08.09.2012 г.) Ако деянието е извършено в пияно състояние или след употреба на наркотични вещества или техни аналози или от него е настъпила телесна повреда или смърт на повече от едно лице, или деецът е избягал от местопроизшествието, или е управлявал, без да има необходимата правоспособност, или на пешеходна пътека наказанието е \r\n\r\n : а) (изм. - ДВ, бр. 60 от 2012 г., в сила от 08.09.2012 г., изм. - ДВ, бр. 74 от 2015 г.) при тежка или средна телесна повреда - лишаване от свобода от една до шест години, а в особено тежки случаи - лишаване от свобода от две до десет години; \r\n\r\n б) (изм. - ДВ, бр. 74 от 2015 г.) при смърт - лишаване от свобода от три до петнадесет години, а в особено тежки случаи - лишаване от свобода от пет до двадесет години. \r\n\r\n Палатът, пред който е паркирана колата на Станислав Недков е видимо луксозен и твърде скъп, поне за милион лева. Публичната информация води към липсата на доходи от страна на Стъки, явно съпругата му Юлияна е основният източник на доходи в семейството. Което обаче навежда веднага на въпроса: ако парите не са от джоба на бившата депутатка, кой и какви данъци внася в държавната хазна за разкошния и охолен живот, който води семейството? \r\n\r\n Да не пропуснем и факта, че Официална информация, изнесена от министъра на спорта Красен Кралев, гласи, че ще получат сумата от 160 000 лв, което е с 40 000 лв. повече от разходените за 2017-а година (120 000 лв.) \r\n\r\n Няма никаква отчетност на изразходените средства, дори никъде не може да се видя статистика на проведените и финансирани от Федерацията до момента състезания, коментират известни лица от бойните среди. По думите им Станислав Недков – Стъки профуква парите на Федерацията за себе си като разчита на чадъра, който държавата в лицето Красен Кралев и премиера Бойко Борисов, са разпънали над него. \r\n\r\n Справка на BNews в Търговския регистър установи, че Недков е съдружник във фирма „СГ фактори“ заедно с годеника на русата Златка - Георги Валентинов. Седалището на фирмата съвпада с адреса, на който живее Недков в Панчерево. \r\n\r\n Наскоро двамата с Георги Валентинов отвориха в Студентски град “Сандвичарница за шампиони”, което представлява обикновен кебапчийница. Интересно как с подобен бизнес се купува такъв палат, в който биячът и екс депутатката живуркат? \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.05.14", "title": "ЕКСКЛУЗИВНИ СНИМКИ! Ето го палата за милиони на Стъки! Пред него гордо е паркирал лъскавата лимузина, с която помля патрулка и рани двама полицаи! Откъде пари за този замък? Биячът плаща ли данъци?\r\n"}
{"url": "http://www.bnews.bg/article/241912-higienata_v_bolnitsite_li_nyama_takava", "text": "\n Обръщали ли сте внимание каква е хигиената в болничните заведения? Ето какви снимки публикува Виктория Я. във фейсбук групата \"Видяно в София\" плюс коментара й за видяното. \r\n\r\n *Публикуваме без редакторска намеса. \r\n\r\n \"Европа, здравей! \r\nОт месеци насам се чудя дали да споделя възмущенията си от известните болници в столицата. Реших, че е редно сред купищата снимки на дупки по пътя да обърнем внимание и на здравните заведения. Това е една много миниатюрна част от всичко, на което се нагледах в последно време. Уверявам ви, че не искате да видите каква хигиена цари в тоалетните. \r\nКато заключение няма да кажа нищо - оставям думата на всички вас!\" \r\n\r\n \r\n \n\t\t\t\t\t\t", "date": "2018.05.14", "title": "Хигиената в болниците ли? Няма такава!"}
{"url": "http://www.bnews.bg/article/241911-psihariya_strelyaha_po_lyusi_ilarionov_i_ani_hoang", "text": "\n Режисьорът Люси Иларионов и гаджето му Ани Хоанг са били подложени на агресия на пътя, която е била на косъм да завърши фалатално \r\n\r\n Източник на HotArena разкрива, че на 13 май в неделя около обяд, малко след Велико Търново, по колата на Люси, управлявана от него, от друг автомобил е започнала стрелба с пистолет срещу него и мятане на бирени бутилки. \r\n\r\n  Безумието е придружено и със засичане. Иларионов се разминава от катастрофа на късмет и само по чиста случайност няма жертви.  \r\n\r\n  Режисьорът и гаджето му звънят на 112 и дават сигнал за инцидента. Малко по - късно стрелецът е арестуван. Люси и Ани прекарват целия неделен следобед  в полицейското управление в старата столица, за да пишат показания. Оръжието, с което е гърмяно по тях, обаче не е открито.  \r\n\r\n  Оказало се, че действащия като идиот е Атанас Мандичев от Велико Търново. Карал е таратайка „Форд“. За сега не е ясно дали е бил под влияние на наркотици и алкохол, за да направи тази супер комплексарска постъпка. \r\n\r\n  Мандичев доброволно е решил да отиде при ченгетата, придружен от родителите си, но пък придвидливо скрил пистолета си. Справка показала, че на негово име има регистрирано газово оръжие.  \r\n\r\n   Проверка на Фейсбук профила на Атанас сочи, че той е фен на бързите мотори. Има и куче ротвайлер. Най-голямата ирония, която узнахме от социалната мрежа, е, че лицето изучава право и практикува специалността си в адвокатска кантора. Съдейки по проява му и нелогичното му желание да гази закона и установения ред, няма да го бъде в това поприще.  \r\n\r\n  HotArena се свърза с Люси Иларионов. Пред нас режисьорът потвърди, че действително на 13 май тази година до Велико Търново срещу него и Ани Хоанг е стреляно и е давал 4 часа показания във великотърновската полиция. \r\n \n\t\t\t\t\t\t", "date": "2018.05.14", "title": "ПСИХАРИЯ! Стреляха по Люси Иларионов и Ани Хоанг"}
{"url": "http://www.bnews.bg/article/241909-kmetat_na_radomir_i_zamestnichkata_mu_zastavat_pred_sada_za_dalaveri", "text": "\n Окръжна прокуратура – Перник внесе обвинителен акт в Специализирания наказателен съд срещу кмета на община Радомир – П. Алексиев и Л. Димитрова - заместник кмет на общината. \r\n\r\n Алексиев е обвинен за това, че на 10.12.2015 г., в качеството си на длъжностно лице – Кмет на община Радомир се е разпоредил с бюджетни средства в размер на 39 835.11 лева в нарушение на чл.51 ал.1, чл.52, чл.55 ал.1 и чл.94 ал.4 от Закона за публичните финанси. Парите са били целева субсидия за капиталови разходи, предназначена за изграждане и  основен ремонт на общински пътища. Те обаче не отиват по предназначението, а за ремонт на общински улици в гр. Радомир – престъпление по чл.254а, ал.2 вр. ал.1 от НК”. \r\n\r\n От деянието са настъпили вредни последици за държавата, изразяващи се в неремонтиране на път гр.Радомир – хижа “Орлите“ и на път гр. Радомир – с. Друган (подстанция „Червена могила”), както и създаване на нагласа за  недоверие на  гражданите към държавата и функциите на финансовите й системи. \r\n\r\n Зам.-кметът Л. Димитрова е обвинена за това, че в качеството си на длъжностно лице – ИД Кмет на Община Радомир, е съставила официален документ с невярно съдържание - протокол за установяване завършването и за заплащане на строителни и монтажни работи /СМР/. В него са удостоверени неверни обстоятелства, а именно, че са извършени СМР за ремонт на път гр. Радомир – с. Друган (подстанция „Червена могила”), на стойност 20 900 лева вместо реално извършени СМР на същия път за сумата от 1064.89 лева – престъпление по чл.311, ал.1 от НК. \r\n \n\t\t\t\t\t\t", "date": "2018.05.14", "title": "Кметът на Радомир и заместничката му застават пред съда за далавери"}
{"url": "http://www.bnews.bg/article/241924-ivan_otricha_da_e_ubil_nikol_prokuraturata_dokazatelstvata_sa_kategorichni", "text": "\n Осмокласникът Иван Иванов от Бургас не признава, че е убил 11-годишната Никол Йончева.  Подсъдим за престъплението, извършено през август миналата година, е 15-годишният тогава Иван, който е бил ученик със специални образователни потребности. \r\n\r\n В момента той е на 16 години. Четвъртокласничката беше прободена с нож в асансьор на жилищен блок. От прокуратурата са категорични, че събраните доказателства сочат, че именно Иван Иванов е извършителят, съобщава bTV. \r\n\r\n Никол е убита по особено мъчителен начин – била е в съзнание, викала е за помощ, но Иван я е оставил в асансьора, без да й помогне. Майка му и днес твърдеше, че синът й не е виновен, а е натопен.    \r\n\r\n Близки на убитата четвъртокласничка се събраха на мълчалив протест пред Съдебната палата.   Делото се гледа при закрити врата. Законът предвижда за извършителя до 10 години затвор, тъй като не е пълнолетен. \r\n  \r\n \n\t\t\t\t\t\t", "date": "2018.05.14", "title": "Иван отрича да е убил Никол, прокуратурата: Доказателствата са категорични!"}
{"url": "http://www.bnews.bg/article/241914-absurdi_po_balgarski_shayka_iztochvala_zdravnata_sistema_ministerstvoto_znaelo_koya_e", "text": "\n \"Има една шайка, която източва кръвта на здравната ни система\". Това заяви бившият министър на здравеопазването Мирослав Ненков. По думите му какъвто и контрол да се наложи \"ще започне различно въздействие срещу този, който се опитва да контролира. Най-вече чрез медиите. Случката заради която ген. Петров се оттегли от поста е точно такава.\" \r\n\"Много е трудна ситуацията, с много мощни лостове разполагат това кърлежово ядро, което прие кръвта на здравната система. Много ще е трудно на който и да е да се изправи срещу това. На тези хора не им трепва окото да оставят област без болница\", допълни още Ненков пред БНТ. \r\n\r\n Той даде пример с управителя на болницата във Видин. По думите му с огромни лични страдания д-р Виолета Дочкова е успяла да спаси болницата. \"Във всеки от мандатите, в които съм участвал се появяваха някакви хора, които ме убеждаваха колко е зле болницата във Видин. Хора, които дори не са ходили във Видин. Този тип въздействия се опитват да се прилагат навсякъде, където някой се опитва да противодейства системата.\", каза още Ненков. \r\n  \r\n \n\t\t\t\t\t\t", "date": "2018.05.14", "title": "Абсурди по български: Шайка източвала здравната система, министерството знаело коя е!"}
{"url": "http://www.bnews.bg/article/241920-naprezhenieto_izrigna_lekari_i_sestri_bombardiraha_s_yaytsa_zheni_nacheva", "text": "\n Лекари и сестри от врачанската болница се вдигнаха на бунт заради забавените с три месеца заплати. Недоволните хвърлиха яйца по заместник-министъра на здравеопазването Жени Начева, която пристигна днес във Враца, за да представи новия директор на лечебното заведение и да успокои персонала, че болницата няма да се затваря, съобщава БНТ. \r\n\r\n Кризата обаче се задълбочава, тъй като медиците масово напускат работа. Така, след като бяха затворени пет отделения, от седмица вече не работи и реанимацията, което прави невъзможна дейността на хирурзи, ортопеди, гинеколози. От днес без лекар остана и спешното отделение, защото няма достатъчно медици, за да се направи график за дежурствата. От министерството на здравеопазването за пореден път обещаха спешно решаване на проблемите на болницата, която има дългове за милиони и призоваха медиците да се върнат по работните си места. \r\n\r\n \"Предлагаме хората да се върнат на работа, Врачанска болница трябва да има и ще има. Обещахме ритмично получаване на разходите за персонал. До края на юни ще преодолеем забавянето в заплащането на заплатите, днес болницата е получила средствата за персонал за месец февруари\", обяви зам.-министър Начева. \r\n\r\n Tрудовите възнаграждения за февруари са били изплатени все пак днес... \r\n \n\t\t\t\t\t\t", "date": "2018.05.14", "title": "Напрежението изригна: Лекари и сестри бомбардираха с яйца Жени Начева!"}
{"url": "http://www.bnews.bg/article/241921-nyama_kray_kuche_nahapa_dete_v_dvora_na_detska_gradina", "text": "\n Дете на 5 години е било нахапано от куче в двора на детска градина в крумовградското село Пелин. Това съобщават от Областната дирекция на МВР в Кърджали. \r\n\r\n Инцидентът е станал на 11 май около 15:30 часа. По първоначални данни кучето нахлуло внезапно и независимо от усилията на учителка да го изгони, успяло да ухапе по ръката и крака детето. \r\n\r\n След подаден сигнал в РУ-Крумовград е започната проверка по чл.325в, ал.1 от Наказателния кодекс за неупражнен надзор върху гръбначно животно, вследствие на което е причинена телесна повреда. \r\n\r\n В полицейското управление за срок до 24 часа е задържан 40-годишен, за когото се предполага, че е собственик на кучето. Уведомена е общинската администрация в Крумовград. Група „Охранителна полиция“ продължава работата по случая. \r\n  \r\n \n\t\t\t\t\t\t", "date": "2018.05.14", "title": "Няма край: Куче нахапа дете в двора на детска градина!"}
{"url": "http://www.bnews.bg/article/241899-islyamska_darzhava_publikuva_zapis_na_terorista_ot_parizh_video", "text": "\n Групировката \"Ислямска държава\", която пое отговорност за нападението с нож в събота вечер в Париж, разпространи видеозапис, в който млад мъж, представен като извършител на атентата, се заклева във вярност към джихадистката организация, предаде Франс прекс. \r\n\r\n Пропагандната агенция на \"Ислямска държава\" Амак публикува в Telegram видеоклип, който показва млад мъж с качулка и черна маска, скриваща по-голямата част от лицето му, който се заклева във вярност към лидера на \"Ислямска държава\" Абу Бакр ал Багдади. \r\n\r\n Той призовава мюсюлманите от Европа да отидат на територията на \"Ислямска държава\" или, ако не успеят, да извършват атаки у дома: \r\n\r\n \"Те затвориха вратата за хиджра (емиграция) пред нас, затова ги ударете у дома\", казва мъжът във видеото. \r\n\r\n Той се обръща към своите \"братя муджахидини\" на френски, примесен с отделни фрази на арабски: \"Бъдете силни, защото победата е близо, по волята на Аллах\". \r\n\r\n По думите му атаките срещу Европа са отговор на въздушните удари срещу \"Ислямска държава\", в които Франция е участвала активно и се обръща към французите: \"Вие първи започнахте за убивате мюсюлмани, а когато ви отвръщат, хленчите. Ако искате това да спре, окажете натиск над своето правителство\". \r\n\r\n Автентичността на записа не може да бъде потвърдена. \r\n\r\n \r\n\r\n   \r\n \n\t\t\t\t\t\t", "date": "2018.05.14", "title": "Ислямска държава публикува запис на терориста от Париж (ВИДЕО)"}
{"url": "http://www.bnews.bg/article/241918-grigor_ostava_chetvarti_nadal_sdade_parvoto_myasto", "text": "\n Най-добрият български тенисист Григор Димитров запази четвъртото си място в световната ранглиста. \r\nДимитров, който през миналата седмица отпадна във втория кръг на турнира от сериите \"Мастърс\" в Мадрид, има актив от 4870 точки. \r\n\r\n На първото място се завърна Роджър Федерер (Швейцария) с 8670 точки, след като Рафаел Надал не успя да защити титлата си на родна земя в испанската столица. Надал вече е втори със 7950 точки. \r\n\r\n 36-годишният Федерер отстъпи от върха в началото на април, но вече отново е номер 1 за рекордна 310-а седмица в кариерата си, въпреки че за втори поредна година реши да пропусне сезона на клей. \r\n\r\n Трети пък е шампионът от Мадрид Александър Зверев (Германия) с 6015 точки. \r\n \n\t\t\t\t\t\t", "date": "2018.05.14", "title": "Григор остава четвърти, Надал сдаде първото място"}
{"url": "http://www.bnews.bg/article/241900-kat_pogva_tovarnite_avtomobili_i_avtobusite", "text": "\n От днес (14 май) до края на седмицата – 20 май, ще се проведе операция на \"Пътна полиция\" за контрол над товарните автомобили и автобусите. Тя е заложена в календара на Европейската мрежа на службите на Пътна полиция (TISPOL) и аналогични проверки ще има във всички страни-членки в цяла Европа. \r\n\r\n У нас проверките ще се осъществяват съвместно със служители на Изпълнителната агенция \"Автомобилна администрация\", Икономическа и Криминална полиция, съобщават от пресцентъра на МВР. \r\n\r\n Целта на операцията е да се обърне внимание на водачите на товарни автомобили и автобуси, както и на техните собственици, че сред основните причини за възникване на тежки произшествия с участието на този вид моторни превозни средства е неспазването на времето за почивка, превишаването на скоростта, употребата на алкохол и упойващи вещества, превоз на необезопасени товари или претоварване. \r\n\r\n Ще се проверява и за поставяне на обезопасителни колани в автобусите. \r\n\r\n През април вече стартира акция за стимулиране на слагането на колани в автобусите. Малко по-рано през месеца 6 души загинаха, а над 20 бяха ранени при тежка автобусна катастрофа на магистрала \"Тракия\", при която се оказа, че почти никой не е бил с предпазен колан. \r\n \n\t\t\t\t\t\t", "date": "2018.05.14", "title": "КАТ погва товарните автомобили и автобусите!"}
{"url": "http://www.bnews.bg/article/241903-noi_se_prevrashta_v_ubiets_na_bolni_grazhdani", "text": "\n Граждани възроптаха срещу политиката на НОИ да бави безумно дълго изплащането на болничните. Според хората средствата се получавали със закъснение от повече от 20 дена, което поставяло хората в унизителна ситуация да търсят заеми, за да могат да си закупят лекарствата за лечение. \r\n\r\n Още по-унизителна била ситуацията когато болничния е за гледане на малко дете. В много от случаите хората попадат и в ситуации на просрочени заеми към банките, които пък изобщо не се интересували каква е причината за просрочието на погасителните вноски. \r\n\r\n Хората заявяват, че по този начин НОИ се превръща в убиец, а не в помощник, каквато е неговата функция! \r\n  \r\n \n\t\t\t\t\t\t", "date": "2018.05.14", "title": "НОИ се превръща в убиец на болни граждани!"}
{"url": "http://www.bnews.bg/article/241904-tragediya_na_patya_mlad_motorist_zagina_v_plovdivski_tunel", "text": "\n 26-годишен моторист е загинал при тежка катастрофа в тунела на бул. \"Цар Борис III Обединител\" в Пловдив. \r\n\r\n Сигналът за инцидента е подаден около 3.30 часа тази нощ. \r\n\r\n По първоначални данни младият мъж е катастрофирал самостоятелно и е загинал на място. Движението през тунела и до момента е затруднено. \r\n\r\n Извършен е оглед, разследването по случая продължава. \r\n\r\n Шестнайсет човека са били ранени в 13 катастрофи през изминалото денонощие. Това съобщиха от МВР. \r\n\r\n На територията на София са били регистрирани 42 леки и 2 тежки пътнотранспортни произшествия; трима са пострадали. \r\n \n\t\t\t\t\t\t", "date": "2018.05.14", "title": "Трагедия на пътя: Млад моторист загина в пловдивски тунел"}
{"url": "http://www.bnews.bg/article/241901-naprezhenie_v_4_klas_dnes_sa_maturite_po_matematika", "text": "\n Учениците от 4-ти клас се явяват на матура по математика. Изпитът е 2-ри от 4 за външно оценяване. \r\n\r\n Подобно на изпита по български език и литература, с който стартираха \"малките матури\" на 10 май и днес учениците ще имат на разположение 1 учебен час. Те ще работят върху 16 задачи от затворен тип с 3 възможни отговора, от които само един е верен, и още 3 задачи от отворен тип. Максималният брой точки е 20. \r\n\r\n Така ще протекат и следващите 2 изпита от външното оценяване – този по \"Човекът и обществото\" на 16 май и по \"Човекът и природата\" ден след това. С резултатите от националното външно оценяване по математика може да се кандидатства за обучение в прогимназиален етап в профилираните гимназии с профил “Математически” и “Природни науки”, като тежестта им при балообразуването се определя от конкретното училище. \r\n\r\n Единствено продължителността за децата със специални образователни потребности е 2 часа. \r\n\r\n Целта на националното външно оценявания е да се измерят индивидуалните постижения на учениците по различните предмети, да се определи необходимостта от подкрепа, както и да се осъществи мониторинг на образователния процес на училищно ниво , на регионално и на национално. \r\n \n\t\t\t\t\t\t", "date": "2018.05.14", "title": "Напрежение в 4 клас: Днес са матурите по математика"}
{"url": "http://www.bnews.bg/article/241906-erotichen_chat_i_smetka_za_telefon_ot_600_leva", "text": "\n Как сметките на абонати набъбнаха заради непожелани есемеси и абонаменти? Милена била неприятно изненадана от висока сметка за телефон, след като услугите й били спрени заради достигнат лимит. \r\n\r\n Малко по-късно разбира, че начислената сума е от съобщения с добавена стойност, изпратени от телефона на 9-годишната й дъщеря. „Абонирането е станало чрез такъв изскачащ прозорец, на който тя се е опитала да го изключи, натиснала е хиксчето, а реално се случва някакво заразяване на телефона и той започва да генерира тези съобщения”, разказва Милена. „Съобщенията са с много циничен характер, става въпрос за еротичен чат, сумата беше от порядъка на 600 лева”. \r\n\r\n „Има съобщения, които са генерирани в интервал от 3 секунди, което реално е физически невъзможно да бъде извършено от човек”, смята Милена. В подобна ситуация изпаднал и Борислав. Сметката му била надписана с шест лева, за абонамент, който никога не е ползвал. „Даже получих есемес, няколко дни, след като видях сметката, получих есемес от тази фирма, че ако искам да продължа абонамента си, мога да го продължа, ако не, мога да го спра с есемес, като напиша СТОП”, разказва Борислав пред Нова телевизия. Той се  свързва с фирмата, която поддържа тези услуги. Обещават му, че ще спрат непоискания абонамент. Обещали му, че ще възстановят и парите. \r\n\r\n И в двата случая фирмата, която поддържа тези услуги е „NTH Media Bulgaria” ЕООД - компания с над 20 офиса на три континента. От централата на фирмата ни отговориха, че те са само посредник.  „…NTH осъществява връзката между доставчиците на съдържание и мобилните оператори. Ние осигуряваме на тези търговци техническа платформа, за да доставят съдържание и услуги до крайния потребител и същевременно да ги таксуват чрез мобилния телефон”, заявяват от компанията. „Според оператора аз съм пратил есемес, макар че аз нямам никакъв спомен да съм пратил такова нещо. Нямах и в телефона си, в изпратените съобщения нямах изпратен такъв есемес”, заявява Борислав. \r\n\r\n Човек, свързан с дейността на компанията-посредник в България потвърди, че фирмата има сключени договори с всички мобилни оператори у нас, но отказа да застане пред камерата ни. Това става ясно и от съобщение на един от телекомите в Туитър. „Ен Ти Ейч Медия” предоставя услуги към всички оператори в България, като външен доставчик и използва мрежите, единствено като преносна среда”, съобщи един от операторите. „Тоест те предоставят мрежата си на тази фирма да извършва този вид услуга и не носят отговорност, кой реално използва телефона”, коментира Милена. „Според нас е редно мобилните оператори да носят солидарна отговорност, защото не може всеки на общо основание да ползва мрежата им и да извършва каквото му хрумне”, коментира Богомил Николов от асоциацията „Активни потребители”. \r\n\r\n През последната година в Комисията за защита на потребителите са постъпили около 100 такива жалби. В половината от случаите е установено, че потребителят неправомерно е бил абониран. „Санкцията се налага на търговеца, който е отправил това съобщение. За всеки един отделен случай санкцията може да достигне до 3000 лева”, заяви Димитър Маргаритов, председател на КЗП. Потърсихме за коментар и трите мобилни оператора. \r\n\r\n Само един от тях ни отговори, че не е организатор на услугите, предоставяни от цитираната компания и няма отношение към активирането или прекратяването им. А сумата, начислена на Борислав, вече е възстановена. Милена още чака половина от платените пари,съобщи Нова тв. \r\n  \r\n \n\t\t\t\t\t\t", "date": "2018.05.14", "title": "Еротичен чат и сметка за телефон от ...600 лева!"}
{"url": "http://www.bnews.bg/article/241907-boyko_spira_finansiraneto_na_mediite_puska_tombola_za_koi_ot_tyah_da_ima_pari", "text": "\n Премиерът се отнесе с арогантно пренебрежение към състоянието на медиите у нас. Той отхвърли като фалшива новина твърдението, че управляващите разполагат с медии под свой контрол, и обеща да прекрати всякакво държавно финансиране за медиите или да го замени с томбола. Гръмкото му изявление дойде на форум на регионалната политическа академия на ГЕРБ, проведен през уикенда в Стара Загора.  \r\n\"Надявам се тази тема за медиите, след като я повдигнахте в парламента, да я продължите и да я приключите. Ако трябва, никакви държавни пари за никого да не се дават. Или да им направим томбола, както е сега за посещението при папата. На които журналисти им се падне - те влизат вътре\", обяви Борисов. И се разгорещи: \"Какво общо имаме ние с тези неща? Кои медии сме можели да контролираме и кои сме контролирали. И от сутрин до вечер - хейт. Окей. Да го правят, ама и да казват, че свободата била нарушена ...\".  \r\nПо думите му, докато в другите държави отнемали правата на съдебните органи и медиите, \"България в това отношение е за пример - не само във върховенството на закона\". \"Пишат се толкова фалшиви неща, че човек, ако ги чете, може да полудее. Добре че не ги чета, но все ще се намери някой да каже: Бе, ти разбра ли? Това най ме вбесява, не искам да ги знам, имаме си достатъчно работа да си вършим\", рече Борисов и категорично нареди: \"Затова - никакви държавни пари! За разпространението - вижте кой е най-добрият модел и да го използвате. На Московски ще му кажа, ако има модел с участие на пощите - да го поемат\". И тези приказки са празни. Това, което Борисов не смее да назове, е, че в разпространението има монопол, но щял да го разруши, като остави всичко на \"Български пощи\". Те отдавна не се занимават с разпространение на печата на сергии, а само носят вестници на абонати. Така че и това не е възможно да стане.  \r\nИдеята за томболата хрумнала на премиера от правилата за влизане на аудиенция при папата - теглел се жребий при по-големи делегации. Така Борисов бил осенен от екзотичната идея, която ще си остане в сферата на празните приказки на партийна сбирка. Няма как парите за обществените поръчки да се дават на томбола, нито пък парите от еврофондовете. Въпросът е, че и в момента правителството и парламентът отказват да въведат конкурсно начало при разпределението им в електронните медии. В момента тези пари в телевизиите, радиата и информационните агенции се дават по усмотрение на съответния министър, информира \"Сега\". \r\n \n\t\t\t\t\t\t", "date": "2018.05.14", "title": "Бойко спира финансирането на медиите, пуска томбола за кои от тях да има пари!"}
{"url": "http://www.bnews.bg/article/241950-chestito_tok_gaz_parnoto_i_toplata_voda_poskapvat_vizhte_ot_koga", "text": "\n От юли се очакват по-високи цени на природния газ, парното, топлата вода и токът, произвеждан от топлофикациите по комбиниран начин, ако се запази тенденцията на скок на цените на петрола на международните пазари. Това каза председателят на Комисията за енергийно и водно регулиране Иван Иванов. Той обясни, че все още е много рано да се направят точните разчети за евентуалното повишение на цените. \r\n\r\n Преди дни \"Булгаргаз\" оповести прогнозата си, според която природният газ трябва да поскъпне с над 16 на сто. \r\n\r\n \"Искането на \"Булгаргаз\" за поскъпване на синьото гориво с над 16 процента от юли е основателно, тъй като цените на петрола на световните пазари се повишиха\", каза днес председателят на енергийния регулатор. \r\n \n\t\t\t\t\t\t", "date": "2018.05.14", "title": "„Честито“: Ток, газ, парното и топлата вода ПОСКЪПВАТ! Вижте от кога…"}
{"url": "http://www.bnews.bg/article/241905-morskata_gara_v_burgas_shte_ostane_prazna_tova_lyato", "text": "\n \r\nМорската гара в Бургас, в която бяха инвестирани милиони левове, ще остане празна това лято! \r\nПричината е, че няма да има нито един круизен кораб, който да пусне котва на нея. Оправданието на отговорните фактори е, че круизните компании планирали посещенията си за 2-3 години напред. \r\nОстава обаче открит въпросът, а каква комуникация са провеждали нашите умници с тези компании и защо са допуснали това да се случи?!Не по-различна е и ситуацията с Варна, там също няма да пусне  котва нито един круизен кораб това лято. Не се знае каква ще бъде ситуацията и през следващите години. \r\nПо този начин България ще реализира огромни загуби от този вид туризъм, които се равняват на милиони левове. Според запознати една от причините това да се случи е, че в България отдавна не се търсят можещи и знаещи хора за управленци, а се назначават верни партийни кадри, които си нямат и понятие от този бизнес. Специалистите не пропускат да отбележат и неадекватните прояви на WC министъра, от които тепърва България ще търпи загуби.  \r\n  \r\n \n\t\t\t\t\t\t", "date": "2018.05.14", "title": "Морската гара в Бургас ще остане празна това лято!"}
{"url": "http://www.bnews.bg/article/241902-pravitelstvoto_prie_naredba_koyato_barka_dalboko_v_dzhoba_na_patsienta_i_veche_e_othvarlena_ot_sada", "text": "\n Министерският съвет прие Наредба за критериите и реда за избор на лечебни заведения за болнична помощ, с които Националната здравноосигурителна каса сключва договори. \r\nС нормативния акт се регламентират условията и критериите за избора на лечебни заведения, с които НЗОК сключва договори, когато разкритите легла са повече от броя легла по видове, определени с Националната здравна карта.  \r\nНаредбата се приема за втори път от Правителството. Предишната бе приета по предложение на министър Москов, но в последствие бе отменена от съда. Приетата днес наредба повтаря дословно текстовете на отменената. \r\n\r\n Целта на нормативния акт е да се създаде правно основание за НЗОК да не сключи договор с всички болници за видовете медицинска помощ, предоставяни от тях. По същество с нормативния акт ще се въведе още един лимит за болниците, този път върху броя на болните, за чието лечение касата ще заплаща. \r\nПредишното приемане на същата наредба не даде никакви положителни резултати, но очевидно кабинетът няма други идеи. Пряка последица от приемането на наредбата ще са ограничаване на правото на избор на болните къде да се лекуват, натрупване на пациенти в листи на чакащи и нарастване на плащането от джоба на пациента. \r\n \n\t\t\t\t\t\t", "date": "2018.05.14", "title": "Правителството прие наредба, която бърка дълбоко в джоба на пациента и вече е отхвърлена от съда!"}
{"url": "http://www.bnews.bg/article/241898-opasno_li_e_i_kolko_viseneto_ot_prozortsite_na_avtomobilite_stryaskashta_demonstratsiya_za_badeshtite_abiturienti_video", "text": "\n В навечерието на абитуриентските балове учениците от столичното 51-во училище станаха свидетели на стряскаща демонстрация. Целта й е да покаже колко опасно може да бъде висенето от прозорците на автомобилите, возенето без колан или пък в задната част на пикап. \r\n\r\n Специалната акция беше организирана от 8-кратния национален рали шампион Димитър Илиев. Децата и тийнейджърите видяха как манекени падат по лице или пък на врата си при определени маневри на различни коли. Куклите бяха поставени в опасни пози, в които често зрелостниците се возят в деня на бала си.   \r\n\r\n Реакциите на учениците бяха еднозначни, че са разбрали колко огромна е опасността от возенето в автомобили по този начин и възможните последици от това. \r\n\r\n „Те правят това под влиянието на алкохола и силната емоция. Опитват се да покажат, че са безсмъртни, но това крие огромен риск за тях”, обясни Димитър Илиев. \r\n\r\n Според него не страха от глоби и наказания, а именно подобни нагледни демонстрации могат да спрат неразумното поведение на пътя, съобщи Нова тв. \r\n\r\n \r\n\r\n   \r\n \n\t\t\t\t\t\t", "date": "2018.05.14", "title": "Опасно ли е и колко висенето от прозорците на автомобилите? Стряскаща демонстрация за бъдещите абитуриенти (ВИДЕО)"}
{"url": "http://www.bnews.bg/article/241908-protest_i_yaytsa_po_nepalnoletniya_ubiets_na_malkata_nikol_v_burgas", "text": "\n Близки на убитата Никол от Бургас замериха с яйца подсъдимия за смъртта ѝ – 15-годишният Иван Иванов. \r\n\r\n Момчето бе докарано от полицейска кола до Съдебната палата в Бургас, пред която бе организиран протест от близките на убитото 11-годишното момиче. \r\n\r\n След като той бе изведен от полицейския автомобил, възрастен мъж го издебна в гръб и го замери с няколко яйца. \r\n\r\n \"Той уби човек. Това е най-малкото, което заслужава\", обяви белокосият мъж, представил се като \"съпричастен на трагедията на семейството\". \r\n\r\n Разигралия се инцидент предизвика за кратко суматоха, след което съдебни охранители прибраха мъжа за проверка в сградата на съда. \r\n\r\n Самият Иван влезе безмълвен и с качулка на главата в Съдебната палата. \r\n\r\n Днес започва разпоредителното дело срещу 15-годишния Иван Иванов за убийството на 11-годишната Никол Йончева. Делото влиза в съда 9 месеца след трагедията. Малката Никол беше прободена с нож в асансьор в бургаския комплекс \"Меден рудник\". Няколко часа по-късно беше задържан осмокласникът Иван Иванов. Биологични следи от него бяха открити по ножа, с който е извършено престъплението, както и по телефона на Никол и други нейни вещи. \r\n\r\n Предварително бе обявено, че близките на Никол организират мълчалив протест, съобщи Канал 3. \r\n \n\t\t\t\t\t\t", "date": "2018.05.14", "title": "Протест и яйца по непълнолетния убиец на малката Никол в Бургас"}
{"url": "http://www.bnews.bg/article/241897-maykata_i_sestrata_na_boyan_petrov_iskat_izdirvaneto_da_prodalzhi_spasitelite_proveryavat_se_nyakolko_tochki_do_bazoviya_lager", "text": "\n Майката и сестрата на Боян Петров - Ангелина и Александра Петрови заявиха, че издирването му трябва да продължи въпреки трудностите и лошите условия под връх Шиша Пангма, съобщи \"България он Ер\". \r\n\r\n \"Би трябвало да се разпръснат наляво и надясно, за да търсят под снега, където евентуално той си е направил убежище, за да се спаси\", каза майката на алпиниста Ангелина. \r\n\r\n \"Мисля, че е някъде заклещен на място, където само човек може да го открие\", казва сестра му. \r\n\r\n Вчера жената на Боян Петров съобщи, че предпочита екипите да прекратят издирването му: \r\n\r\n  От лагер 3 нагоре няма да го намерим жив. Колкото и да ми се иска да не губя надежда - за мен живота и оцеляването на всички участници в спасителната акция е много важен и макар да ми е много трудно - не виждам смисъл да бъдат застрашени и други животи. Затова, предпочитам на слизане спасителните екипи да претърсят районите където има шанс да открият Боян жив ...\" \r\n\r\n Част от спасителите, които търсят Боян Петров в подножието на Шиша пангма, са тръгнали от лагер 1 надолу към базовия лагер. В този периметър са набелязани няколко точки, които трябва да бъдат проверени. Ако и там не се намерят следи от алпиниста ни, операцията по издирването му вероятно ще бъде прекратена. Това каза в ефира на „Здравей, България” Кирил Петков – член на спасителния екип в Хималаите. \r\n\r\n Той бе категоричен, че над лагер 2 по пътя към върха, след толкова много дни, от които Петров е в неизвестност, шерпите „вече търсят само тяло, а не жив човек”. \r\n\r\n „Днес времето се влоши сериозно. Има мъгла в цялата планина, вали сняг, няма никаква видимост”, каза още Петков. \r\n\r\n Той похвали усилията на китайските спасители, които полагали неимоверни усилия, за да открият Боян Петров. \r\n\r\n „Личната теория на най-добрия шерп, който е и добър приятел на Боян, е, че най-вероятно трагедията е станала между лагер 3 и върха заради големи пропасти, покрити със сняг. Там съвсем леко отклонение може да ти коства живота”, обясни още Петков. \r\n\r\n В неделя едната група шерпи стигнали до 10 метра под Шиша Пангма, но не могли да продължат. Спрели ги големи снегонавявания. \r\n\r\n   \r\n \n\t\t\t\t\t\t", "date": "2018.05.14", "title": "Майката и сестрата на Боян Петров искат издирването да продължи. Спасителите: Проверяват се няколко точки до базовия лагер"}
{"url": "http://www.bnews.bg/article/241923-zadmina_suzanita_orhan_murad_pee_za_seks_pu_i_devstvenitsi_svodnitsi_i_kalugeri_v_novata_si_pesen_video_18", "text": "\n Кралят на баладите във фолка Орхан Мурад пее за секс, девственици, сводници и калугери в най-новата си песен. \r\n\r\n Парчето на лиричния изпълнител бълва от вулгаризми, с което шокира почитателите си. Той и дъщеря му Сузанита са дъното, категорични са колегите им, които са убедени, че тази песен има за цел да размие скандала около последното видео на ученичката, пише \"Телеграф\". Песента \"Де бре де\" се изпълнява от Орхан Мурад и Веселите момчета. Тя може да се чуе и види в сайтовете за споделяне, а текстът й е изпълнен с цинизми. \r\n\r\n Видеоклипът в социалните мрежи е цензуриран с 16+. Триото и Мурад пеят на богата трапеза, свирят и мезят с домашна ракия и салата. Песента започва с реч от Мурад, който споделя, че най-важното е да се уважаваме един върху друг. \r\n\r\n \"Това е дъното. От песни като \"Хиляди слънца\" и \"Обичам те още\", Орхан Мурад започна да пее за полови органи. Толкова е гнусно, че не ми се коментира. Аз наистина няма какво да кажа. Изпаднах в шок, трудно ми беше да повярвам, той задмина дъщеря си\", коментира фолкдивата Роксана. Тя и нейни колеги все още недоумяват как Сузанита да имитира орална любов, а баща й да пее за нея. \r\n\r\n Видеото вижте  \r\n \n\t\t\t\t\t\t", "date": "2018.05.14", "title": "Задмина Сузанита! Орхан Мурад пее за секс, пу**и, девственици, сводници и калугери в новата си песен (ВИДЕО 18+)"}
{"url": "http://www.bnews.bg/article/241919-marta_vachkova_razkri_kak_specheli_bitkata_s_kilogramite", "text": "\n Марта Вачкова изгуби килограмите и вече е в супер форма. Актрисата от \"Откраднат живот\" изглежда по-добре отвсякога, а наскоро разкри и тайната за новата си визия. „Години наред се борих с килограмите, но най-накрая срещнах правилния човек, който ми помогна да се преборя с тях–Катя Божкова. \r\nТя ме въведе в специална диета, с която, освен че се преборих с килограмите, се и подмладих.  Имам пет хранения дневно, но в строго определени количества и съотношения на въглехидрати, фибри и протеини”, споделя още Марта Вачкова. \r\n\r\n Звездата от „Откраднат живот” сподели още, че щом видим героинята й в края на сериала щастлива, в същия миг ще я съжалим. \r\n  \r\n \n\t\t\t\t\t\t", "date": "2018.05.14", "title": "Марта Вачкова разкри как спечели битката с килограмите"}
{"url": "http://www.bnews.bg/article/241910-zloveshto_tsvetelina_grahich_se_obezobrazi", "text": "\n Певицата Цветелина Грахич очевидно има проблеми със самооценката, защото не спира да прави промени във визията си. \r\n\r\n Освен че е отслабнала драстично и е на прага на анорексията, тя продължава да издува устните си с хиалуронова киселина, а на фона на изпитото й лице резултатът е по-скоро плашещ, отколкото съблазнителен. В момента бившата беквокалистка на „Ку-ку бенд” тежи не повече от 40 килограма и дори малкото й верни почитатели са категорични, че видът й е плашещ. „Анорексията е сериозна болест! Пожелаваме ти скорошно оздравяване!”, окуражават я феновете в социалната мрежа, ала Грахич явно все още не е осъзнала, че има проблем. Босненката многократно е споделяла в свои интервюта, че се харесва кльощава като вейка и по цял ден кара на кафета и цигари. \r\n\r\n Някога Цветелина беше пълничко момиче, но въпреки излишните килограми носеше чар в себе си, докато сега обаянието й е изчезнало. Запознати издават, че певицата страдала от жестоки комплекси и дори в момента се мислела за дебела, въпреки критичното си тегло. Тя не смеела да се храни, за да не напълнее, а от липсата на ценни витамини и минерали косата й започнала да капе. Изпълнителката често ходи с екстеншъни, за да прикрие оредяването на кичурите си, но визията й остава все така стряскаща. „Гаджето ми ме упрекваше, че ям като за двама. Чувствах се едра и грозна”, разказвала е Грахич за „дебелия” си период. Вместо да й помогне да се справи с тежкото си психическо и физическо състояние, приятелят й Кристиян Шаламанов я насърчавал да продължава с гладуването.Именно той настоявал половинката му да стопи тлъстините, за да тласне соловата й кариера напред, но неусетно Цветелина преминала здравословната граница. Босненката е заприличала на скелет, но със силиконови гърди и напомпани устни, а цялостната „картина” навява зловещи асоциации. Последователите на Грахич в социалната мрежа не спират да критикуват актуалната й визия, а някои от тях са особено груби в изказа си. „Спри с гладуването и бъди себе си. Ако качиш малко, тази впитост на лицето ти ще се оправи”, „Какво е станало с теб? Къде остана твоята натурална красота?”, „Защо това младо и хубаво момиче се е обезобразило така?! Без думи съм!, „Много си грозна, Грахич, преди беше по-добре. Дано не си болна от нещо!”, това са само малка част от коментарите, които заливат снимките на певицата. Tя обаче не отвърща на нападките, а добронамерените съвети подминава и упорито отрича, че страда от анорексия, пише Уикенд. \r\n  \r\n \n\t\t\t\t\t\t", "date": "2018.05.14", "title": "ЗЛОВЕЩО! Цветелина Грахич се обезобрази"}
{"url": "http://www.bnews.bg/article/241896-mrachna_sedmitsa_oblachno_dazhd_i_gramotevitsi", "text": "\n Днес въздушната маса ще е неустойчива. Ще се развива купесто-дъждовна облачност, ще има краткотрайни валежи, на места интензивни и придружени с гръмотевици. В Северна България има повишена вероятност за градушки. В крайните източни райони ще има повече слънчеви часове и ще се задържи почти без валеж. \r\n\r\n Ще духа слаб до умерен южен, в Дунавската равнина – североизточен вятър. Максималните температури ще са между 21° и 26°. Това сочи прогнозата на дежурния синоптик Георги Цеков в сайта на НИМХ към БАН. В планините ще се развива купесто-дъждовна облачност и на много места ще превали и прегърми. Ще духа до умерен югозападен вятър. \r\n\r\n Максималната температура на височина 1200 метра ще е около 15°, на 2000 метра – около 9°.Над Черноморието ще бъде предимно слънчево с временни увеличения на облачността в следобедните часове. Валежи са малко вероятни. Ще духа слаб до умерен вятър от юг-югоизток. Максималните температури на въздуха ще са 19-22°. Температурата на морската вода е 17-18°. Вълнението на морето ще е 2-3 бала. \r\n  \r\n \n\t\t\t\t\t\t", "date": "2018.05.14", "title": "Мрачна седмица: Облачно, дъжд и гръмотевици"}
{"url": "http://www.bnews.bg/article/241941-pak_li_yunion_ivkoni_vizhte_kakvo_pravi_shofyorat_na_avtobus_koyto_leti_sas_100_km_ch", "text": "\n Кадри на изключително опасно шофиране на пътя Омуртаг – Търговище изпрати Петя Янкова в рубриката ни „Моята новина” на Нова тв. \r\n\r\n Видеото е заснето в събота, 12 май. Освен че се движи на моменти с над 100 км/ч, шофьорът на автобус прави и изпреварване на забранен участък. \r\n\r\n Вижте кадри от безобразното каране: \r\n\r\n \r\n\r\n   \r\n \n\t\t\t\t\t\t", "date": "2018.05.14", "title": "Пак ли Юнион Ивкони?! Вижте какво прави шофьорът на автобус, който лети със 100 км/ч! "}
{"url": "http://www.bnews.bg/article/241916-prokuraturata_proveryava_poboya_nad_vazrastna_zhena_ot_eks_deputata_ot_gerb_yazov", "text": "\n Районната прокуратура в Пловдив извършва проверка по повод на твърденията на 73-годишната Стоянка Вътова, че на 10 май т.г. е била удряна от бившия депутат Костадин Язов и блъскана с колата му при спор за паркомясто. Преписката е била образувана по повод на съобщение от спешния кабинет на УМБАЛ „Св. Георги“ за извършен преглед на Вътова. Пред лекаря пенсионерката заявила, че е пострадала от побой. \r\n\r\n Както Би Нюз вече ви съобщи,  . \r\n\r\n \"Към настоящия момент са събрани изключително противоречиви данни относно инцидента, включително дали Вътова е била удряна и блъскана с автомобил. Жената е отказала да дава обяснения по преписката, основавайки се на здравословното си състояние. При проведена беседа със служители на полицията е заявила, че непознат за нея мъж й нанесъл удар с ръка в областта на тила след спор за паркомясто пред заведението\", се посочва в официалното съобщение на прокуратурата. \r\n\r\n Очевидци са разказали пред разследващите, че спорът е възникнал около 14.00 часа, след което Вътова и още двама души, установени в хода на проверката, са извършвали разтоварни дейности до 17.00 часа. Впоследствие Вътова е била откарана в спешен кабинет, където й е бил извършен преглед. Дежурният лекар е заявил пред полицията, че състоянието на Вътова е стабилно и не се предвижда специфично лечение или интервенция. \r\n \n\t\t\t\t\t\t", "date": "2018.05.14", "title": "Прокуратурата проверява побоя над възрастна жена от екс депутата от ГЕРБ Язов"}
