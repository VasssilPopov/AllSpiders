{"url": "http://www.bnews.bg/article/262507-bez_knizhka_pri_sedem_narusheniya_za_dve_godini", "text": "\n Промяна в Закона за движение по пътищата предвижда при 7 нарушения в рамките на две години неразумните шофьори да остават без книжки. \r\n\r\n Шефът на Изпълнителна агенция „Автомобилна администрация” Бойко Рановски обяви, че целта на разделянето на Закона за движение по пътищата на три части е да има ясни правила, санкции за нарушителите, както и да бъдат отделени правилата за шофьорите в отделен нормативен акт и изискванията към превозните средства. „Глобата за шофирането без книжка в момента е 300 лв. След промените санкцията става двойна. \r\n\r\n Прекратява се и регистрацията на МПС-то, с което се е движел нарушителят”, уточни Рановски пред Би Ти Ви. За младите водачи има редица промени. През първите шест месеца трябва да карат с придружител, както и да шофират автомобили с мощност до определени киловати. Освен това през нощта няма да имат право да возят пътници. „Надяваме се през тези месеци те да натрупат необходимия стаж и опит, за да ги направи по-сигурни и безопасни на пътя”, допълни той. Бойко Рановски поясни, че за нов водач се смята този, който придобива правоспособност за първи път и не са изминали две години от придобиване на първата му категория. \r\n\r\n В Закона за движение по пътищата има промяна и в санкциите само за най-тежките нарушения – за неправоспособни водачи и преминаване на червен светофар. Предвидени са седем нарушения, които ако даден водач извърши в рамките на две години, ще му бъде отнемана книжката. След това ще трябва да премине през процедура за възстановяване на правоспособността и контролните точки. \r\n\r\n Други промени са свързани с регистрацията на автомобилите. Предвижда се тези, които се внасят за първи път в страната, да минат през пункт за идентификация и проверка на техническата изправност преди регистрацията. Пунктовете ще отговарят на критерии, различни от сегашните, които са само за проверка на техническа изправност. След това автомобилът ще придобие паспорт с технически данни, които ще са в информационна система. \r\n\r\n Единствено служителите на МВР ще издават свидетелство за регистрация. В КАТ ще ходим само за получаване на свидетелство за регистрация и регистрационна табела. Собственикът ще получава и паспорт, който ще придружава автомобила от регистрацията в България до времето, до което тя не бъде прекратена. Бойко Рановски изрази надежда да има строги правила и санкции, ако се установи злоупотреба в тези пунктове. Те ще бъдат контролирани както от служители на Министерството на транспорта, така и от служители на МВР. \r\n\r\n Новите правила за движение по пътищата ще бъдат въведени след обществено обсъждане. \r\n \n\t\t\t\t\t\t", "date": "2019.07.29", "title": "Без книжка при седем нарушения за две години!"}
{"url": "http://www.bnews.bg/article/262508-uzhasno_video_v_sotsialnata_mrezha_potrese_milioni_po_tsyal_svyat_video", "text": "\n Ужасно видео в социалната мрежа потресе милиони по цял свят. От видеото се вижда как се инжектират месни продукти с неизвестен химикал!  \r\n\r\n \r\n\r\n   \r\n \n\t\t\t\t\t\t", "date": "2019.07.29", "title": " Ужасно видео в социалната мрежа потресе милиони по цял свят! - видео"}
{"url": "http://www.bnews.bg/article/262509-plovdivchani_iskat_barekov_za_kmet_shte_vlezne_li_v_bitka_s_protezhetata_na_totev", "text": "\n Пловдивчани искат Николай Бареков да се кандидатира за кмет на Пловдив. Негов привърженик дори му изработи и предизборен плакат. Ето как реагира Бареков: \r\n\r\n \r\n\r\n   \r\n \n\t\t\t\t\t\t", "date": "2019.07.29", "title": "Пловдивчани искат Бареков за кмет! Ще влезне ли в битка с протежетата на Тотев?"}
{"url": "http://www.bnews.bg/article/262496-zapochna_se_nasha_firma_zagubi_28_000_dolara_haknaha_poshtata", "text": "\n 28 хил. долара е загубила българска фирма, заради пробив в електронната й поща. Хакерите „ударили” първо бизнес партньорите им в Китай. След това създали идентична на тяхната банкова сметка. Така, компанията превеждала пари, които обаче отивали при измамниците, съобщи Нова телевизия. \r\n\r\n В средата на юли адвокат Михаела Димитрова получила обаждане от партньори на представляваната от нея фирма. Дружеството се занимава с онлайн търговия на козметични продукти, a част от стоките идват от Азия. \r\n\r\n „Китайският производител изпраща имейл до българския търговец и с информация, че в случая са блокирани сметките на китайския контрагент и се дава указания плащането в размер на 30 % депозит, да постъпи по друга фирмена сметка, собственост на дъщерна фирма на китайския производител”, разказва адвокатът на пострадалото дружество Михаела Димитрова. \r\n\r\n Заради наложената практика да се използват подизпълнители, част от сумата без колебание се превежда по новата сметка.  \r\n\r\n „В крайна сметка ни информират, че оттук нататък сметката, в която трябва да се получават пари е друга, отново на дъщерно дружество, отново на китайския производител”, уточнява Димитрова.  \r\n\r\n Така се осъществени още две плащания. Общата сума достига 28 хил. долара. \r\n\r\n „Имейлът, от който получаваме тези съобщения е абсолютно идентичен с този на производителя. Използват абсолютно същите изрази, които самият производител използва с нас”, добавя адвокатът. \r\n\r\n До разплитането на случая се стига, когато истинският партньор от Китай успява да отвори едно електронно писмо с приложено платежно. Тогава установява, че последните 4 цифри от сметката му са променени. \r\n\r\n В Китай полицията отказала да разследва случая заради многото на брой компютърни престъпления. У нас от ГДБОП признали, че откриването на извършителите е почти невъзможно. \r\n\r\n „При промяна на дадени обстоятелства  за комуникация със съответната фирма – било за плащане или за комуникация, трябва да има ясно разписани стъпки, които да се следват. Жертвата би следвало да се обърне по друг канал за комуникация”, обяснява секретарят на Асоциация на сертифицираните етични хакери Павел Георгиев. \r\n\r\n От Асоциацията на сертифицираните етични хакери признават, че шансът фирмата да си върне парите на практика е нулев. Незабавна смяна на паролите и регулярно обучение на персонала са най-ефективните мерки за борба с киберизмамите, напомнят експерти. \r\n \n\t\t\t\t\t\t", "date": "2019.07.29", "title": "ЗАПОЧНА СЕ! Наша фирма загуби 28 000 долара, хакнаха пощата ѝ"}
{"url": "http://www.bnews.bg/article/262497-nad_milion_i_polovina_pensioneri_v_gartsiya_sred_tyah_i_balgari_shte_poluchat_obezshtetenie_do_8_000_evro", "text": "\n Министерството на финансите в Атина изготви програма за връщане на незаконно удържани суми от пенсионерите. Изплащането ще стане на три етапа в зависимост от размера и процента удръжки от пенсиите. \r\n\r\n Специалистите съветват да се направи консултация със счетоводител и да не се водят скъпи съдебни дела. Над милион и половина гръцки пенсионери, сред тях и българи с гръцки пенсии, ще получат обезщетение до 8 хиляди евро. \r\n\r\n Случаят се отнася за пенсионери, на които бяха орязани приходите след гласувани в парламента закони за икономии, уточнява БНР. \r\n\r\n Пенсионерите спечелиха дела във Върховния съд в Атина. Магистралите постановиха, че орязване на пенсиите е в нарушение на Конституцията на страната. \r\n\r\n Специалисти съветват всички пенсионери да се обърнат за консултация към счетоводна кантора, защото условията за изплащане са с различни критерии. Не е необходимо да се водят съдебни дела, а има случаи, които изискват подаване само на една молба. Същите условия са валидни и за българските граждани, които получават пенсии от Гърция. \r\n \n\t\t\t\t\t\t", "date": "2019.07.29", "title": "Над милион и половина пенсионери в Гърция, сред тях и българи, ще получат обезщетение до 8 000 евро\r\n"}
{"url": "http://www.bnews.bg/article/262500-agrion_e_nay_predpochitanata_kompaniya_pri_sdelki_sas_zemedelska_zemya", "text": "\n За поредна година „Агрион Инвест“ е най-разпознаваемият земеделски бранд в България и се ползва с най-голямо доверие в агросектора. Компанията се утвърждава като безспорен лидер при покупко- продажба на поземлени имоти и далеч изпреварва основните си конкуренти. Това става ясно от национално представително допитване за нагласите на собствениците на земеделска земя. Всеки втори притежател на ниви разпознава името „Агрион“, а сред тези, които са решили да продават имотите си, разпознаваемостта на земеделското дружество достига до рекордните 78%. От проучването става ясно още, че за над 48 хил. души, които планират да продадат имотите си в близките месеци, „Агрион“ е първият избор за купувач и партньор и биха се възползвали от офертата на лидера в управлението на земеделски активи. \r\n\r\n Според анализатори на пазара основната причина за силното доверие към „Агрион“ епрофесионалното отношение към земеделската земя и услугите с добавена стойност, които дружеството предлага на своите партньори и клиенти. „Агрион“ гарантира справедлива цена на всички притежатели на земеделска земя, които са решили да продадат част от собствеността си. Оценката на земята, която е безплатна за собствениците, се формира чрез специално създаден алгоритъм, които отчита всички показатели, участващи във формирането на цената. „За разлика от другите компании на пазара, ние не използваме метода на осреднената оценка за дадено землище, а прилагаме индивидуален подход, към всяко запитване“, казаха от компанията. \r\n\r\n Според експертите на „Агрион“ безплатната оценка помага на собствениците на земеделски земи да добият реална представа за пазарната оценка на активите им и каква цена да очакват, ако решат да ги продадат. Така всеки, който желае да разбере пазарната стойност на земята, която притежава, може да посети някой от офисите та дружеството в страната или да пусне онлайн заявка за оценка на адрес  . Предвидена е и възможностсобствениците на земя директно да поискат оферта от „Агрион“ за изкупуване на земята им. \r\n\r\n Друго сериозно облекчение за притежателите на имоти е, че дружеството съдейства при събирането на необходимите документи за сделка. Това е от огромно значение за продавачите, които в повечето случаи не са наясно какви документи да подготвят и от къде да ги получат. Експертите на лидера в управлението на земеделски активи също така предлагат безплатна професионална юридическа помощ  на всеки притежател на земя, който има казус със собствеността или просто иска консултация във връзка с поземлените отношения. „Щастливи сме, че все повече хора посещават офисите ни и ни гласуват доверие. Основната ни цел е да съдействаме за развитието на модерно и ефективно българско земеделие, в което дори и собствениците на малки парцели имат възможност да осребрят активите си на добра цена“, казаха от „Агрион“. \r\n\r\n Според проучването най-важните фактори при избора на купувач на земята, са сигурността на сделката и бързото й реализиране. В повечето случаи притежателите на имоти предпочитат да не се занимават лично с подготовката на документи за сделката, а потенциалният купувач трябва е българска компания, която е доказала във времето, че е добър стопанин и партньор. \r\n\r\n Изследването показва още, че най-честата причина продажба на земеделски имоти е невъзможността на собствениците да обработват земята самостоятелно и заплахата нивите да запустеят. Покупката на нов имот и нуждата от средства за лечение допълват основните фактори, водещи до решение за продажба на земеделска земя. Част от анкетираните посочват необходимостта от свежи пари за посрещане на спешниили непредвидени плащания. Съществен е и делът на притежателите, които са решили да продават, заради предстоящи празници- сватба или семейно тържество или издръжка на ученик, студент. \r\n\r\n Според обобщените данни на брокерите, в момента около 173 хил. собственици на земя търсят пазар за имотите си и планират да продадат част от земята си в близките месеци, Те притежават средно по 27 дка земя, като планират да продадат около 13 дка. Това означава, че съществуват пазарни предпоставки над 2 млн. дка да сменят собствеността си. Според брокери сделките с поземлени имоти се увеличават през лятото и на пазара излизат много нови земеделски земи. Притежатели на земеделски имоти в България са предимно хора от по-възрастното поколение, над 55 години, със средни за страната доходи,за които продажбата на имот е най-бързият и сигурен начин да осигурят необходимите им пари за непредвидени разходи. Те притежават средно по 24 дка земя и живеят в София и големите областни градове. \r\n\r\n   \r\n \n\t\t\t\t\t\t", "date": "2019.07.29", "title": "„Агрион“ е най-предпочитаната компания при сделки със земеделска земя "}
{"url": "http://www.bnews.bg/article/262499-shefkata_na_nap_nay_nakraya_se_varna_ot_otpusk_bilo_y_tezhko_da_vzeme_tova_reshenie", "text": "\n Директорът на НАП Галя Димитрова най-накрая се върна от отпуск. Тя бе в платен годишен отпуск по време на хакерската атака срещу ведомството, на което е шеф, съобщи финансовият министър Владислав Горанов. \r\n\r\n Докато течеше кризата в НАП с изтеклите данни на 5 милиона българи, Димиитрова не се появи нито веднъж. \r\n\r\n Днес тя се е върнала от отпуск и даде интервю за бТВ:  \r\n\r\n „Беше тежко, но много добре обмислено решение да не си прекратя отпуска. Имах много важна и изключително отговорна лична причина за това. Човек трябва да е отговорен не само в професионален, но и в личен план“, категорична бе тя. \r\n\r\n Тя добави, че въпреки че не е била на работа, постоянно дистанционно е била с екипа си и се е обсъждала кризата и са се вземали решения. \r\n\r\n За оставка не каза: Най-важно било да се преодолее кризата, а оставки се подавали лесно в труден момент. \r\n\r\n Но все пак предстояли разговори, след които ще стане ясно дали служители на НАП ще понесат отговорност, ако бъдат установени пропуски в работата им. \r\n\r\n На системата в НАП били провеждани тестове за сигурността на електронните услуги, такъв тест предстоял и сега заради смяната на касовите апарати. \r\n \n\t\t\t\t\t\t", "date": "2019.07.29", "title": "Шефката на НАП най-накрая се върна от отпуск: Било й тежко да вземе това решение\r\n"}
{"url": "http://www.bnews.bg/article/262491-palen_absurd_kmetitsata_na_kavarna_osadi_sebe_si", "text": "\n Уникална наглост демонстрира кметицата на Каварна Нина Ставрева. Това пише в. „Уикенд“.    Кметицата на Каварна Нина Ставрева в сряда, 17 юли,  е подала документи в Районния съд в града, с които иска да извади изпълнителен лист срещу… себе си. Това е нечувано досега в България, потресени са източниците на изданието, което разпространи новината. Явно Ставрева много иска да остане в историята. Няма съмнение, че вече ще я сочат като абсурден казус пред студентите по право. Предисторията на това изумително желание за изпълнителен лист идва дни, след като съветниците в Каварна се събират на извънредна сесия. Обсъждат се глобите, които тя трябва да плати, а те са й наложени след проверка от Държавния финансов контрол. Най-голямата е за 28 235 лева и е за Центъра за обществена подкрепа, чиято дейност Ставрева прекратява, понеже така й харесва. Кметицата трябва да внесе тези пари в касата на града. Вместо това тя преценила, че трябва да води дело срещу себе си. След като Ставрева изкара изпълнителен лист, ще трябва да ангажира съдебен изпълнител и той да й изпрати покана за доброволно плащане в 7-дневен срок. Ако тогава не плати, ще трябва да се запорират сметките й. Освен глобата от 28 235 лева, има още 12 акта за 4000 лева. Иначе все още няма отговор защо управничката на морския град демонстрира раздвоение на личността. \r\n \n\t\t\t\t\t\t", "date": "2019.07.29", "title": "Пълен абсурд! Кметицата на Каварна осъди... себе си!"}
{"url": "http://www.bnews.bg/article/262492-stefan_danailov_izrigna_gnevno_tozi_podlets_valeri_simeonov", "text": "\n \r\nВ  момента Стефан Данаилов е на турне по родното Черноморие. Решил се на него точно преди една година. В заведение се срещнал с Аня Пенчева, с която не се е срещал години наред. На следващия ден се видели и актрисата му предложила една пиеса с роля за него. Данаилов повикал своята племенница да му прочете пиесата, защото той вече недовиждал. Историята му харесала. И тогава си казал „защо не“.  За актьора имаше и изненада. В ефира се пови великата българска актриса Татяна Лолова, при това с дрехи за карате. Лолова призна на Ламбо: Обичам те!  Тя припомни и любопитна случка с Ламбо. Сърцето на актьора излязло от ритъм. Тогава колегата му Васко Михайлов веднага го завел в болница, а по-късно вечерта Данаилов успял да върти две девойки на веднъж в нощно заведение.  Данаилов коментира и събирането на БСП на Бузлуджа и отправи критики към вице премиера Валери Симеонов. „Виж какъв подлец е този Валери Симеонов. Всички тука сега гледаме неговата „Скат“ и неговата телевизия не предават нашата партийна телевизия. Така , понеже не мога да отида горе защото ме боли, не гледах събитието, само репортажи.  \r\n \n\t\t\t\t\t\t", "date": "2019.07.29", "title": "Стефан Данаилов изригна гневно: Този подлец Валери Симеонов…!"}
{"url": "http://www.bnews.bg/article/262493-burgazlii_se_podigraha_s_shumniya_zakon_na_valeri_video", "text": "\n Няколко хиляди бургазлии се подиграха с шумния закон на Валери и пяха до тъмно и на открито с ФСБ и други естрадни звезди!  \r\n\r\n \r\n\r\n   \r\n \n\t\t\t\t\t\t", "date": "2019.07.29", "title": "Бургазлии се подиграха с шумния закон на Валери! - видео"}
{"url": "http://www.bnews.bg/article/262494-vnimanie_bum_na_alo_izmamnitsi_zaradi_techa_na_danni_ot_nap", "text": "\n Няма риск да се окажем с кредит заради теча на лични данни от НАП. Това стана ясно от коментара пред НоваТВ на Николай Цветанов, представител на фирмите за бързи кредити. \r\n\r\n Дори при онлайн кредитите има момент, в който лицето, заявило кредит се среща с консултанта лице в лице. Трябва да има съвпадение между лицето, което кандидатства и титуляра на сметката, успокои Цветанов. \r\n\r\n В един или друг етап има физическа среща със заявителя, изтъкна той. Георги Тошев, кредитен консултант също успокоява, че няма как да станем собственик на лизинг или на потребителски кредит. \r\n\r\n Трябва да сме много внимателни със споделяне на лични данни, съветва той. Тошев предполага ,че ще се активизират телефонните измамници. \r\n\r\n Трябва да внимаваме къде и пред кого споделяме финансова информация и лични данни, съветва той. \r\n\r\n Припомняме, на 15 юли 2019 г. ДАНС, МВР и НАП проверяваха сигнал от хакер, че е източена значителна част от базата данни на Националната агенция по приходите. Малко преди изказването на президента от прокуратурата съобщиха, че задържаният е освободен с мотив, че е необходимо да се съберат повече доказателства. \r\n\r\n Междувременно от НАП съобщиха, че засекли теч на информация още през юни. \r\n\r\n На следващия ден - 16 юли обявиха, че вътрешен човек помагал за хакерската атака. \r\n\r\n На 21 юли на 20-годишния Кристиян беше повдигнато обвинение за киберпрестъплението, след като той беше задържан на работното си място.Беше установено, че младежът е пробил и сайта на МОН преди 2 години. \r\n\r\n Ден след като стана ясно, че има пробив и теч на лични данни, вътрешният министър Младен Маринов призна, че има пробив в националната сигурност на страната и заяви, че една от версиите, по които се работи, е с руска следа. \r\n\r\n По повод хакерската атака премиерът Бойко Борисов заяви, че в Бъгария има уникални вълшебници в IT сферата и трябва хакерите да работят за държавата. \r\n\r\n ГДБОП влезе във фирма, в която работи обвиненият за хакерската атака. В ареста е търговския директор на \"Тад груп\" Георги Янков, задържан с операцията на ГДБОП във фирмата. Другият директор Иван Тодоров е в Канада на планирано пътуване още преди година. \r\n\r\n От прокуратурата заявиха, че нямат съмнение, че Кристиян Бойков е отговорен за атаката срещу НАП. \r\n\r\n На 24 юли с обвинение за тероризъм се сдоби и работодателят на Кристиян - търговският директор на фирмата Георги Янков. Той е обвинен за това, че като подбудител, умишлено склонил определеният от властта като \"бял хакер\" Кристиян Бойков да извърши престъплението с да създаде смут и страх в населението. \r\n\r\n Взета му е мярка за неотклонение \"гаранция\" в размер на 20 000 лв. Същото обвинение като подбудител е повдигнато на собственика на \"Тад груп\" ЕООД Иван Тодоров. \r\n\r\n Припомняме, Търговският регистър също се срина на 10 август 2018 г. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи. \r\n\r\n На 16 август бившият вече директор на Агенцията по вписванията Зорница Даскалова заяви че няма засега намерение да подава оставка, а като определение за кризата каза: \"Случват се такива неща.\" \r\n\r\n На следващия ден - 17 август, се състоя среща между премиера Бойко Борисов и министъра на правосъдието Цецка Цачева. Срещата не бе оповестена предварително. \r\n\r\n Премиерът Бойко Борисов изказа недоволството си от ръководството на Агенцията по вписванията заради срива. Борисов обаче заяви, че смяна на ръководството и уволнения няма да има, докато кризата не се овладее. \r\n\r\n Въпреки това Даскалова подаде оставка още същия ден - 17 август. Прокуратурата, ДАНС и МВР са сезирани по случая. \r\n\r\n На 17 август беше възстановено и подаването на данни от Търговския регистър и регистъра на юридическите лица с нестопанска цел към средата за междурегистров обмен (RegiX), поддържана от Държавната агенция \"Електронно управление\". \r\n\r\n Регистърът започна да функционира напълно чак на 27 август. \r\n\r\n При срива на Търговския регистър от агенцията посочиха като причина за срива дефектирането на 4 дискови пространства от базата данни на Търговския регистър. \r\n \n\t\t\t\t\t\t", "date": "2019.07.29", "title": "ВНИМАНИЕ! Бум на Ало измамници заради теча на данни от НАП"}
{"url": "http://www.bnews.bg/article/262505-s_voenna_politsiya_ohranyavat_klanitsite_za_praseta", "text": "\n Военна полиция ще охранява кланиците в страната при следенето дали се спазват мерките за биосигурност. В страната има регистрирани 110 кланици, като 67 от тях са специализирани за свине. Тяхната дейност ще се осъществява само под контрола на ветеринарите, както и в подкрепата на военна полиция. \r\n\r\n Такава мярка обяви земеделският министър Десислава Танева в Министерски съвет след като се проведе съвещание на Националния епизоотичен съвет във връзка с продължаващото разпространение на африканска чума по свинете. \r\n\r\n Случаят от Видин на умряло прасе вече е потвърден. Животното от ромската махала \"Нов път\" е заразено с АЧС. Всички прасета от ромската махала трябва да бъдат умъртвени, но Десислава Танева заяви, че има увереност, че службите ще се справят. Тя благодари на съдействието на МВР. \r\n\r\n Дамян Илиев уверен в мерките, но те да се спазват \r\n\r\n Единствената мярка, която е известна на този етап за ликвидиране на заболяването, е умъртвяване на животните. Десислава Танева заяви, че лечение, както и ваксина на този етап в световен мащаб не са известни. \r\n\r\n Друга мярка, която се въвежда, е ликвидирането на всички задни дворове, където се отглеждат свине, в 20-километровата зона около големите свинекомплекси. У нас 65 свинекомплекса са регистрирани, като в три от тях има установена африканска чума по свинете. Отглеждането на прасета трябва да става единствено и само със съответното ниво биосигурност. \r\n\r\n Като друга мярка за ограничаване на разпространението е взетото решение в максимално кратки срокове да се определят площадките за загробване на заразените животни. Десислава Танева уточни, че всички площадки ще бъдат проверени от експерти. \r\n\r\n Държавата ще обезщети стопаните за всички евтаназирани животни, а след това ще очаква възстановяване на разходите от Европейската комисия. Това възстановяване може да бъде между 70 и 100% според оценката за изпълнени мерки по плана за действия, обясни Танева. \r\n\r\n Вицепремиерът Томислав Дончев също взе отношение, подчертавайки, че каквито и да е мерки да се взимат от държавата, за да сработи, всяка една мярка трябва да има подкрепата на хората. Той призна, че държавата има проблем със съдействието на гражданите, като включително има и кметове, които саботират изпълнението на мерките за биосигурност. \r\n\r\n \"Най-ефективната превантивна мярка, особено в буферната зона, е прасетата, отглеждани в заден двор - заколване и термична обработка. Съхраняването във фризера може само да замрази проблема, даже да го замрази с месеци. След използване на месото, извадено от фризера след няколко месеца, заразата може да пламне отново\". \r\n\r\n Припомняме, че огнищата на африканска чума по свинете у нас вече са 22. 20 са регистрираните случаи при дива свиня.  \r\n\r\n Заразата порази вече три големи индустриални ферми в област Русе - в Николово, Бръшлен и Голямо Враново, които осигуряват близо 1/3 от месото на пазара у нас. Отрицателни пробите от четвъртия свинекомплекс в Русенско. \r\n\r\n Във връзка с разпространението на болестта четири области обявиха бедствено положние - Русе, Плевен, Добрич и Разград, а още области обявиха превантивни мерки. \r\n \n\t\t\t\t\t\t", "date": "2019.07.29", "title": "С военна полиция охраняват кланиците за прасета"}
{"url": "http://www.bnews.bg/article/262495-tragediya_balgarsko_semeystvo_postrada_v_turtsiya", "text": "\n Трима българи са били ранени при пътнотранспортно произшествие вчера в района на град Кайнашлъ, Северна Турция, предаде агенция Демирьорен (ДХА). \r\n\r\n Пострадалите са съпруг и съпруга и дъщеря им. Катастрофата е станала, когато колата, управлявана от жената, се блъснала в задната част на камион. Лекият автомобил е пътувал в посока Анкара. Очевидци алармирали властите за инцидента и на мястото са били изпратени медицински, противопожарни и полицейски екипи. \r\n\r\n Раненото българско семейство е било изкарано от автомобила с помощта на пожарникари. Тримата са настанени в лечебно заведение. Води се разследване за катастрофата. \r\n \n\t\t\t\t\t\t", "date": "2019.07.29", "title": "ТРАГЕДИЯ! Българско семейство пострада в Турция"}
{"url": "http://www.bnews.bg/article/262498-gdbop_si_kupuva_dva_luksozni_avtomobila_za_150_000_lv", "text": "\n Главна дирекция „Борба с организираната престъпност“ ГДБОП си купува два нови луксозни автомобила чрез обществена поръчка с европейско финансиране. \r\n\r\n ГДБОП ще плати 146 000 лева с ДДС за два автомобила марка „Ауди“ модел Q3. Единият ще е в цвят металик, а другият – в тъмносив. В техническата документация е отбелязано, че колите са с четирицилиндров дизелов двигател с мощност над 110 kW, произведени са след 2017 година и разполагат с преден и заден парктроник, мултифункционален кожен волан, климатроник, борден компютър. Оборудвани са и със сензори за светлини и дъжд, както и с LED фарове. \r\n\r\n Колите ще бъдат платени с европейско финансиране по проект в рамките на фонд „Вътрешна сигурност 2014 – 2020“, пише в „Сега“. \r\n\r\n От поръчката не става ясно за какво са необходими автомобилите на службата. \r\n \n\t\t\t\t\t\t", "date": "2019.07.29", "title": "ГДБОП си купува два луксозни автомобила за 150 000 лв."}
{"url": "http://www.bnews.bg/article/262506-bomba_patriotari_ot_vmro_i_nfsb_v_koruptsionna_shema_po_op_regioni_v_rastezh_dokumenti", "text": "\n Граждани сигнализираха за корупционна схема по ОП \"Региони в Растеж\" на министерството на образованието. Служителите на МОН, които подготвят обществената поръчка са се хванали за главите от натиска, който се осъществява върху тях от депутати на ВМРО и НФСБ. Програмата се реализира с европейски средства за следната процедура: „Инженеринг – проектиране, авторски надзор и изпълнение на СМР за модернизация на образователната инфраструктура на 101 професионални гимназии в системата на МОН, одобрени за финансиране по Оперативна програма „Региони в растеж“ 2014-2020, процедура BG16RFOP001-3.002 „Подкрепа за професионалните училища в Република България” по 46 обособени позиции\". Ето и линк към процедурите по ЗОП:    Гражданите обръщат внимание на 17 позиция, която е на стойност няколко милиона лева, а депутатите от ВМРО и НФСБ оказвали натиск поръчката да бъде дадена на фирмата- \"С---й 06 ИЕК:----05887. Умишлено не изписваме цялото име и ЕИК на фирмата, тъй като гражданите твърдят, че именно тази фирма след оказаният депутатски натиск ще получи сочната поръчка. Гражданите сигнализираха и, че 18-та позиция е дадена на сина на бивш председател на Народното събрание, който пък след подписване на договор проявил уникална наглост да иска допълнително още 500000 лева. Според документите на обществената поръчка тя е започнала през месец май 2017 г. и е трябвало да приключи през месец март 2019 г. именно такива форми на корупционен натиск от депутати обаче, е забавило изпълнението и се е наложило удължаване на процедурата. Ето и линк за цялата поръчка по всичките 46 позиции:   Би Нюз ще продължи да следи случая и ще публикува името на фирмата спечелила 17-та позиция. Както вече казаха гражданите победителя е предварително уговорен от депутати от ВМРО и НФСБ. \r\n \n\t\t\t\t\t\t", "date": "2019.07.29", "title": "Бомба! Патриотари от ВМРО и НФСБ в корупционна схема по ОП \"Региони в Растеж\"!- документи"}
{"url": "http://www.bnews.bg/article/262502-ivan_geshev_ostana_sam_v_sastezanieto_za_glaven_prokuror", "text": "\n Иван Гешев e единствен кандидат за главен прокурор. Това стана ясно на днешното заседание на ВСС. \r\n\r\n Днес беше и крайният срок за издигане на номинации. Правосъдният министър Данаил Кирилов не издигна кандидат. Той обясни, че приема номинацията на заместник-главния прокурор като съсловна номинация. \r\n\r\n „Министърът на правосъдието няма да представи на вашето внимание кандидат за главен прокурор“, заяви Кирилов на последното заседание на Висшия съдебен съвет преди лятната ваканция. \r\n\r\n „Първи аргумент – обстоятелството, което възприехте миналия понеделник с предложението на прокурорската колегия, които общо заедно и всички номинираха кандидат. \r\n\r\n При това положение е налице проявление на принципа на магистратското самоуправление. Зачитам това предложение като съсловно предложение – на професионалистите в тази област, които са направили своя избор и са изразили своето предпочитание“, мотивира отказа си правосъдният министър. \r\n \n\t\t\t\t\t\t", "date": "2019.07.29", "title": "Иван Гешев остана сам в състезанието за главен прокурор"}
{"url": "http://www.bnews.bg/article/262504-pohvalno_ungariya_dava_30_hil_na_dvoyki_koito_planirat_tri_detsa", "text": "\n Правителството на Унгария предлага на брачните двойки заем от 30 590 евро, който те не трябва да връщат, ако имат три деца, информира Евронюз. \r\n\r\n Парите са достъпни чрез схема, която влезе в сила от началото на юли. \r\n\r\n Като много други страни членки на ЕС Унгария има недостиг на работна ръка, а освен това много унгарци бягат в чужбина в търсене на по-високи заплати. Премиерът Виктор Орбан и управляващата партия ФИДЕС искат да насърчат раждаемостта чрез унгарските семейства, а не чрез масова имиграция. \r\n\r\n Ние не се нуждаем от числа, а от унгарски деца. Ние трябва да осъзнаем, че европейските народи са пред исторически кръстопът. Тези, които решат в полза на имиграцията и мигрантите, реално създават държави със смесено население. Историческите традиции на тези държави са към края си, разкрива се нов свят, обяви Орбан в реч за състоянието на страната през февруари. \r\n\r\n Докато общият коефициент на раждаемост в ЕС е 1.59 раждания на една жена, в Унгария е 1.49, показват данни на Евростат. \r\n\r\n Заемът е част от План за действие за защита на семейството на Орбан. Той е от седем точки. Предвижда се 4.8% от БВП да отиват за програми в подкрепа на семействата и поощряване на раждаемостта. Планът включва също програма за отпускане на заем за закупуване на жилище, субсидия за закупуване на автомобили за големи семейства и жени, които са отгледали най-малко четири деца, до края на живота си няма да плащат данъци върху доходите си. \r\n\r\n Двойката обаче трябва да изпълни определени критерии, за да получи заема: трябва да са сключили брак; единият от двамата да е встъпил в брак за първи път; съпругата трябва да е на възраст между 18 и 40 г. и единият трябва да е плащал социални осигуровки в Унгария най-малко 180 дни. \r\n\r\n При двойка, която има дете за период от 5 г., лихвата върху заема се премахва завинаги и месечните вноски се спират за три години. При второ дете се спират плащанията за още три години, а при трето дете се опрощава дългът и се връщат всички пари, които са платили. \r\n\r\n Ако двойката няма дете до пет години или се разведе, ще трябва да плати всичко за период от 4 месеца. Има изключение, ако представят медицински документ защо не могат да имат деца. \r\n\r\n Между 1 и 15 юли 2400 семейства са поискали заем, според финансовото министерство на Унгария. 14 000 семейства са поискали най-малко един елемент от предложения план. \r\n\r\n Според критици планът е в полза само на средната класа и не може да помогне на най-бедните. \r\n \n\t\t\t\t\t\t", "date": "2019.07.29", "title": "ПОХВАЛНО! Унгария дава €30 хил. на двойки, които планират три деца\r\n"}
{"url": "http://www.bnews.bg/article/262503-chuzhdentsi_pitat_v_gugal_v_koya_darzhava_se_namira_sarbiya", "text": "\n Най-честите въпроси за Сърбия в търсачката на Гугъл на английски език са \"в коя държава се намира Сърбия\" и \"колко е висок президентът на Сърбия Александър Вучич\", предаде Танюг, позовавайки се на БиБиСи. \r\n\r\n Чужденците се интересуват също и дали Сърбия е Сибир, дали Сърбия е част от Русия, как се нарича днес Сърбия, опасна страна ли е Сърбия, с какво е най-известна, информира БТА. \r\n\r\n Отговорът на Гугъл на въпроса с какво е най-известна Сърбия е: сливовица, вампири, чушки, Новак Джокович, Пиротски килим, Никола Тесла, музикалния фестивал Екзит, храна, салове, кафенета. \r\n \n\t\t\t\t\t\t", "date": "2019.07.29", "title": "Чужденци питат в Гугъл в коя държава се намира Сърбия\r\n"}
{"url": "http://www.bnews.bg/article/262501-istinsko_chudo_nyamo_dete_progovori_na_pohod_za_svetetsa", "text": "\n Нямо дете проговори по време на поклонническия пешеходен поход \"Светият път\", научи \"България Днес\". \r\n\r\n Момиченцето се казва Ива (б.р. - името е променено) и е на 7 години от град Пещера. По стъпките на светеца Иван Рилски е тръгнало с родителите и баба си. Детенцето няма заболявания, чува добре, но \"не иска да говори\", споделят близките му. \r\n\r\n \"Не се е случило нищо конкретно, не е имала уплах. Ива знае буквите, смята и може да пише, когато й диктуваме с баща й, но просто не говори\", казва Радка, майката, дала идеята за похода на семейството. \r\n\r\n Чудото се случило по време на третия етап по пътя - Луковит - Враца - Черепиш. Както всички вървели по дългия път, измореното момиченце изведнъж промълвило: \"Дай ми вода, мамо\", при което процесията спряла, а част от присъстващите се разплакали от умиление. Почнали да прегръщат детето. \r\n\r\n \"След това тя каза още няколко думи, но със сигурност с нея ще работи психолог, както вече ни посъветваха. Чудо е, че свети Иван Рилски ни помогна, доста се молихме това да се случи\", споделиха близките на детето. \r\n\r\n Поклонническият пешеходен поход \"Светият път\" започна от 30 юни и е до 31 юли. Той за първи път преминава през маршрут максимално близък до пътя на пренасяне мощите на свети Йван Рилски от Велико Търново до Рилския манастир. Походът се организира за отбелязване по достоен начин 550-годишнината от връщане мощите на свети Йван Рилски в Рилската света обител. Лично патриарх Неофит е дал благословение за поклонническото пътуване. \r\n\r\n Трудно е, но никой не се отказа, споделят вярващите. \r\n\r\n След получаване чудодейните мощи на свети Йван Рилски в Търново участниците изминават пътя от старата българска столица през град Никопол, манастира \"Св. Георги\" при гр. Плевен, Садовския манастир при с. Садовец, Карлуковския манастир, Долнобешовския манастир, Тържишкия манастир, манастира \"Св. Йоан Пусти\" при гр. Враца, Черепишкия манастир, Курилския манастир \"Св. Йоан Рилски\" при гр. Нови Искър, ротондата \"Св. Георги\" в София, Кладнишкия манастир, посрещнати тържествено при днешния гр. Дупница и гр. Рила и достигат метоха \"Орлица\" и Рилската света обител. Там са посрещнати радушно, като денят на връщане мощите на Рилския чудотворец се превръща в един от празничните дни в православния ни календар. \r\n\r\n И друг път свети Иван Рилски е помагал на миряните, обърнали се към него с искрени молитви. На чудо присъствала и баба Недялка, която живее в близкото до Рилския манастир село Стоб. И тя също се включила в похода. \r\n\r\n \"Беше преди години, когато момчето на мои близки се бореше за живота. Беше се давило в язовир, но го бяха спасили. Жив беше, но в дробовете му имаше тиня. Предстоеше му операция и аз дойдох да се моля пред мощите на свети Иван да го вземе под покровителството си. Докато аз съм се молела, младежът бил на операционната, вече приспан. И тъкмо да го оперират, неземна светлина се явила над него и спряла ръката на доктора. Той също разбрал, че се случва нещо странно, и отменил операцията. Когато младежът дошъл на себе си, на темето му косата била опадала под формата на кръст. После го оперираха в Германия и се оправи, но аз забравих да дойда да благодаря на свети Иван. Дойдох след време за неговото успение. Беше пълно с народ и аз застанах на опашката. Изведнъж нещо сякаш ме повдигна от земята, хората около мен се отдръпнаха и аз се озовах пред саркофага с мощите на светията. Не зная колко време прекарах в молитва, но като дойдох на себе си, ми беше леко и светло и си тръгнах по живо, по здраво. Оттогава идвам винаги на 18 август, когато отдаваме почит на Иван Рилски в манастира. Чудесата му са безбройни и само вярата може да ни направи добри и силни да понесем земните си страдания\", споделя възрастната жена. \r\n\r\n \"Честити сме, че имаме такъв небесен покровител като свети Иван Рилски, който ни дава светъл пример на истински християнски живот и любов към вярата и отечеството\", казва и патриарх Неофит в обръщението, което и тази година ще направи на 18 август, като ще оглави празничната света литургия в храма. \r\n\r\n На 18 август Българската православна църква отбелязва смъртта (Успението) на свети Йван Рилски, една от най-големите фигури на Средновековието, оказала влияние върху целия източноправославен свят. Свети Иван Рилски, наричан още преподобни Иван Рилски Чудотворец, е обявен за изключителен небесен покровител на българския народ и за най-популярния български народен светец лечител, основател на Рилския манастир през Х век. Народната медицина препоръчва при продължителна болест да се направи служба пред мощите на светеца в Рилския манастир. \r\n\r\n В края на живота си св. Иван Рилски съставил своя \"Завет\" - уникален документ, от който са познати четири преписа, един от които и понастоящем е изложен в музея на Рилския манастир. В него светецът завещава на хората да съхранят вярата си непорочна от \"всякакво зломислие\" и да се пазят от \"сребролюбивата змия\", \"защото сребролюбието е корен на всички злини\". В Завета още се казва: \"Не търсете да бъдете познавани и обичани от земните царе и князе, нито се поддавайте на тях!\" \r\n \n\t\t\t\t\t\t", "date": "2019.07.29", "title": "ИСТИНСКО ЧУДО! Нямо дете проговори на поход за светеца\r\n"}
