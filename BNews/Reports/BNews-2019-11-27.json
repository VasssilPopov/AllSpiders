{"url": "http://www.bnews.bg/article/264541-poslednite_studenti_na_lambo_obichame_te_master", "text": "\n Последните студенти на легендарния Стефан Данаилов изиграха последната си репетеция за представление, чиято премиера на голямата сцена на НАТФИЗ е след 2 дни - \"Лодкарят\". \"Обичаме те, Мастер\", обърнаха се бъдещите актьори към обичния си преподавател, облени в сълзи.  \r\n\r\n Това е последната постановка на Стефан Данаилов за неговите студенти и той живо се интересувал как младежите се справят с ролите. \"Надявахме се до последно Мастера да се оправи и да може да ни гледа. Да дойде да ни даде кураж, да ни нахока, така, както само той умее. Сега вярваме, че ни гледа и пожелава успех отгоре. Мисълта, че е с нас ни държи и ще продължи да ни държи\", казват те.  \r\n\r\n Студентите от последния випуск на Ламбо се снимаха заедно и написаха прощално писмо:  \r\n\r\n „Стефан Данаилов in memoriam ! В театъра и киното той завинаги е Майор Деянов, Борис I, Иван Кондарев, Дон Жуан, Бойчо Огнянов, Хамлет, Шейлок, Дантон, Дон Кихот, Тригорин, Дулитъл, Абел Знорко, Джейк, Фердинанд, Бирон, Синебирски, Княз Алесандро Медичи, Михаил Деветаков, Алберт Коен, Сава Попович, Кръстникът, арх. Иван Цолов, Великов – Слънцето, Дантон Тахов – „Тахана“, Ювиги хан, капитан Васил Алтънов, Панчо, Манол Салабашев – „Лебеда“, Пантер, Тома, Веселин – Веско... Стефан Данаилов е и ще продължава да бъде най-значимата фигура на българската сцена и екран. Но и проф. Стефан Данаилов е щастлив да бъде Мастера за нас, неговите студенти в Националната академия за театрално и филмово изкуство. И никога няма да има друг актьор, преподавател и човек, който да го замени в сърцата ни, в сърцата на публиката и десетките млади хора, които улови за ръка като баща, вдъхнови и поведе из очарованието на Мелпомена. МАСТЕР, ОБИЧАМЕ ТЕ!\" \r\n \n\t\t\t\t\t\t", "date": "2019.11.27", "title": "Последните студенти на Ламбо: Обичаме те, Мастер"}
{"url": "http://www.bnews.bg/article/264539-ep_glasuva_novata_evropeyska_komisiya", "text": "\n Европейският парламент ще гласува днес по обед състава на новата Европейска комисия под председателството на Урсула фон дер Лайен.  \r\n\r\n Предвижда се изборът да бъде с явно гласуване и да бъде обявен за успешен при получаването на обикновено мнозинство от участвалите евродепутати. \r\n\r\n През септември евродепутатите отхвърлиха първите кандидати за еврокомисари от Франция, Унгария и Румъния, което отложи гласуването и встъпването в длъжност на новата комисия досега с един месец. \r\n\r\n Великобритания не изпълни задължението си по договора за ЕС да излъчи еврокомисар. Затова днес новата комисия ще бъде гласувана, без бройките в състава да са изцяло запълнени. \r\n\r\n Ако днес мнозинството в ЕП подкрепи новия състав на комисията, еврокомисарите ще встъпят в длъжност от 1 декември. Мандатът на ЕК е пет години, а Фон дер Лайен е първата жена, избрана за ръководител на институцията. \r\n \n\t\t\t\t\t\t", "date": "2019.11.27", "title": "ЕП гласува новата Европейска комисия"}
{"url": "http://www.bnews.bg/article/264538-balgari_ot_sasht_karakachanov_e_sram_za_balgariya", "text": "\n Вицепремиерът и военен министър Красимир Каракачанов бе взет на мушка в социалните мрежи заради факта, че на слизане от самолета във Вашингтон в неделя сам си носеше куфара и костюма на закачалка. Той дори се запъна на охраната като първоначално не пускаше да му вземат ръчния багаж от ръцете, сякаш носи ядрено куфарче или скъпоценности за милиони.  \r\n\r\n Според потребителите слизането на министъра по стълбичката на самолета веднага след премиера е изглеждало трагикомично, за разлика от другите членове на официалната делегация, които бяха облечени с официални костюми, Каракачанов бе по дънки и със спортно яко, неподходящи за случая. Облеклото му по-скоро бе като за народен събор, но не и като за начало на официално посещение в чужда страна, още повече в САЩ, коментираха специалисти по дипломатически протокол.  \r\n\r\n „Потресаващият и шокиращ вид на Каракачанов просто налага този човечец да бъде разкаран по-далеч от армията. Българските войници и офицери не заслужават подобен срам. Как е възможно толкова години да работиш само политик и да не си се научил поне да се обличаш“, недоумяват потребители на фейсбук. И добавят гневно: \"Същински Бай Ганьо в Америка!\" \r\n\r\n „Каракачанов, мускалчета ли ще предлагаш на Тръмп“, смеят шегаджии. „Какво толкова ценно носи в дисагите, че не искаше друг да му ги носи и се сопна на охраната, когато, слизайки от стълбата на самолета му взе от ръцете куфарчето и костюма, за да може да се ръкува с американските посрещачи“, коментират те.  \r\nНародният фолклор веднага роди и подигравателни колажи – на един от тях вместо официалния си костюм вицепремиерът носи жълта торбичка „Билла“.  \r\n\r\n Другият вицепремиер Томислав Дончев очевидно е запознат с протокола и бе облечен със стилен тъмен костюм, като носеше раница на гърба си, но това е допустимо от гледна точка на церемониала. Финансовият министър Владислав Горанов и министърът на икономиката Емил Караниколов очевидно се бяха доверили на охраната, която им носеше багажа. \r\n\r\n Ето и на какъв коментар попадна медията ни. Изводите оставяме на вас. \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.11.27", "title": "Българи от САЩ : Каракачанов е срам за България "}
{"url": "http://www.bnews.bg/article/264546-galaksi_investmant_grup_stroi_malak_kvartal_v_stolitsata", "text": "\n Цял малък квартал в столицата ще построи водещият инвеститор Галакси Инвестмънт Груп. Компанията закупи близо 200 декара на бившия „Балканкар 6-ти  септември“ и вече планира инвестициите и преустройството. Внушителното капиталовложение е най-мащабната сделка за терен за жилищно застрояване в София. Проектът е особено полезен за района, тъй като не само ще облагороди изоставената площ, но предвижда и изграждането на модерна смесена многофункционална зона със самостоятелен градски център, търговска част, жилища и офиси. Преустройството ще осигури на столичани нови съвременни жилища в оживен градски район, обогатяващ градското развитие като нов социален и културен катализатор. \r\n\r\n Започва разработването на главния план и определяне на инвестициите в инфраструктурата за новопридобития терен, който се намира между бул. Никола Мушанов и ул. Житница, на границата на кварталите Красна поляна и Овча купел. Това е особено перспективна част от  столицата, тъй като все още не е презастроена, а има добри комуникации и обезпечение с инфраструктура. Мястото има отлични връзки по главна улична мрежа с Околовръстния път на града и основните офис центрове, а нова метростанция ще бъде разкрита, само на 500 метра от обекта, в началото на 2020 година. \r\n\r\n Управителят на компанията Константин Бояджиев изрази радостта си от придобиването на такава стратегическа локация, позволяваща реализирането на мащабната идея.  „Ревитализирането на бивши индустриални територии е бъдещето на София, където растежът на населението изпреварва разполагаемата земя за застрояване.“, каза той. Според него, бившите индустриални зони са добър ресурс за градско генериране и уплътняване. Спазването на естествения баланс между жилищна и паркова среда кореспондира с утвърдения стил на хармонично архитектурно планиране, характерен за ръководената от него компания. „Така създаваме за пространството микс от функции, които се превръщат в самостоятелен притегателен център за тази част на София. Щастливи сме, че даваме успешен старт на поредната ни съвременна концепция“, допълни Бояджиев. \r\n\r\n Преустройството на подобни площи е ключов приоритет за компанията, която, освен че е най-големият собственик на 5-звездни хотели в България, доказа професионализма си с високото качество на проекта за жк „Отдих и култура“ в Пловдив. Сградите на компанията са с първокласен стандарт, съобразно глобалните тенденции в строителството, в хармония с градската среда, с привлекателен архитектурен дизайн, изчистени линии, просторни и функционални разпределения. В съчетание с разнообразието от възможности за развлечение и отдих, съвременните жилища, построени от Галакси Инвестмънт Груп, създават усещания за уют, сигурност и благоденствие на живущите. \r\n\r\n За сделката: \r\n\r\n Продавач на терена е Акрополис Риъл Естейт Б. В. – холандско дружество, собственост на Акрополис Груп УАБ, един от най-големите инвеститори в имоти в Литва, които приватизират бившия „Балканкар 6-ти септември“ през 2005 година. По това време, теренът се разчиства и са придвижени градоустройствени процедури. Създава се план, да се реализира търговски център с офиси и жилища, но през 2008 година е замразен. Единадесет години по-късно, Галакси Инвестмънт печели търга за сделката. \r\n\r\n За Галакси Инвестмънт Груп: \r\n\r\n Галакси Инвестмънт Груп е водеща инвестиционна компания, която развива и управлява успешни проекти в различни направления на недвижима собственост – хотели, жилищни и ваканционни комплекси, офисни сгради, търговски и индустриални площи. Стратегическите инвестиции на компанията са съобразени с ключовите фактори в динамичната бизнес среда и дългосрочните тенденции на пазара. Компанията е носител на редица награди от престижни национални и международни конкурси, сред които са и отличията за хотела InterContinental Sofia, в емблематичната сграда на пл. Народно събрание. Сред престижните глобални брандове, които навлязоха в страната, благодарение на Галакси Инвестмънт Груп, са и Barcelo в к.к. Слънчев бряг и Hilton в София. В Пловдив, най-голям е интересът към модерните „Офис Парк Пловдив“ – офис сграда от клас „А“ и жилищен комплекс “Royal Garden”, който отразява последните тенденции и изисквания за функционалност на пространството в дома. \r\n \n\t\t\t\t\t\t", "date": "2019.11.27", "title": "Галакси Инвестмънт Груп строи малък квартал в столицата"}
{"url": "http://www.bnews.bg/article/264530-izvanredno_vzriv_v_pirogov_dvama_patsienti_sa_zaginali", "text": "\n Пожар и взрив във вътрешно отделение на \"Пирогов\" уби двама пациенти от Второ вътрешно отделение. Инцидентът е станал около 4 сутринта тази сутрин. Причините за пожара се изясняват. Евакуирани са 32 пациенти. Загиналите са били на командно дишане. \r\n\r\n 4 линейки на \"Спешна помощ\" са отишли на помощ на \"Пирогов\", повикани от вр.изпълняващия длъжността проф. Габровски, съобщи по Нова телевизия говорителят й Катя Сунгарска.  \r\n\r\n В “Пирогов” са вътрешният министър Младен Маринов и здравният Кирил Ананиев. \r\n\r\n На място са изпратени 12 пожарни, 32 пожарникари и 36 полицаи, уточни директорът на пожарната старши комисар Николай Николов. \"Това е отделение за тежко болни хора. Поздравявам персонала за това, което е направил. Спасени са десетки човешки животи. Ситуацията е под контрол\", категоричен бе той. \r\n\r\n Заместник-директорът на болница \"Пирогов\" Николай Габровски уточни, че причината за инцидента се изяснява. \"По принцип голяма част от болните в това отделение са на кислородна терапия, така че там е нормално да има повишени нива на кислород. Най-важното е, че при наличие на близо 100 души в тази сграда  всички към момента са в добро състояние, няма допълнително пострадали извън хората, които са били на мястото на този инцидент. Всички са преместени по други структури и отделения. Болницата продължава да функционира, доколкото е възможно при нормален режим. Останалите пациенти са в добро компенсирано състояние. Провеждат се допълнителни изследвания на по-тежко болните дали има някакво влияние\", обобщи Габровски. \r\n\r\n По-рано екипи на полицията и пожарната евакуираха пациентите, които се намират в отделението на болницата. Част от тези, които са най-трудно подвижни, са изнесени на ръце. \r\n \n\t\t\t\t\t\t", "date": "2019.11.27", "title": "ИЗВЪНРЕДНО! Взрив в “Пирогов”, двама пациенти са загинали "}
{"url": "http://www.bnews.bg/article/264543-prokopievski_prokuror_klati_geshev_s_ostavka", "text": "\n Провокациите срещу утвърдения с указ на президента за нов главен прокурор Иван Гешев продължават. Този път хибридната атака дойде от самото държавно обвинение или по точно от един прокурор, който реши демонстративно да напусне съдебната система, без преди това да е ясно с какво точно е допринесъл за доверието в нея през 13-годишния му стаж. Става въпрос за Андрей Янкулов от Софийската градска прокуратура, който рано в сряда обяви първо във фейсбук, че е подал оставка. \r\n\r\n Мотивите му звучат политически, което в конкретния случай не е изненадващо. Това обяснява и защо \"новината\" за оставката на не много известния с работата си държавен обвинител бе бързо мултиплицирана в издания, през които протече продължаващата шест месеца очерняща кампания срещу процедурата по избор на главен прокурор, пишат колегите от \"Правен свят\". Още повече, че същите медии многократно се опитваха да неглижират и иронизират масовата подкрепа, която прокурори, следователи и служители на съдебната система изразяваха многократно докато течеше избора на Гешев. \r\n \r\nОбяснението за това защо подалият оставка прокурор Янкулов е толкова \"важен\" може да се открие в очерк още от 2012 г. Той е публикуван в издание на подсъдимия пред Специализирания наказателен съд издател Иво Прокопиев. През 2014 г. Андрей Янкулов влиза като заместник-министър в екипа на провалилия се като правосъден министър Христо Иванов, понастоящем партиен ръководител на свързваната отново с Прокопиев партия \"Да, България\". \r\n\r\n Докато е в МП Янкулов отговаря за местата за лишаване от свобода и съдебната охрана. Като точно в тази сфера в мандата на Иванов се стигна до скандални опити за закриване на Главните дирекции \"Охрана\" и \"Изпълнение на наказанията\", както и до неуспешна чистка на надзиратели и съдебни охранители. След напускането на Иванов в края на 2015 г., правосъдното министерство напуска и Янкулов, който е възстановен като прокурор.  \r\n \r\nПрез изминалите четири години авторски статии на Янкулов, засягащи и политически въпроси, както и негови коментари във фейсбук редовно се публикуват в медии, собственост или свързани с подсъдими и обвиняеми издатели, начело с тези на Иво Прокопиев.  \r\n \r\nНачинът, по който Янкулов е решил да напусне съдебната система изцяло копира действията на бившия съдия Методи Лалов, който в началото на август демонстративно хвърли оставка, за да стане водач на листата за общински съветници на \"Демократична България\" в столицата. Времето ще покаже дали Янкулов ще потърси политическо бъдеще в проекти, свързвани с подсъдимия Прокопиев, както вече направи Лалов, малко преди срещу него да бъдат приключени дисциплинарни производства. \r\n \n\t\t\t\t\t\t", "date": "2019.11.27", "title": "Прокопиевски прокурор клати Гешев с оставка"}
{"url": "http://www.bnews.bg/article/264544-bomba_patriota_simeonov_zdravo_e_zahlebval_ot_parite_na_balgarskata_armiya", "text": "\n Съратниците Каракачанов и Симеонов добре са се обслужвали като първия е насочвал цели батальони и бригади на сухопътни войски да нощуват в хотела на втория в Малко Търново. \r\n\r\n Всичко това става ясно от решението на Софийски градски съд по гр.д.7409/2017 г. където е направен подробен опис както следва: \r\n\r\n \"за настаняване в мотела на Сухопътни войски – 2-ра механизирана бригада, Сухопътни войски – 42-ри механизиран батальон, Бригада Механизирани сили, Сухопътни войски, Военно формирование 14200, Сухопътни войски, Военно формирование 52740, Сухопътни войски, Батальон за логистично осигуряване, Сухопътни войски, 2-ри Батальон, Военно формирование 22180, гр. Казанлък – за различни периоди през 2017 и 2018 г.,\" \r\n\r\n От делото се разбира, че собственик на хотела е Валери Симеонов чрез фирмата си \"Скат\" ООД, а министър на отбраната за посочения период е Красимир Каракачанов, което навява на мисълта за крещящ пример на корупция, която само прокуратурата на Република България не вижда! \r\n \n\t\t\t\t\t\t", "date": "2019.11.27", "title": "Бомба! Патриота Симеонов здраво е захлебвал от парите на българската армия."}
{"url": "http://www.bnews.bg/article/264542-skandal_deputat_ot_vmro_opredeli_zhurnalistite_kato_hora_s_teloslozhenie_na_shtangisti_ili_na_bortsi", "text": "\n Скандално изказване на депутата от ВМРО Красимир Богданов документирано в стенограма на комисията по култура и медии е на път да предизвика огромен скандал. В стенограмата депутата определя журналистите като \"хора с телосложение на щангисти или на борци\". \r\n\r\n Освен всичко според същия депутат журналистите извършвали \"насилие над народни представители\". Бърза справка в съдебните регистри обаче, показва, че няма нито едно заведено дело за насилие над депутат от журналист. \r\n\r\n Нещо повече справка показва, че срещу журналисти е упражнявано насилие от депутати. Последния такъв случай е за упражнено насилие върху журналист именно от депутат от ВМРО. \r\n\r\n Оказва се, че насилниците се представят за жертви, а журналистите, дръзнали да им зададат неудобни са изгонвани от Народното събрание, а в последствие са определяни от депутатите за насилници без да имат възможността да се защитят. \r\n\r\n Тези похвати са познати от времето на светата инквизиция, но е видно, че безпроблемно намират приложение в българското Народно събрание. Особено показателен е случая с журналиста Николай Караколев, който бе почти набит от депутати от ВМРО и НФСБ и всичко това се случи пред погледа на десетки журналисти, които мълчаха онемели от страх!  \r\n \n\t\t\t\t\t\t", "date": "2019.11.27", "title": "Скандал! Депутат от ВМРО определи журналистите като \" Хора с телосложение на щангисти или на борци \"!"}
{"url": "http://www.bnews.bg/article/264540-goranov_prodalzhava_da_zamazva_rezila_na_karakachanov_v_sasht", "text": "\n Няма кой да ни носи куфарите. Багажът се натоварва от правителствения протокол. В случая става въпрос за ръчен багаж, който г-н Каракачанов можеше да остави в самолета и той после щеше да бъде свален.  Така министърът на финансите Владислав Горанов обясни ситуацията с военния министър Красимир Каракачанов, който слезе от правителствения самолет при посещението в САЩ, носейки лично куфара си.  \r\n  \r\n\r\n \"Мисля, че се отдава твърде голямо значение на това. Краси можеше да изчака малко и да слезем първо министрите, които бяхме преценили, че трябва да сме с костюми\", коментира още той.  \r\n \r\n  \r\n \n\t\t\t\t\t\t", "date": "2019.11.27", "title": "Горанов продължава да замазва резила на Каракачанов в САЩ"}
{"url": "http://www.bnews.bg/article/264545-arestuvaha_bankova_sluzhitelka_ot_varna_iztochila_1_mln_leva_ot_smetki_na_klienti", "text": "\n Банкова служителка е задържана за източване на 1 милион лева от сметки на клиенти. Арестът е извършен във вторник във Варна. Сигнал за деянието е подаден от финансовата институция, съобщиха от прокуратурата. \r\n\r\n 38-годишната специалистка Невена Й. е привлечена като обвиняема за длъжностно присвояване на близо 1 млн. лева, като голяма част от сумата са от влогове на вложители в банката.  \r\n\r\n Държавният обвинител е категоричен, че престъплението представлява особено тежък случай. \r\n\r\n Средствата са били превеждани на мъж от Монтана, с когото банковата служителка се запознала в интернет. За трите години виртуална връзка Невена Й. изпращала с колети по куриерска фирма присвоените средства. Освен тях тя и баща j изтеглили кредити, които също били изпратени на мъжа, както и средствата от влоговете на двамата й родители. Първите средства, които изпратила на своя виртуален приятел, били лични. \r\n\r\n Между банкерката и мъжа от Монтана, който се представял в разговорите в интернет като Мирослав Михайлов, не е имало нито една среща на живо. Това не е истинското име на мъжа, на когото Невена изпратила общо 970 000 лева за трите години връзка в интернет и социалните медии. \r\n\r\n Пред разследващите Невена обяснила, че средствата били нужни на нейния интернет приятел, за да реши финансови проблеми с лихвари. Тя разполагала само с три негови снимки. Парите изпращала на името Сергей, който бил уж негов братовчед. \r\n\r\n Общият брой на засегнатите не е ясен, но част от вложителите вече са известни. Разследваният период е за около три години. От банката са оказали пълно съдействие. Ще се търси вариант за възстановяване на голяма част от присвоените средства. В хода на разследването са извършени много разпити, претърсвания и изземвания. \r\n\r\n Служителката е  с мярка „задържане” за 72 часа. За подобни престъпления законът предвижда наказание от 10 до 20 години лишаване от свобода. \r\n\r\n „Жената не е криминално проявена. Не е попадала в полезрението на полицията по такъв тип престъпления”, каза директорът на варненската полиция комисар Даниел Пашов. \r\n\r\n „Самият механизъм е в процес на изясняване. Доказателствата, които са събрани до момента, сочат за възползване от служебното положение на длъжностно лице”, заяви Красимир Конов, окръжен прокурор на Варна. \r\n \n\t\t\t\t\t\t", "date": "2019.11.27", "title": "Арестуваха банкова служителка от Варна, източила 1 млн. лева от сметки на клиенти\r\n"}
{"url": "http://www.bnews.bg/article/264532-valeri_simeonov_s_poreden_lobistki_zakon_koyto_obsluzhva_edrite_hotelieri", "text": "\n Валери Симеонов се превръща в лицето на лобистките законовносители в 44-то Народно събрание. Симеонов нанесе най-голям удар на българското кисело мляко внасяйки закон, който обслужи чужди конкурентни корпорации. \r\n\r\n В последствие Симеонов, който се превърна в най-мразения политик внесе редица законопроекти, които обслужваха интересите на едрия бизнес, но ощетяваха работниците. \r\n\r\n Симеонов е замесен и в действия на министерството на туризма, които пряко обслужват хотел на неговата фирма \"Ската ТВ\" ООД в местността Пресока край Златоград. \r\n\r\n Припомняме, че същата фирма е осъдена за незаконно строителство, което обаче вместо да бъде премахнато е достроено, което е ярък пример за неспазване на закона и използване на властта за лично облагодетелстване. \r\n \n\t\t\t\t\t\t", "date": "2019.11.27", "title": "Валери Симеонов с пореден лобистки закон, който обслужва едрите хотелиери!"}
{"url": "http://www.bnews.bg/article/264547-sled_premahvaneto_na_barekov_i_bayraktarov_evrokom_se_prevarna_v_pristan_za_ubiytsi", "text": "\n Лъсна поредната истина за премахване на предаването \"Бареков и Байрактаров без цензура\" от ТВ \"Евроком\" ! \r\n\r\n Бареков и Байрактаров извършиха задълбочено разследване, с което доказаха как соросоидните кръгове и приближени до олигарха Прокопиев и БХК партийци и съдии  са действали за освобождаването на убиеца Джок Пол Фрийман. \r\n\r\n Схемата бе успешно финализирана от приближения до БХК съдия Калпакчиев, който освободи убиеца. Няколко седмици по-късно бе премахнато и предаването на Бареков и Байрактаров по устав с един SMS, а днес вече в студиото на телевизията се е разположил удобно убицът, а Люба Кулезич любезно го обгрижва. \r\n\r\n Какво падение? Каква продажност? Естествено няма как да подминем и уникалната реклама за ВМРО и проваления Каракачанов, за които също има данни, че са взели дейно участие за свалянето на Бареков и Байрактаров от ефир. \r\n\r\n Само преди броени дни Каракачанов посрами цяла България в САЩ и сега има спешна нужда от лъскане на имиджа! Какъв по-добър начин можеше да бъде приложен от този ВМРО да бъде оплюто от доказан убиец, който е мразен от цяла България. \r\n\r\n Естествено Кулезич умело дирижира провеждането на пиара, за да може омразния Каракачанов да стане обичан, тъй като е плют от убиец. Тези стари похвати са от арсенала на бившата Държавна сигурност, чиято рожба е и Каракачанов известен още като агент Иван. Интересен и открит остава само въпросът колко са прибрали играчите под масата? \r\n \n\t\t\t\t\t\t", "date": "2019.11.27", "title": "След премахването на Бареков и Байрактаров Евроком се превърна в пристан за убийци!"}
{"url": "http://www.bnews.bg/article/264533-pochina_stefan_danailov", "text": "\n Почина един от най-обичаните български актьори Стефан Данаилов. През последните дни актьора се бореше за живота си във ВМА, където бе приет по спешност. Би Нюз изказва своите дълбоки съболезнования на близките на Стефан Данаилов \r\n \n\t\t\t\t\t\t", "date": "2019.11.27", "title": "Почина Стефан Данаилов"}
{"url": "http://www.bnews.bg/article/264535-bomba_sadruzhnik_na_valeri_simeonov_se_opitva_da_izlazhe_sada_s_falshiv_dokument_che_e_dal_zaem_na_dimitar_bayraktarov", "text": "\n Гнусно поведение, а вероятно и престъпление е приложил съдружникът на Валери Симеонов, за да излъже съда с цел, че е дал заем на журналиста Димитър Байрактаров. \r\n\r\n Данчо Хаджиев е завел дело срещу журналиста, а като основно доказателство е представил РКО (разходен касов ордер). Назначената от съда съдебно графологична експертиза обаче, доказва, че представения ордер е с дописани текстове и личните данни на Димитър Байрактаров. \r\n\r\n Хаджиев е дописал и собственото си име , за да се представи като заемодател на журналиста. Подлостта му обаче е разобличена по категоричен начин от съдебната експертиза. \r\n\r\n В публичното пространство обаче се носят грозни слухове, че така наречените патриоти са оказали сериозен натиск върху съда и вече се хвалели, че Димитър Байрактаров е осъден, въпреки, че делото тепърва предстои. \r\n\r\n На 21.11.2019 г. депутата Йордан Апостолов, без никакви притеснения публично заявява, че журналиста е осъден, с което доказва, че знае предварително какъв ще бъде изхода от делото, което доказателство за колоборация на властта със съда! В съдебна зала журналиста е заявил, че това е пореден гнусен опит да му се затвори устата, чрез фалшиви документи! \r\n \n\t\t\t\t\t\t", "date": "2019.11.27", "title": "Бомба! Съдружник на Валери Симеонов се опитва да излъже съда с фалшив документ, че е дал заем на Димитър Байрактаров"}
{"url": "http://www.bnews.bg/article/264537-organizatsiyata_na_gerb_v_barovskiya_izgrev_pred_razpad_tsvetanov_hvarlya_knizhka", "text": "\n Шест месеца след позорното си натирване от парламента и всички постове в ГЕРБ Цветанов се кани да напусне партията. Обитателят на половин декар апартамент с частен асансьор е готов да забие нож до край в гърба на ментора си Борисов. \r\n\r\n Цветанов бил обиден, че не го търсят дори бившите подчинени. Спонсорите му също затягат кранчето. Бившият шофьор и заместник на Бойко напълно се фрустрирал след срещата с Тръмп. \r\n\r\n Като черна индийска кобра Цветанов, който навремето палеше генералските пури, сега е готов да клъвне по най-милото шефа си. Преди това обаче може да го сполети гнева на прокуратурата заради Апартаментгейт. Цветанов има да обяснява откъде е извадил милионите за огромните си имоти при положение, че цял живот е бил чиновник на държавна хранилка. \r\n \n\t\t\t\t\t\t", "date": "2019.11.27", "title": "Организацията на ГЕРБ в баровския Изгрев пред разпад! Цветанов хвърля книжка"}
{"url": "http://www.bnews.bg/article/264536-preyazhdane_koshlukov_pribral_10_bona_otgore_bez_da_razbere_shtyal_da_vrashta", "text": "\n Скандалният генерален директор на БНТ Емил Кошлуков сам призна,че е прибрал 40% отгоре последните пет месеца от тлъстата си заплата. По закон тя е около 5 бона, колкото взима и депутат шеф на Комисия. \r\n\r\n Кошлуков така и не разбрал, че за пет месеца лапнал 10 бона отгоре, или две заплати. Това се случва с шеф на държавната телевизия в най-бедната държава в Европа. Пенсионерите обикновено живеят с 200-300 лева на месец. Колкото Кошлуков очевидно харчи за по-малко от един ден. \r\n\r\n Необяснимо е как някой чиновник прибира десет бона отгоре към заплатата без да разбере. Дали страничните доходи на въпросния генерален директор не надвишават формалната му заплата? \r\n\r\n Кошлуков беше шеф на фалиралата ТВ7, назначен лично от избягалия банкер Цветан Василев. Сега Кошлуков е обгрижван от медиите на властта. Сега той обещава да работи два месеца без заплата, за да върне парите. С надвзетото от него четирима пенсионери ще живеят цяла година. \r\n\r\n Остава открит въпрос дали Кошлуков ще вземе коледна надбавка. По неговите стандарти тя би трябвало да е нови хилядарки. За сметка на такива като него всеки “лаком” пенсионер ще вземе по 40 лева коледна милостиня. \r\n \n\t\t\t\t\t\t", "date": "2019.11.27", "title": "Преяждане! Кошлуков прибрал 10 бона отгоре без да разбере! Щял да връща"}
