{"url": "http://www.bnews.bg/article/265476-pernik_doyde_na_protest_v_sofiya_za_vodata", "text": "\n Перничани пристигнаха в центъра на столицата, за да протестират отново срещу водната криза и режима на водата в града. \r\n \r\nШествието спря пред сградата на Министерския съвет, където протестиращите, скандирайки, поискаха оставките на управляващите. \r\n \r\n\"Благодарим на всички, които подкрепиха протеста, ние сме принудени да сме тук, ние трябва да търсим отговорността в управляващите\", коментира един от протестиращите. \r\nПравителството с решение на кризата: Вода за перничани от „Белмекен” през София (СНИМКИ/ВИДЕО) \r\n \r\nЗа разлика от другите протести, на този имаше и кукери. Повод за това е отмененият заради бедственото положение Международен фестивал на маскарадните игри \"Сурва\", който е най-мащабното събитие в региона. Празникът на Перник трябвало да се проведе точно на 25 януари. \r\n \r\nПротестът е под надслов \"Сурва от Перник\". \r\n \r\nГрадът е на воден режим заради нивото на язовир \"Студена\", който скоро се очаква да достигне до т.нар. \"мъртъв обем\", а водата ще стигне за не повече от 15 дни. \r\n \r\n  \r\n \n\t\t\t\t\t\t", "date": "2020.01.25", "title": "Перник дойде на протест в София за водата "}
{"url": "http://www.bnews.bg/article/265472-ekskluzivno_zverski_trus_raztarsi_turtsiya_zhertvite_sa_pone_19", "text": "\n Най-малко 19 души са загинали след силното земетресение в петък вечер в Източна Турция, съобщиха световните информационни агенции. Ранените са стотици, като основно са засегнати 2 вилаета - Елязъг и Малатия, където са били изпратени допълнителни 170 линейки. \r\n\r\n В първия район има данни за 13 жертви и над 400 пострадали, а за 4 жертви и над 180 ранени предават от втория. 18-ият загинал е от Диарбекир, за последния липсва информация. Съобщено бе и за разрушени сгради. Според властите, трусът е регистриран в 20:55 часа, на 6,6 мили (11 км) дълбочина. \r\n\r\n Поне 30 души остават затрупани в Елязъг, а спасителните действия са в разгара си с надеждата някои от тях да бъдат спасени. Трусът е бил с продължителност малко над половин минута, твърдят турските сеизмолози. \r\n\r\n Поне 6 милиона души са усетили земетресението силно. Данни за паника пристригат от Ирак, Сирия, Ливан, Грузия и още половин дузина съседни държави. Президентът Ердоган изпрати на мястото на събитието министрите на вътрешните работи, здравеопазването и екологията. \r\n\r\n Няма загинали и ранени българи при земетресението в Турция. Според информация на МВнР, в района живее българска общност, но няма данни за пострадали наши граждани. Дадени са телефони за помощ и информация на посолството ни в страната \r\n \n\t\t\t\t\t\t", "date": "2020.01.25", "title": "ЕКСКЛУЗИВНО! Зверски трус разтърси Турция! Жертвите са поне 19!"}
{"url": "http://www.bnews.bg/article/265477-rusiya_skochi_sreshtu_balgariya_za_izgonenite_rusnatsi", "text": "\n Министерството на външните работи на Русия разглежда експулсирането на руски дипломати от София като неприятелска и провокативна стъпка и предупреди българските власти с ответни мерки. Това се изтъква в коментар на руското външно министерство, цитиран от руските медии. \r\n\r\n \"Смятаме, че действията на официална София са открито неприятелски и провокационни, като те са в разрез с традиционно конструктивните и почиващите в духа на взаимното уважение отношения между Русия и България. Запазваме си правото да предприемем ответни мерки\", подчертават от руското външно ведомство. \r\n\r\n От министерството уточняват също така, че българските власти не са представили доказателства в подкрепа на експулсирането на двамата руски дипломати. \r\n\r\n Tова заяви Константин Косачев, председателят на Комисията по външна политика към Съвета на федерацията \r\n\r\n \"На 24 януари българските власти решиха да експулсират от страната дипломат от посолството и служител на Търговското представителство на Руската федерация в България. Не бяха представени никакви смислени доказателства в подкрепа на това решение\", коментираха още от руското външно министерство. \r\n\r\n Вчера (24 януари) посланикът на Русия в България получи писмо от българските власти, в което двама руски дипломати се обявяват за \"персона нон грата\". Според българската прокуратура един от руските държавни служители е работил в консулския отдел на руското посолство в София, докато другият е работил в Търговското представителство на Русия.  \r\n\r\n Вчера българската прокуратура публикува на сайта си съобщение за образувани досъдебни производства срещу двама руски дипломати по дело за шпионаж. Тя твърди, че в обхвата на тяхната незаконна дейност са били изборите и енергийният сектор. В съответствие с разпоредбите на Виенската конвенция за дипломатическите отношения, наказателното производство срещу двамата руски граждани е спряно, но според прокуратурата има основания за привличането им в качеството им на обвиняеми. \r\n \n\t\t\t\t\t\t", "date": "2020.01.25", "title": "Русия скочи срещу България за изгонените руснаци"}
{"url": "http://www.bnews.bg/article/265479-lekarite_v_shok_izvadiha_mioma_kolkoto_novorodeno", "text": "\n Миома с размер на новородено бебе отстраниха лекари от акушеро-гинекологичното отделение на болницата в Пазарджик от 41-годишна жена, съобщи говорителят на заведението Мариана Димитрова. Сложната операция за отстраняване на матката и тумора е извършена от началника на отделението д-р Илиян Траянов и екипа му. \r\n\r\n Преди интервенцията се налага на пациентката два пъти спешно да бъде прелята кръв поради нисък хемоглобин. Самата операция продължава повече от час и завършва успешно. Отстраненият тумор е с тегло три килограма. Пациентката Иванка И. от пазарджишкото село Црънча е в стабилно състояние и днес за първи път, след операцията, е раздвижена. \r\n\r\n Биологичен материал от отстраненият тумор е изпратен за хистологично изследване. Оперираната жена признава пред лекарите, че дълго време се е страхувала да потърси лекарска помощ. Преди два месеца отива в хирургично отделение на областната болница Пазарджик , където началникът д-р Георги Стоилов я оперира от апандицит. Той открива миомата и я съветва да потърси д-р Траянов и да не отлага нова операция. Така се стига до отстраняването на 3-килограмовата миома. Пациентката ще остане в болницата още 5 дни. \r\n \n\t\t\t\t\t\t", "date": "2020.01.25", "title": "ЛЕКАРИТЕ В ШОК! Извадиха миома колкото новородено"}
{"url": "http://www.bnews.bg/article/265481-zhenata_na_deputata_kasabov_si_napravi_foto_s_izgonen_ot_dps_deputat", "text": "\n Жената на Депутата от Обединени патриоти Валентин Касабов си направи фото с изгонения от ДПС депутат Ангел Исаев. Исаев стана депутат с преференциален вот и според бургазлии с помощта на един регионален сайт и доста пари. От ДПС са разбрали за нечестната игра на Исаев и го натириха от редиците си. Кой е депутата Ангел Исаев? Исаев е избран с преференциален вот от листата на ДПС в Бургас, с помощта на един сайт и доста пари, въпреки че той отрича. Същото мислят и от партията му, която го кара да се откаже от сладкото депутатско място. Той обаче не се съобразява с партийната повеля, а те го изключват. И така вече две години той е независим народен представител, но при избирането на кабинета на ГЕРБ гласува не с партия ДПС, ами с тази на Бойко. Твърди, че няма голяма разлика между двете. \r\n \r\nОттам насетне той е като фантом в парламента. Внесени законопроекти - един. Официални запитвания към министри - едно. Изказвания от трибуната на парламента - никой не си спомня. Участия в парламентарни комисии - йок. За внесеният от Исаев законопроект се твърди, че е писан от едно министерство и е даден на Исаев да го внесе, за да се избегне обществено обсъждане. От снимката се вижда, че жената на депутата Касабов е видимо щастлива, че се е щракнала с колегата му депутат. \r\n \n\t\t\t\t\t\t", "date": "2020.01.25", "title": "Жената на депутата Касабов си направи фото с изгонен от ДПС депутат!"}
{"url": "http://www.bnews.bg/article/265475-tri_avtobusa_s_fenove_na_botev_pristignaha_za_protest_pred_gratskoto_posolstvo", "text": "\n Десетки фенове на футболния \"Ботев\" Пловдив пристигнаха в София, за да протестират пред посолството на Гърция на улица \"Сан Стефано\". \r\n\r\n Три автобуса и десетки автомобили потеглиха от Пловдив с намерение привържениците да изразят исканията си за справедливо разследване на смъртта на Тоско Бозаджийски.  \r\n\r\n Припомняме, че фенът на \"Ботев\" загина, след като беше блъснат от автомобил в Солун в опит да избяга от сбиване с местни привърженици на ПАОК. Ултрас групата на \"канарчетата\" е побратимена с тази на другия солунски гранд - АЕК, а българските фенове са били нападнати в кафене в центъра на града.  \r\n \n\t\t\t\t\t\t", "date": "2020.01.25", "title": "Три автобуса с фенове на \"Ботев\" пристигнаха за протест пред гръцкото посолство"}
{"url": "http://www.bnews.bg/article/265478-samolet_padna_kray_letishteto_do_selo_bazan", "text": "\n Малък самолет падна близо край селскостопанско летище до русенското село Бъзън. \r\n\r\n Две ултралеки машини са решили да кацнат на малкото летище, но не са уведомили собственика на аеропорта, предаде Нова ТВ. Единият от тях с двама човека екипаж каца успешно. Другият обаче излиза от пистата и се забива в дървета около нея заради силния вятър. \r\n\r\n При инцидента са пострадали двама души. Екипи на Спешна помощ са ги откарали в една от русенските болници. Още няма информация за състоянието им. На мястото са изпратени екипи на пожарна и полиция. Собственикът на летището каза за Нова, че екипажите не са го известили за планирано кацане. И в двата самолета са били по двама човека, всички българи. Този тип полети, според собственика на летището, не са туристически, правят се с цел забавление. \r\n \n\t\t\t\t\t\t", "date": "2020.01.25", "title": "Самолет падна край летището до село Бъзън"}
{"url": "http://www.bnews.bg/article/265473-ochakva_ni_uikend_s_proletni_temperaturi", "text": "\n Днес ще бъде предимно слънчево. От запад ще се появи разкъсана висока облачност. Вятърът ще се ориентира от запад, ще бъде слаб, в Северна България и по Черноморието - до умерен. По-топло, с максимални температури между 10 и 15 градуса. \r\n\r\n Атмосферното налягане продължава бавно да се понижава, но ще се задържи по-високо от средното за месеца. \r\n\r\n Над планините ще бъде предимно слънчево. Ще духа до умерен западен вятър. Максимална температура на 1200 метра - около 9 градуса, на 2000 метра - около 3 градуса. \r\n\r\n Над Черноморието ще бъде слънчево. Ще духа слаб до умерен вятър от западната четвърт. Максимални температури между 9 и 13 градуса. Температурата на морската вода е 7-8 градуса. Вълнението на морето ще е бъде 2 бала. \r\n \n\t\t\t\t\t\t", "date": "2020.01.25", "title": "Очаква ни уикенд с пролетни температури"}
{"url": "http://www.bnews.bg/article/265474-volen_siderov_ne_mi_lipsva_parlamentat_tam_e_dano", "text": "\n С или без нашите 6 гласа, вотът на недоверие няма да мине, защото ГЕРБ са си подготвили нещата. Винаги ще има болни, в командировка и т.н., които ще отсъстват и няма да гласуват, а и БСП не са подготвени. Така лидерът на \"Атака\" Волен Сидеров, който е и столичен общинар, прогнозира пред БНТ провал на инициативата от левицата за сваляне на кабинета заради водната криза.  \r\n\r\n „Не ми липсва парламентът. Моите колеги там са 6 човека и те ще вземат своето решение. БСП искат вот, за който не са подготвени. Този вот е четвърти. Имаше за корупция, за здравеопазване, за сигурност, сега е за водата. За водата трябва да се върнем много назад и да си дадем сметка, че от 40 години не са поправяни водопроводите, а някъде не са и сложени. България беше една слабо развита държава до 40-те години. После при социализма доста неща се направиха. Урбанизира се страната, но не достатъчно. Сега продължаваме да ползваме неща, които са построени през 70-те или 80-те години, като през 80-те западнаха нещата, защото започнаха перестройки и другарят Живков вече не можеше да отдели толкова внимание на тези проблеми“, посочи Сидеров. \r\n\r\n „БСП трябва да критикува себе си, защото след това не направиха това, което трябва да се направи – държавнически да се поддържат водопроводи и инфраструктура. Занимавахме се през последните 30 години с какво ли не. То беше деполитизация, махане на петолъчки и прочее, а всъщност трябваше да поправим водопроводите и да направим живота на хората по-удобен. Сега виждаме, че започват течовете. Една система ако не се поддържа, тя се скапва. Няма как едно правителство или две да се справят само в своя мандат с тези проблеми“, каза още лидерът на „Атака“. \r\n\r\n По думите му е изчислено, че около 12 млрд. лв. ще струва подмяната на всички водопроводни мрежи в България. „Тази сума не е толкова голяма. Ако американците си платят базите от 2006 г. това са 6 млрд. евро – нищо работа за Брюксел. Ако всички тези, които държат някакви концесии или бизнеси в България, си плащат тук, тези пари ще се съберат. Обират ни, ограбват ни хипермаркети, молове, електроразпределения. Всичко това е в ръцете на чуждестранни фирми, които извличат печалба от България. \r\n\r\n Ние не сме бедни, нас ни ограбват. Тези 6 млрд. евро могат да бъдат тук отделени от колонизацията на България и да поправим тези водопроводи. Трябва да има едно правителство, което да тропне по масата и да каже: „Прекратяваме златната концесия, прекратяваме ЕРП-тата, които в момента се държат от една чужда държава. Чехия държи българското електроразпределение“, категоричен е Сидеров.  \r\n\r\n „В българския парламент нивото на политиката много спадна. Нивото е толкова ниско, че не можеш да запомниш кои са били в парламента. Оцеляването на правителството не е в ръцете на „Атака“. Това беше представено в отделни писания и информации. Хубав образ е, но не е вярно, защото ГЕРБ са си подготвили нещата и няма да паднат със или без нашите гласове. \r\n\r\n Въпросът е в това, че тези, които в момента уж се бият, са две страни на един и същ медал. И ГЕРБ, и БСП прилагат една и съща политика. Убеден съм, че ако БСП са на власт, те няма да променят генерално политиката на България, така че тя да излезе от своя колониален статус. Тя трябва да се еманципира малко от външните влияния и от това да бъде обирани. Пари има, но ни ги измъкват под носа“, каза още лидерът на „Атака“. \r\n\r\n „Всичко в България е в ръцете на чужди компании. България не произвежда нищо. За това трябва да помислят и БСП, и ГЕРБ. Трябва да се развие нещо, което да бъде българско производство и технология. Имаме кадри и много талантливи хора, които могат да се включват в това производство, а не само да изнасяме суровина. Това го правят развитите страни. Ние се държим като страна от Третия свят. Трябва да поставим въпроса как да бъдем технологично добре стояща страна. Кризите идват, когато нямаш визия“, допълни той. \r\n\r\n   \r\n \n\t\t\t\t\t\t", "date": "2020.01.25", "title": "Волен Сидеров: Не ми липсва парламентът, там е дъно"}
{"url": "http://www.bnews.bg/article/265480-sled_zemetresenieto_v_turtsiya_22_zaginali_i_nad_1030_raneni", "text": "\n Най-малко 22 души са загинали, а над 1030 са ранени след смъртоносното земетресение в Турция от петък вечерта. Това сочат последните данни на местните власти. \r\n\r\n 6.8 по скалата на Рихтер е била неговата сила, епицентърът –в източната турска област Елязъг. Pо данни на нашето Външно министерство няма пострадали български граждани. \r\n\r\n Земетресението е било усетено в Армения, Грузия, Ливан и Сирия до Тел Авив. Цяла нощ продължаваха вторичните трусове, някои от тях със сила над 5-та степен по скалата на Рихтер. Стотици спасители и пожарникари са изпратени в засегнатата област, хиляди палатки, легла и одеала за пострадалите хора.  Нанесени са щети по стотици сгради.  Трусът беше регистриран в 22 часа и 49 минути на два километра дълбочина. \r\n\r\n В района на бедствието работят близо 500 спасителни екипа от 28 турски провинции.Доставени са около 1 700 палатки и повече от 9 000 одеяла за пострадалите. Tече голяма издирвателна операция, с надеждата че под рухналите сгради има живи хора. \r\n\r\n В град Елязъг са голяма част от разрушенията. Спасителите вярват, че под развалините има поне 30 души, които още са живи и може да им се помогне. \r\n\r\n Телевизионни камери заснеха как два случая, на открити оцелели, които бяха извадени от развалините и откарани в болница. Очаква се броят на загиналите след мощния трус да нарасне. \"Земетресението стана в 8:55 часа. Бяхме си у дома. Първият трус беше много продължителен. Поне 15 секунди. Всички избягаха от къщите си\", сподели възрастен мъж. \r\n\r\n Разрушения има в поне няколко града в провинция Елязъг, която се намира на около 500 километра източно от столицата Анкара. Повечето жертви са нейни жители, останалите са били убити в съседната провинция Малатия. Болниците в района са препълнени със стотици пострадали. \"Къщите или са срутени, или повредени. Не можем да се върнем в тях. Няколко души от моето село загинаха. Господ да ни е на помощ, да ни даде търпение. Животните ни бяха убити. Всички се събрахме около огъня, за да прекараме нощта, завити с одеала\", разказа потърпевш от земния трус. \r\n\r\n Разрушителните земетресения в Турция не са рядкост. Най-голямото в последните десетилетия беше преди 21 години, недалеч от Истанбул. Тогава бяха убити 17 хиляди души, а повече от половин милион отстанаха бездомни. Последното мащабно бедствие беше през 2011-та, когато мощно земетресение край езерото Ван отне живота на над 520 души. \r\n\r\n Няма информация за пострадали български граждани от смъртоносното земетресение в Турция. При необходимост българските граждани могат да се свържат с посолството ни в Анкара на телефоните изписани на екрана. Премиерът Бойко Борисов и външния министър Екатерина Захариева изпратиха съболезнователни телеграми на турската страна. Продължават спасителните операции в региона на труса. Броят на загиналите за съжаление не е окончателен, обявиха спасителите. Стотици са ранените хора, а хиляди сгради са повредени. \r\n\r\n “По първоначални данни нямаме информация за пострадали български граждани. В този район не живеят компактни масове изселници и същият не е посещаван от туристи. Посолството е в постоянна връзка, имаме дежурни телефони, готови сме да предоставим информация на всички, които ни потърсят, имат роднини и тн но пак казвам досега никой не ни е търсил”, коментира за NOVA посланикът ни в Турция Надежда Нейнски. \r\n\r\n Турските спасителни екипи извадиха живи 39 души изпод развалините на сградите в провинция Елязъг и Малатия, предаде БГНЕС.  \r\n \n\t\t\t\t\t\t", "date": "2020.01.25", "title": "СЛЕД ЗЕМЕТРЕСЕНИЕТО В ТУРЦИЯ: 22 загинали и над 1030 ранени "}
{"url": "http://www.bnews.bg/article/265471-41_pochinali_i_1000_bolni_ot_koronavirus", "text": "\n Броят на потвърдените случаи на коронавирус по света рязко се покачи до над 1000, като най-малко 41 са смъртните случая - всички те са в Китай - след като властите в тежко засегнатата провинция Хубей съботиха са 15 нови жертви. \r\n\r\n Междувременно Франция обяви, че трима души се разболяха от вируса. Това е първата поява на болестта в Европа.  \r\n\r\n Това са първите случаи за Европа  \r\n\r\n САЩ съобщиха за втория си случай - жена отЧикаго около  60-те , която беше хоспитализирана изолирано след завръщането си от Китай. \r\n\r\n Австралия също съобщи за заболели. \r\n\r\n Великобритания преглежда пристигащите от Китай. \r\n \n\t\t\t\t\t\t", "date": "2020.01.25", "title": "41 починали и 1000 болни от коронавирус"}
