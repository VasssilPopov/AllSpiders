{"url": "http://www.bnews.bg/article/251927-bliznachkite_aleks_i_vladi_peyat_po_dupeta", "text": "\n Къдрокосите близначки Алекс и Влади втрещиха гостите на столичен клуб, появявайки се в тоалети, разкриващи на показ дупетата им. Провокативните изпълнителки бяха заложили на изрязани жълти бодита, комбинирани с високи ботуши, достигащи до най-горната точка на бедрата им, писа „ТелеграФ“. \r\n\r\n Стайлингът на звездите изненада меломаните, които споделиха общо мнение, че двете отдавна са преминали границите на благоприличието. \r\n \n\t\t\t\t\t\t", "date": "2018.11.12", "title": "Близначките Алекс и Влади пеят по дупета "}
{"url": "http://www.bnews.bg/article/251921-vizhte_balgarskiya_dvoynik_na_brad_pit", "text": "\n Руса коса, сини очи, актьор и мечта за жените... Това се отнася не само за холивудската звезда и сексимвол Брад Пит, но и за един българин, който удивително прилича на него. \r\n\r\n \"Бях на 8 години, когато за първи път ми казаха, че съм негово копие. Родом съм от Несебър. Имахме семеен ресторантьорски бизнес. Тогава една от сервитьорките беше гледала \"Легенди за страстта\". Дойде и каза на майка ми - \"Знаеш ли, че твоето момче много прилича на Брад Пит\". \r\n\r\n Така започва разказа си пред \"България Днес\" 31-годишният Филип Филипов за поразителната си прилика с американския актьор. \r\n\r\n \"Последният случай е отпреди дни, когато си купувах вода от едно магазинче. Продавачката ме гледа, гледа и накрая ми каза: Боже, сетих се на кого ми приличаш - на Брад Пит\", разказва леко срамежливо Филип. \r\n\r\n Още по темата и снимки \r\n \n\t\t\t\t\t\t", "date": "2018.11.12", "title": "Вижте българския двойник на Брад Пит"}
{"url": "http://www.bnews.bg/article/251945-vaorazhen_grabezh_v_magazin_v_rusensko_selo_vzeli_lotariyni_bileti_i_tsigari", "text": "\n Двама маскирани мъже са нахлули снощи в магазин в русенското село Николово. Те са заплашили с пистолет персонала, но не са успели да откраднат парите от оборота. \r\n\r\n Инцидентът е станал около 20 ч. Тогава в магазина са работили момче и момиче. Крадците са извадили пистолет, с който са ударили младежа по главата. Момичето е било зад касата, където е успяла да натисне паник-бутона. Така е блокирала достъпа до оборота. Маскираните, обаче, са взели шест стека цигари и около сто лотарийни билета. После са избягали с автомобил. \r\n\r\n Полицията е блокирала веднага изходите на селото. До късно през нощта патрули са претърсвали колите в района. Униформените продължават да издирват нападателите, преглеждат се и записите от камерите в района. Служителят от магазина е прегледан в болницата и освободен. \r\n\r\n Момичето днес отново е на работа. Хората в Николово са притеснени от случилото се. \r\n\r\n \"Аз за първи път чувам в Николово да е имало обир, досега никога не съм чувала. От две години идвам тук със зеленчуци и плодове, оставям си нещата, никой нищо досега не е бутвал. Да, значи в какви времена вече живеем\", коментира местна жителка пред ТВ Европа. \r\n \n\t\t\t\t\t\t", "date": "2018.11.12", "title": "Въоръжен грабеж в магазин в русенско село! Взели лотарийни билети и цигари!"}
{"url": "http://www.bnews.bg/article/251946-izborite_v_braziliya_mogat_da_ostavyat_sauditska_arabiya_bez_teleshko_meso", "text": "\n Търговските отношения с арабските страни на най-големия износител в света на месо халал (допустимо за консумация според ислямския закон, бел.ред.), Бразилия, биха могли да бъдат застрашени, предаде Франс прес. Това би станало, ако новоизбраният президент на Бразилия Жаир Болсонаро премести бразилското посолство в Израел от Тел Авив в Йерсуалим. \r\n\r\n През 2017 година Бразилия е изнесла говеждо месо за 5,06 милиарда долара, от което продукция за 983 милиона долара (19,4 процента) е била предназначена за 17 арабски страни. Начело в тази класация са Египет (4-о място), Саудитска Арабия (7-о място) и ОАЕ (10-о място). \r\n\r\n Износът на птиче месо е донесъл приходи от 6,58 милиарда долара, от които 2,67 милиарда долара (40 процента) към 20 арабски страни. Основните клиенти са Саудитска Арабия (1-о място), ОАЕ (4-място), Египет (7- о място), Ирак (9-о място) и Кувейт (10-о място). \r\n\r\n Евентуалното затваряне на тези пазари при преместване на бразилското посолство в Йерусалим предизвиква безпокойство сред животновъдите в латиноамериканската страна. \r\n\r\n Кандидатът на крайната десница Жаир Болсонаро, който бе избран в края на октомври за президент със силната подкрепа на евангелистките църкви, които са поддръжници на Израел, обеща по време на предизборната си кампания да направи това оспорвано преместване на посолството. \r\n\r\n \"Както вече обявихме, възнамеряваме да преместим посолството на Бразилия от Тел Авив в Йерусалим\", потвърди Болсонаро на 2 ноември в Туитър. \r\n\r\n \"Израел е суверенна държава и трябва изцяло да уважаваме това\", добави той. \r\n\r\n След тази декларация Египет отложи, без да фиксира друга дата, посещението на министъра на външните работи на Бразилия Алоизио Нунес. Кайро анулира и насрочените срещи на делегация от бразилски бизнесмени, вече пристигнали в страната, като официално обясни това с проблеми в работния график. \r\n\r\n Миналата седмица Болсонаро каза, че преместването на посолството \"все още не е решено\". Изказването ми сякаш бе стъпка назад в решението, но след това той отново остави деликатния въпрос в неясно положение. \r\n\r\n Думите на Болсонаро предизвикаха смущение в дипломатическите отношения, което не е добре за търговията, призна представител на Арабско-бразилската търговска камара. Това обаче не означава, че има скъсване на търговските връзки между двете страни, добави той. \r\n\r\n Големите месопреработвателни фирми и предприятия в Бразилия от години прилагат стратегия за завладяване на пазарите на мюсюлманските страни. \r\n\r\n Бразилия стана през 2017 година първият в света производител и износител на месо халал. \r\n\r\n Една стратегия, която е насочена и към търсенето на месо в мюсюлманските общности на азиатските страни като Южна Корея и Китай. \r\n \n\t\t\t\t\t\t", "date": "2018.11.12", "title": "Изборите в Бразилия могат да оставят Саудитска Арабия без телешко месо"}
{"url": "http://www.bnews.bg/article/251944-politsaite_shte_poluchavat_dvoyno_za_chas_noshten_trud_po_50_stotinki", "text": "\n Полицаите да получават допълнително възнаграждение от 50 стотинки за всеки отработен час от 22,00 до 6,00 часа. Това предвижда проект на заповед на вътрешния министър Младен Маринов, публикуван за обществено обсъждане, което трябва да приключи на 8 декември, съобщи \"Лекс\". \r\n\r\n Полицаите от години недоволстват срещу ниското заплащане на нощния им труд. Според последната заповед на предшественика на Маринов - Валентин Радев, те получават по 25 стотинки на час. \r\n\r\n Освен увеличение на тази сума сега е предвидено, че за работа на официални празници, независимо дали тя представлява извънреден труд, ще се плаща допълнително удвоеният размер на основното месечно възнаграждение. \r\n\r\n Докато са на разположение държавните служители в МВР пък ще получават допълнително по 35 стотинки на час. \r\n\r\n Със заповедта се регламентира и колко отгоре ще получават хората в системата с научна степен с дисертационен труд. Тези със степен \"доктор\" ще вземат по 60 лв. допълнително, а докторите на науките по 90 лв. \r\n\r\n Министър Маринов урежда и колко ще е допълнителното възнаграждение за изпълнение на специфични служебни дейности. То е процент от половината от т. нар. база, за определяне размера на основното месечно възнаграждение за най-ниската длъжност в системата. Тази година базата е 380 лв. Предложението на министерството на финансите е и догодина да остане същата. \r\n\r\n Така основата за изчисляване на допълнителното възнаграждение за специфични служебни дейности ще е 190 лв. В заповедта се предлага то да е най-високо за разследващите полицаи в Столичната дирекция на вътрешните работи - до 230 на сто, т.е. да получават до 437 лв. отгоре над заплатата си. \r\n\r\n По 380 лв. над основаната си заплата ще получават баретите Специализирания отряд за борба с тероризма. \r\n\r\n Добавката за агентурно-оперативна или издирвателна дейност ще зависи от това къде е извършена. Така полицаите в София ще получават до 171 лв., колегите им в Пловдив, Варна и Бургас - до 133 лв., а всички останали - до 95 лв. \r\n \n\t\t\t\t\t\t", "date": "2018.11.12", "title": "Полицаите ще получават двойно за час нощен труд - по 50 стотинки"}
{"url": "http://www.bnews.bg/article/251940-kmetat_na_kalofer_obeshtanite_zakonodatelni_promeni_sa_ogromna_pobeda_za_nas", "text": "\n Огромна победа, така определи кметът на Калофер и председател на Националното сдружение на кметовете на кметства Румен Стоянов обещаните законодателни промени, които ще гарантират справедливо разпределение на парите от общините. Пред бТВ той заяви, че досега са били редовно ощетявани.  \r\n“Бяхме около 200 човека, които бяха готови да излязат, а сега сме много повече, хората ни повярваха. Това е победа, защото работата ни беше ходене по мъките. Минали сме през всички институции, но без резултат. Проблемът е такъв, че държавата си дава средствата на Общините и оттам натам не хае. Големите кметове дават само там, където искат – за сметка на други”, каза Стоянов. \r\n\r\n Той поясни, че са му отнели възможността дори да ремонтира пътищата и тротоарите в Калофер. \r\n\r\n „Оставят ни пари за осветление и заплати, малко озеленяване, култура и календар. Сигурно и това щяха да ни ги вземат, но това е градът на Ботев, все пак. Ние обаче си ремонтираме пътищата сами, каза кметът на Калофер. \r\n\r\n „Пълно пренебрежение от страна на Общината. Пишем докладни, вчера писах, че бездомно куче е ухапало дете – нямам отговор, а не да дойдат. Като кметове на кметства – нямаш една стотинка в джоба, не може да закършиш една дупка, налага се сам да си купиш цимент и да си го направиш, с личната си кола си карам всичко, въпреки че Калофер не е малък град”, допълни Стоянов. \r\n\r\n Днес управляващите и кметовете на кметства се разбраха, че всяко кметство вече ще има своя бюджетна рамка и кметът на общината ще е длъжен да я изпълнява. В противен случай ще има наказания. \r\n\r\n „При по-тежки случаи може да се наложи и блокиране на сметки от страна на държавата, ако големият кмет не ни отпусне пари. Това е победа”, каза Стоянов и допълни, че другото им искане да бъде върнат прага за пряк избор на кметове от 350 на 100 души по постоянен адрес – не е било удовлетворено. \r\n\r\n Председателят на Националното сдружение на кметовете на кметства коментира, че според него протестите в страната са спонтанни и зад тях не стоят политически сили. \r\n\r\n   \r\n \n\t\t\t\t\t\t", "date": "2018.11.12", "title": "Кметът на Калофер: Обещаните законодателни промени са огромна победа за нас"}
{"url": "http://www.bnews.bg/article/251942-nad_40_mlrd_dolara_kapitali_sa_iztekli_ot_rusiya", "text": "\n Чистото изтичане на капитали от Русия в чужбина за периода януари-октомври 2018 е 42,2 милиарда долара, съобщава \"Ведомости\", позовавайки се на Руската централна банка. Спрямо същия период на предходната година това е увеличение от точно три пъти. \r\n\r\n Около половината от изтекъл навън руски капитал е за погасяване на външни дългове, а с другата половина руският бизнес е купувал чужди финансови активи и инструменти. \r\n\r\n Данните за периода януари - септември показваха изтичане на руски капитали за 31,9 милиарда долара, което значи, че само през октомври са изтекли над 10 милиарда. \r\n\r\n Руската централна банка очаква до края на годината изтичането на капитали да достигне 66 милиарда долара при средна цена на петрола 72 долара за барел, а за 2019 прогнозата е за забавяне на темповете - до 25 милиарда долара. \r\n \n\t\t\t\t\t\t", "date": "2018.11.12", "title": "Над 40 млрд. долара капитали са изтекли от Русия"}
{"url": "http://www.bnews.bg/article/251939-otkriha_tyalo_na_zhena_v_avtomobil_v_petrich", "text": "\n Тяло на жена е било открито в лек автомобил в град Петрич, съобщават „Фокус“ . \r\n\r\n Не са констатирани следи от насилие, според  Йорданка Шаркова, говорител на Областна дирекция на МВР – Благоевград \r\n\r\n Фактите и обстоятелствата за инцидента се изясняват. На място има екип от криминалисти. \r\n \n\t\t\t\t\t\t", "date": "2018.11.12", "title": "Откриха тяло на жена в автомобил в Петрич"}
{"url": "http://www.bnews.bg/article/251941-stesnyavat_dvizhenieto_pri_trayanovi_vrata_i_am_lyulin", "text": "\n Движението в тунела \"Траянови врата\" на магистрала \"Тракия\" утре - 13 ноември, ще бъде двупосочно в тръбата за София поради извършване на геодезично измерване в тръбата за Бургас, съобщиха от Агенцията \"Пътна инфраструктура\". Необходимо е шофьорите да спазват въведената временна организация и да карат внимателно. \r\n\r\n Утре от 9.00 ч. до 17.00 ч. движението по магистрала \"Люлин\" в платното за София при 9-ти км ще се извършва в изпреварващата лента. Преминаването в активната и аварийната лента ще бъде ограничено поради довършителни дейности по укрепването на ската над магистралата. \r\n \n\t\t\t\t\t\t", "date": "2018.11.12", "title": "Стесняват движението при Траянови врата и АМ \"Люлин\""}
{"url": "http://www.bnews.bg/article/251943-ek_nastoyava_che_sporazumenieto_na_oon_za_migratsiyata_shte_reshi_problemite", "text": "\n Споразумението на ООН по въпросите на миграцията би превърнало предизвикателството във възможност за развитие, би подобрило живота на милиони хора. Това заяви говорител на Европейската комисия на пресконференция в отговор на въпрос, свързан с решението на няколко държави да не подкрепят документа, след като са го подписали. \r\n\r\n Ако го бяха прочели, (тези държави) нямаше да се оттеглят от споразумението, заяви говорителят, като цитира мнението на председателя на ЕК Жан-Клод Юнкер. Миграцията е общо предизвикателство и има нужда от общо решение, със споделена отговорност, добави говорителят. \r\n\r\n Вярваме, че европейските интереси са прекрасно защитени със споразумението. Ще продължим да работим за подобряване на управлението на миграцията. Убедени сме, че така незаконната миграция би намаляла, биха се създали възможности за законна миграция и за защита на правата на мигрантите, допълни той. \r\n\r\n Говорителят допълни, че споразумението трябва да бъде одобрено на заседание в Маракеш през декември. По неговите думи не се предвижда подписване на документа, а приемане с единодушие или гласуване. \r\n \n\t\t\t\t\t\t", "date": "2018.11.12", "title": "ЕК настоява, че споразумението на ООН за миграцията ще реши проблемите"}
{"url": "http://www.bnews.bg/article/251937-solari_poema_real_madrid_za_postoyanno", "text": "\n Сантяго Солари официално ще поеме \"Реал\" Мадрид съвсем скоро. Очаква се потвърждение от клуба. \r\n\r\n В последните две седмици аржентинският треньор изпълняваше длъжността на временен наставник, но днес \"Лос Меренгес\" трябваше да обявят името, което за постоянно ще замени уволнения Юлен Лопетеги. \r\n\r\n Солари записа най-силният треньорски старт в 116-годишната история на клуба. Той има 4 победи от 4 мача, като в тях отборът е отбелязал 15 и допуснал 2 гола. \r\n\r\n Според испанските медии Солари ще води \"Реал\" до Нова година, след което, при добри резултати, ще остане до края на сезона. \r\n \n\t\t\t\t\t\t", "date": "2018.11.12", "title": "Солари поема \"Реал\" Мадрид за постоянно"}
{"url": "http://www.bnews.bg/article/251934-srednata_zaplata_e_1_117_leva_prez_tretoto_trimesechie", "text": "\n През третото тримесечие на 2018 г. средната месечна работна заплата e 1 117 лв., показват предварителни данни на Националния статистически институт. Възнагражденията през третото тримесечие на 2018 г. в обществения сектор са нарастнали с 9.2 на сто, а в частния - със 7.3 на сто, спрямо същия период на 2017г.в обществения сектор нараства с 9.2 на сто, а в частния - със 7.3 на сто. \r\n\r\n Средната брутна месечна работна заплата за юли е 1 120 лв., за август - 1 095 лв., и за септември - 1 135 лева. През третото тримесечие на 2018 г. средната заплата нараства със 7.7 на сто спрямо третото тримесечие на 2017 г., като най-голямо e увеличението в икономическите дейности \"Създаване и разпространение на информация и творчески продукти; далекосъобщения\" - с 13.4 на сто, \"Хотелиерство и ресторантьорство\" - с 12 на сто, и \"Образование\" - с 10.2 на сто. \r\n\r\n Икономическите дейности с най-високо средномесечно трудово възнаграждение през третото тримесечие на 2018 г. са: \"Създаване и разпространение на информация и творчески продукти; далеко-съобщения\" - 2 661 лева, \"Финансови и застрахователни дейности\" - 1 815 лева, \"Производство и разпределение на електрическа и топлинна енергия и на газообразни горива\" - 1 804 лева. Най-нископлатени са били наетите в икономическите дейности: \"Хотелиерство и ресторантьорство\" - 707 лева, \"Други дейности\" - 788 лева, \"Административни и спомагателни дейности\" - 881 лева. \r\n\r\n Наетите по трудово и служебно правоотношение към края на септември 2018 г. намаляват с 36.9 хил., или с 1.6 на сто, спрямо края на юни 2018 г., като достигат 2.32 милиона. Спрямо края на второто тримесечие на 2018 г. най-голямо намаление на наетите се наблюдава в икономическите дейности \"Хотелиерство и ресторантьорство\" - с 14.8 на сто. Най-голямо увеличение на наетите е регистрирано в дейност \"Строителство\" - с 1.9 на сто и \"Образование\" - с 1.6 на сто. \r\nВ края на септември 2018 г. в сравнение с края на септември 2017 г. наетите по трудово и служебно правоотношение се увеличават с 6.9 хил., или с 0.3 на сто. Най-голямо увеличение на наетите се наблюдава в икономическите дейности \"Строителство\" - със 7 хил., предаде БТА. \r\n \n\t\t\t\t\t\t", "date": "2018.11.12", "title": "Средната заплата e 1 117 лева през третото тримесечие"}
{"url": "http://www.bnews.bg/article/251938-zhena_zagina_pri_eksploziya_vav_fabrika_za_orazhiya_v_rumaniya", "text": "\n Една жена загина при взрив във фабрика за оръжия в Западна Румъния. Експлозията избухнала в тунел, където се тестват оръжия.  \r\nТя е последвана от пожар, който вече е потушен. В момента на инцидента в тунела е имало около 20 души. \r\n\r\n Всички успели да избягат с изключение на 50-годишната жена. Причините за експлозията все още не са известни. Започнало е разследване.  \r\n \n\t\t\t\t\t\t", "date": "2018.11.12", "title": "Жена загина при експлозия във фабрика за оръжия в Румъния"}
{"url": "http://www.bnews.bg/article/251912-sadat_dade_hod_na_deloto_sreshtu_borshosh", "text": "\n Софийският градски съд даде ход на делото срещу бившия директор на НДК Мирослав Боршош. Това реши на свое разпоредително дело, на което присъстват Боршош и бившият председател на съвета на директорите Валентин Кръстев, предаде БГНЕС. \r\n\r\n На заседанието са и три лица, които са пострадали от завеждане на делото. \r\n\r\n Днес съдът ще разгледа документите по делото. \r\n\r\n Срещу бившия директор на НДК са повдигнати обвинения за нецелево разходване на целево определени средства от бюджета, умишлена безстопанственост, сключване на множество неизгодни сделки, длъжностно присвояване и принуда. \r\n\r\n Заедно с него е обвинен и бившият председател на Съвета на директорите на НДК Валентин Кръстев. Според прокуратурата той е осъществил принуда спрямо трима служители, назначени за членове на комисията по провеждане на обществената поръчка за ремонта на НДК, които накарал със заплахи да подпишат протокол, с който се занижават техническите показатели на едни от участниците и се завишават - на друг.  \r\n \n\t\t\t\t\t\t", "date": "2018.11.12", "title": "Съдът даде ход на делото срещу Боршош"}
{"url": "http://www.bnews.bg/article/251926-ban_sazdava_institut_za_izsledvane_na_atmosferata_klimata_i_vodite", "text": "\n С решение на Общото събрание на Българската академия на науките /БАН/ /Протокол 36 от 25 септември 2018 г./ се създава ново самостоятелно научно звено в БАН с работно наименование \"Институт за изследване на атмосферата, климата и водите\", в което ще се отделят част от дейността, активите и пасивите на сегашния Национален институт по метеорология и хидрология /НИМХ-БАН/, което ще функционира от 1 януари 2019 г. От 1 януари 2019 г. ще функционира и НИМХ към МОН, се посочва в съобщение от Учредителния съвет на Института за изследване на атмосферата, климата и водите на БАН. \r\n\r\n В него се казва, че във връзка със започналата процедура за създаване на ново самостоятелно научно звено към БАН е необходимо учените, специалистите и членовете на научно-помощния персонал на НИМХ-БАН, които искат да работят в него и да останат в БАН, да подадат заявление. Учените, които ще работят в Института за изследване на атмосферата, климата и водите при БАН, ще преминат към него от НИМХ-БАН със запазване на научните си степени и академични длъжности по реда на чл. 123 от Кодекса на труда и при спазване на чл. 222 ал. 3 от Кодекса на труда, и в съответствие с разпорежданията на Устава на БАН. Съгласно изявленията на министър Красимир Вълчев пред Общото събрание на БАН и в медиите, те ще запазят проектите си и условията за работа, в т.ч. ползваната научна инфраструктура. \r\nНа свое заседание на 31 октомври 2018 г. Управителният съвет на БАН обяви конкурс за директор на Института за изследване на атмосферата, климата и водите при БАН със срок за подаване на документи до 30 ноември 2018 г. \r\n \n\t\t\t\t\t\t", "date": "2018.11.12", "title": "БАН създава Институт за изследване на атмосферата, климата и водите"}
{"url": "http://www.bnews.bg/article/251925-ludiya_reporter_stana_shef_na_naum_shopov", "text": "\n Лудия репортер Даниел  Петканов се превърна в шеф на звездата от лекарската сага „Откраднат живот“ Наум Шопов в наскоро откритата от тях и половинките им рекламна агенция. „Ако все още не сте чули, ние с Теа, Алекс и Дани Петканов открихме своя собствена рекламна агенция. Ако искате да развиете своя профил в Инстаграм, заповядайте в нашия отбор. Ние ще изпратим двама от вас заедно с целия ни екип до Хавай“. Това гласи съобщението на бившия брадър в социалната мрежа Инстаграм, от което става ясно, че отборът прави кастинг за „комуникативен и модерен човек, който иска да стане популярен инфлуенсър“. С обща снимка четиримата представиха бизнеса си, без да споменават кой дърпа конците, писа „Телеграф“. \r\n\r\n Проверка установи, че в ролята на управител е само Даниел, което превръща останалите в негови подчинени.  Освен до остров Хавай, победителите ще се отбият и до Лос Анджелис. Интересът бил огромен най-вече заради мъжката част Дани и Наум. Актьорът е едно от най-търсените лица както за реклами, така и за участие в риалити формати. \r\n \n\t\t\t\t\t\t", "date": "2018.11.12", "title": "Лудия репортер стана шеф на Наум Шопов "}
{"url": "http://www.bnews.bg/article/251929-ostaviha_v_aresta_shofyora_pregazil_dve_zheni_v_karnobat", "text": "\n Апелативният съд в Бургас остави в ареста Алекс Димов. На 3 ноември младият мъж прегази и уби две жени на тротоар в Карнобат и оттогава е задържан под стража. \r\n\r\n   \r\n\r\n Алекс Димов е обвинен за шофиране с несъобразена скорост и причиняване на смърт по непредпазливост \r\n\r\n Апелативният съд в Бургас остави в ареста Алекс Димов. На 3 ноември младият мъж прегази и уби две жени на тротоар в Карнобат и оттогава е задържан под стража. \r\n\r\n 18-годишен блъсна и уби две жени на тротоар (ВИДЕО) \r\n\r\n Той е получил книжка едва 19 дни преди трагичния инцидент. Алекс Димов е обвинен за шофиране с несъобразена скорост и причиняване на смърт по непредпазливост на две лица. \r\n\r\n Според закона може да получи наказание от 3 до 15 години затвор. Защитата му обаче искаше по-лека мярка за неотклонение, тъй като младият шофьор бил и млад баща на двумесечно бебе. Съдът отхвърли жалбата. \r\n \n\t\t\t\t\t\t", "date": "2018.11.12", "title": "Оставиха в ареста шофьора, прегазил две жени в Карнобат"}
{"url": "http://www.bnews.bg/article/251931-tezhka_katastrofa_v_gabarevo", "text": "\n Възрастен мъж пострада при тежък пътен инцидент в село Габарево, съобщава БГНЕС. Водачът се е движил от Карлово за Казанлък, когато губи контрол и се блъска последователно в две дървета, при което изкоренява едното. От удара цялата предница на автомобила е размазана. Откаран е в Центъра за спешна медицинска помощ - Казанлък за преглед и лечение. Полицията регулира движението в района на катастрофата. Причината за инцидента ще се изяснява.  \r\n \n\t\t\t\t\t\t", "date": "2018.11.12", "title": "Тежка катастрофа в Габарево!"}
{"url": "http://www.bnews.bg/article/251935-shte_poluchat_li_targovtsite_na_grafa_kompensatsii_zaradi_remontite", "text": "\n Шест месеца след началото на ремонта на ул. \"Граф Игнатиев\" търговци на знаковата улица са пред фалит. Десетки магазини останаха празни, а собствениците им искат компенсации.  \r\n\r\n „Ремонтът на ул. „Граф Игнатиев” е най-трудният, който сме изпълнявали като обем, обхват и сложност на процесите, които трябва да се изпълнят. Най-големите неудобства понасят тези хора, които живеят и работят в района”, коментира в предаването „Плюс-Минус. Коментарът след новините” зам.-кметът по транспорта в Столична община Евгени Крусев. \r\n\r\n Той помоли за още малко търпение, тъй като ремонтът е във финалната си фаза. Над 80% от настилките в зоната на релсовия път са вече наредени. Релсите са изцяло положени, както и контактната мрежа. В зависимост от метеорологичните  условия през следващите дни ще бъде определена конкретна дата за пускането на трамваите. \r\n\r\n Собственичка на заведение на ул. „Граф Игнатиев” обясни, че загубите, които са калкулирали търговците след началото на ремонта, са между 30% и 80%. В началото им е било казано, че ремонтът ще е на части. В колективния иск срещу общината те ще искат обезщетения в размера на натрупаните загуби. \r\n\r\n „В момента се проучва дали и как може да се мисли за компенсации за търговците. Към момента нямам по-конкретна информация”, обясни Крусев. \r\n\r\n Той заяви, че не смята, че общината е виновна за това, че ремонтира публична инфраструктура, която не е ремонтирана 40 години. Не отрече, че е възможно да са доуснати грешки при комуникацията с търговците. \r\n\r\n „Не бих казал, че има забавяне. Нашият срок на изпълнение е 300 дни. Към днешна дата сме работили 130 дни, а сме пребивавали на площадката 190”, обясни Георги Гигов, проектов мениджър от „Джи Пи Груп” \r\n \n\t\t\t\t\t\t", "date": "2018.11.12", "title": "Ще получат ли търговците на \"Графа\" компенсации заради ремонтите?"}
{"url": "http://www.bnews.bg/article/251903-toni_storaro_moli_zhena_si_da_mu_prosti_izneverite", "text": "\n През последната година Стораро-баща нееднократно признава, че здравото семейство, на което се радва, се дължи изключително на съпругата му. \r\n\r\n Тони Стораро е решил, че е крайно време да посвети песен на съпругата си Валя. Той се жени за нея едва 18-годишен и въпреки всички проблеми, които й създава през годините, тя остава неотлъчно до него и винаги го подкрепя. \r\nПрез последната година Стораро-баща нееднократно признава, че здравото семейство, на което се радва, се дължи изключително на съпругата му. „Вече е крайно време да я възпея в песен”, кани се Тони. Той започнал да пише текст за жена си, но мълчи за какво ще се пее в баладата. \r\n„Искам да й се извиня, да й благодаря, да й кажа колко много я обичам”, споделя бащата на Фики. Тони Стораро е от фолк изпълнителите, които непрекъснато са свързвани с изневери предимно с колежки като Преслава, Галена, Софи Маринова. Стораро-баща обаче категорично отрича да е имал нещо общо с колежка, но признава, че е нормално да се говорят подобни неща, пише \"Уикенд\". \r\nДоволен е, че съпругата му никога не му е правила скандали и по думите му само тя си знае как е преживявала всеки слух за него. Той се готви и да е композитор на мелодията за жена си, а парчето да е  готово до Коледа.  \r\n \n\t\t\t\t\t\t", "date": "2018.11.12", "title": "Тони Стораро моли жена си да му прости изневерите"}
{"url": "http://www.bnews.bg/article/251932-mayk_pens_pristigna_na_poseshtenie_v_yaponiya_predi_vazhni_regionalni_sreshti", "text": "\n Вицепрезидентът на САЩ Майк Пенс пристигна на посещение в Токио, за да обсъди с японските представители темата за Северна Корея и други въпроси в навечерието на две регионални срещи на върха, съобщава БТА. \r\n\r\n Японски представители заявиха, че при утрешната си среща с премиера Шиндзо Абе вицепрезидентът се очаква да обсъди също засилващото се регионално влияние на Китай и двустранната търговия. \r\n\r\n В авторска статия за \"Вашингтон пост\" неотдавна Пенс писа, че Америка скоро ще започне преговори с Токио за търговско споразумение. Пенс потвърди и американския ангажимент към сигурността и благополучието на Индо-тихоокеанския регион. \r\n\r\n Вицепрезидентът на САЩ ще участва в срещата на Асоциацията на страните от Югоизточна Азия в Сингапур и в срещата на върха на страните от Азиатско-тихоокеанското икономическо сътрудничество в Папуа-Нова Гвинея вместо президента Доналд Тръмп. \r\n \n\t\t\t\t\t\t", "date": "2018.11.12", "title": "Майк Пенс пристигна на посещение в Япония преди важни регионални срещи"}
{"url": "http://www.bnews.bg/article/251913-ek_ne_otreche_che_se_podgotvya_vavezhdane_na_vizi_za_britantsi_patuvashti_do_es", "text": "\n Европейската комисия не отрече, че се подготвя връщането на визите за британските граждани, които пътуват до ЕС, предаде БТА. \r\n\r\n Подготвителната ни работа е в ход вече от година, заяви говорител на ЕК, попитан дали наистина се обсъжда добавянето на Великобритания в списъка на държавите, чиито граждани могат да влизат в ЕС само с виза. Подобна стъпка би била предприета, ако преговорите за оттеглянето на Великобритания от ЕС завършат с провал. \r\n\r\n По-рано днес Съветът на ЕС съобщи, че няма напредък по преговорите и че ЕС трябва да бъде готов за всякакво развитие. Очаква се утре тази оценка да бъде представена пред Европейската комисия от главния преговарящ на ЕС Мишел Барние. \r\n \n\t\t\t\t\t\t", "date": "2018.11.12", "title": "ЕК не отрече, че се подготвя въвеждане на визи за британци, пътуващи до ЕС"}
{"url": "http://www.bnews.bg/article/251904-esteticheski_shok_gala_s_pricheska_kato_yuliya_timoshenko_i_dve_kila_gerdan", "text": "\n Сутрешен естетически шок стресна верните зрители на \"На кафе\". Водещата Гала се появи с необичайна прическа и (меко казано) странно бижу. Експериментиращата с визията си плевенчанка този път бе заформила прическа досущ като тази на украинската политическа фурия Юлия Порошенко. Засуканата плитка години наред бе емблематична за сегашната опозиционерка в Украйна. Гала обаче се появява за пръв път в този консервативен вид, който ярко контрастира с тежкото герданче, което тя бе провесила на шията си, пише ПИК. \r\n\r\n Нелепата смесица от изкуствени едри китки и пластмасови бронзови топчета грабна окото на друга почитателка на \"естетическия кич\" - дежурната по сутрешни светски коментари Криси Патрашкова.  \r\n \n\t\t\t\t\t\t", "date": "2018.11.12", "title": " Естетически шок:  Гала с прическа като Юлия Тимошенко и две кила гердан\r\n\r\n"}
{"url": "http://www.bnews.bg/article/251908-riton_s_nov_grandiozen_kontsert_v_ndk_prez_may", "text": "\n След паузата, която направи тази година, \"Ритон\" се завръща в НДК с нов грандиозен концерт!!! \r\n\r\n Вече е ясна и датата - любимият дует на България ще зарадва многобройните си почитатели на 30 май 2019 г., четвъртък. По традиция, отново Зала 1 ще бъде домакин на бляскавото шоу, подготовката за което вече започна. В предпоследния ден на май идната година, освен на пищната сценография, с каквато се открояват концертите на \"Ритон\", публиката в НДК ще има удоволствието и честта да се наслади на премиерните изпълнения на най-новите песни на дуета, пише на официалната фейсбук страница на дуета. \r\n\r\n Катя и Здравко вече влязоха в студиото за записа на \"Твоята жена\", първото парче от поредния им албум, по който работят. Песента е по текст на Драго Драганов и музика и аранжимент на Алекс Нушев. При последния спектакъл в Зала 1 през ноември миналата година, \"Ритон\" представи юбилейния си албум \"Музика и Любов\", който излезе на CD и DVD, както и на бяла винилова плоча. Аналоговите носители вече се превърнаха в запазена марка на дуета, който се гордее още с червена - \"Живот като на кино\" и жълта - \"Ритон в ритъма латино\". \r\n\r\n За да направи съпричастна и публиката си из България, това лято звездният дует представи спектакъла \"Музика и Любов\" в седем града, през които премина турнето им - Русе, Пловдив, Варна, Бургас, Велико Търново, Стара Загора, Плевен и Каварна. Междувременно, преди няколко дни \"Ритон\" подписаха ексклузивен договор с Драгомир Драганов. Съгласно споразумението тв водещият, който в последно време се изявава и като успешен текстописец, се задължава да твори в мерена реч само и единствено за своите близки приятели. Договорът, подписан в присъствието на нотариус, е за срок от 10 години. \r\n \n\t\t\t\t\t\t", "date": "2018.11.12", "title": "Ритон с нов грандиозен концерт в НДК през май "}
{"url": "http://www.bnews.bg/article/251897-desi_slava_oglavi_klasatsiya_za_nay_tezhka_chalgarka", "text": "\n Певицата, която от няколко години води тежка битка с килограмите, почти превъртя кантара и тежи над 90 килограма, отбелязаха наблюдателни нейни почитатели \r\n\r\n Положението й се усложни в последната една година, след като роди второто си дете Борис. Деси Слава така и не успява да свали натрупаните по време на бременността килограми и положението се влошава с всеки изминал ден. На нейно участие в столична дискотека почитателите й буквално се хванаха за главата. Деси Слава беше наметнала мащабна пелерина, с която да се покрие, но едрите й крака ясно се виждаха, както и едрата фигура. \r\nЧалгарката се опитва да замаже положението със снимки в социалните мрежи, които ярко контрастират на действителността. На фотосите ДесиСлава е секси, с огромна гърди, тънка талия и изящни крака. На една от снимките се по прозрачна нощница, като видимо фотосът е обработен. \"Рано ти е още за такива облекла\", скастря я неин почитател, намеквайки, че изпълнителката трябва да свали доста килограми, преди да се показва разголена.  Физическото състояние на Деси Слава я депресира, тъй като преди десетина години имаше славата на една от най-сексапилните представителки на кръшния музикален жанр. Тя започна да наддава килограми след раздялата си с русенския ММА боец Светлозар Савов. И оттогава не може да се похвали със стройна фигура. Фолкаджийката тренира упорито и е минала на диета, но резултатите така и не идват, което допълнително я обезкуражава, коментират хора от нейното лично обкръжение, пише \"България Днес\". \r\nВъпреки лошото моментно състояние Деси Слава не спира да вярва, че някой ден отново ще е във форма и ще събира мъжките погледи по нощните заведения. \r\n \n\t\t\t\t\t\t", "date": "2018.11.12", "title": "Деси Слава оглави класация за най-тежка чалгарка "}
{"url": "http://www.bnews.bg/article/251907-plevenchani_zarezhdat_gorivo_za_zhalti_stotinki", "text": "\n Участници в протеста за горивата в Плевен публикуваха в социалната мрежа видео как колона от автомобили зарежда за жълти стотинки на бензиностанция в града, пише Офнюз. \r\n\r\n Вече трета седмица протести за високите цени на горивата се провеждат в цялата страна. \r\n\r\n От миналата седмица те са и срещу поскъпването на задължителната застраховка \"Гражданска отговорност\". \r\n\r\n И този уикенд демонстрационни автошествия имашпе в няколко града. В София за часове бе блоикирано кръстовището на Орлов мост. Във Велико Търново и Благоевград протестите прераснаха в гражданско неподчинение. \r\n\r\n   \r\n \n\t\t\t\t\t\t", "date": "2018.11.12", "title": "Плевенчани зареждат гориво за жълти стотинки"}
{"url": "http://www.bnews.bg/article/251902-luiza_grigorova_svalya_sutiena_kato_slusha_pink_floyd_snimka", "text": "\n Толкова сериозно, е като ся слуша, си маха сутиена. Ляга по гръб на пода, забучва слушалките в ушите и с премрежен поглед позира за снимка. Но не слуша чалга, а „Пинк Флойд“, писа „България Днес“.„Те са една от най-любимите ми групи. Мога да ги слушам денонощно и почти го правя. Пасват на всяко настроение, в което изпадна и никога не могат да ми омръзнат!“, казва тя. Снимка вижте  \r\n \n\t\t\t\t\t\t", "date": "2018.11.12", "title": "Луиза Григорова сваля сутиена като слуша Пинк Флойд (СНИМКА)"}
{"url": "http://www.bnews.bg/article/251909-rumen_radev_ostavka_v_tozi_moment_e_abdikatsiya_ot_otgvornost", "text": "\n Оставка в момент на растящи цени, инфлация и увеличаваща се престъпност не е решение, а абдикация от отговорност. \r\n\r\n Това заяви президентът Румен Радев пред журналисти в Карлово ден, след като хиляди се вдигнаха на протест срещу лошите условия за живот в цялата страна. \r\n\r\n Протестите възвръщат достойнството на българите като граждани. Властта наказва гражданите за бедността. Гласът на гражданите, техните болки и тревоги, не са чути. Ако няма една чуваемост, ако продължават изявления арогантни и цинични, закономерно е тези протести да продължат”, подчерта президентът. \r\n\r\n „Властта трябва да знае, че отказът от управление и бягството от управление поставя моралната преграда пред амбицията да искаш властта отново. Очаквам парламентът и правителството да посочат изход от тази ситуация”, подчерта държавният глава. \r\n\r\n   \r\n \n\t\t\t\t\t\t", "date": "2018.11.12", "title": "Румен Радев: Оставка в този момент е абдикация от отгворност"}
{"url": "http://www.bnews.bg/article/251910-borisov_obeshta_ekstri_za_malkite_kmetove_zasega_im_zapushi_ustite", "text": "\n Всяко кметство вече ще има своя бюджетна рамка и кметът на общината ще е длъжен да я изпълнява. За това се разбраха на среща с премиера Бойко Борисовкметове на малки населени места. \r\n\r\n На разговорите присъстваха и финансовият министър Владислав Горанов и шефката на парламентарната бюджетна комисия Менда Стоянова. \r\n\r\n Горанов обяви, че по темите, по които са се разбрали днес, могат да намерят решение до края на годината и да се ползват за 2019 г. Той обясни, че в момента, в който има изискване в закона за финансова сметка за всяко кметство, общинските кметове ще трябва да се съобразят с него при внасянето на общинския бюджет в общинския съвет. \r\n\r\n „Какви биха били санкциите – няма да са сто тояги на голо на мегдана, вероятно ще бъдат свързани с материална и административна отговорност на кмета, а в изключителни случаи и политическа”, коментира Владислав Горанов. \r\n\r\n До срещата в Министерския съвет се стигна, след като градоначалниците заплашиха да дойдат на протест под прозорците на Министерския съвет през уикенда. Министър-председателят обаче ги покани на разговор и демонстрацията беше отменена, предаде БТВ. \r\n \n\t\t\t\t\t\t", "date": "2018.11.12", "title": "Борисов обеща екстри за малките кметове, засега им  запуши устите"}
{"url": "http://www.bnews.bg/article/251911-transportirat_v_pirogov_padnaloto_dete_ot_4_iya_etazh_v_burgas", "text": "\n Специалисти от \"Пирогов“ ще консултират 3-годишното момченце, което в петък падна от 4-ия етаж на жилищен блок в Бургас.  Състоянието му е стабилизирано, но остава тежко, съобщиха от Бургаската многопрофилна болница.  \r\n\r\n Детето е с тежки лицево-челюстни и гръдни травми и се нуждае от комплексно специализирано лечение. Такова може да получи в единствената в страната клиника по детска анестезиология и реанимация - тази на болница \"Пирогов\", заради което се предвижда и преместването му в София. Очаква се в Бургас да пристигане екип от специалисти, които да преценят как ще бъде транспортирано момченцето - дали с линейка, или ще е нужно използването на хеликоптер. \r\n \n\t\t\t\t\t\t", "date": "2018.11.12", "title": "Транспортират в \"Пирогов\" падналото дете от 4-ия етаж в Бургас"}
{"url": "http://www.bnews.bg/article/251918-pametnik_na_ivan_turgenev_beshe_otkrit_v_moskva", "text": "\n Президентът Владимир Путин участва в церемония на 10 ноември по откриването на първия паметник на писателя Иван Тургенев в Москва за 200-годишнината от рождението му. \r\n\r\n В изказването си Владимир Путин подчерта, че без Тургенев е невъзможно човек да си представи руската литература. \"Той се обърна към хората, техните чувства и преживявания, истински и вечни ценности, затова винаги ще има интерес към неговите произведения.\" Той отбеляза, че новият паметник е много красив и благодари на скулптора Сергей Казанцев и допълни, че работата на Тургенев - е не само национално, но и световно съкровище. След това положи в подножието му букет червени рози, предадоха от ТАСС, цитирана от БТА. \r\n\r\n Досега в Москва имаше само един бюст на Тургенев пред библиотеката, носеща неговото име. \r\n\r\n Паметникът на Тургенев е в архитектурно-музейния комплекс, който получи името \"Тургеневски квартал\". В него е домът на писателя, градината и малкият парк до него. \r\n\r\n Иван Тургенев е роден на 9 ноември 1818 г. Той е признат за класик на руската литература. Голяма част от живота си прекарва в Западна Европа. Най-известни са романите му \"Бащи и деца\", \"Дворянско гнездо\", повестта \"Ася\", разказът \"Муму\" и цикълът разкази \"Записки на ловеца\". \r\n\r\n   \r\n \n\t\t\t\t\t\t", "date": "2018.11.12", "title": "Паметник на Иван Тургенев беше открит в Москва"}
{"url": "http://www.bnews.bg/article/251919-barekov_partiyata_na_erdogan_ofitsialno_ne_e_chast_ot_konservativniya_alians", "text": "\n Евродепутатът Николай Бареков предостави любопитна информация, като написа в своя личен Фейсбук профил, че осведомен от председателя на АКРЕ Ян Захрадил, че партията на Ердоган официално не е член на Алианса на европейските консерватори и реформисти.  \r\n\r\n Ето пълния текст на съобщението: \r\n\r\n \r\n\r\n \"В качеството ми на единствения български легитимен член на Консервативния алианс бях информиран от председателя на АКРЕ Ян Захрадил, че партията на Ердоган официално не е член на Алианса, считано от 2 ноември 2018 г. По този начин изпълних ангажимента към избирателите си да не бъда в едно политическо семейство с турската Партия на справедливостта. Европейските консерватори успешно защитаваме, както суверенитета на държавите си, така и интереса на консервативните европейски избиратели, които ще управляват ЕС от 2019 г. Напомням, че заедно с Моника Маковей и проф. Ханс Олаф—Хенкел бяхме инициаторите за изключването на Ердоган от консервативните редици преди повече от две години. Това е показно̀ за всеки псевдо патриот, как трябва да се действа на дела, а не само чрез излагации по сутрешните ТВ блокове.\" \r\n \n\t\t\t\t\t\t", "date": "2018.11.12", "title": "Бареков: Партията на Ердоган официално не е част от Консервативния алианс!"}
{"url": "http://www.bnews.bg/article/251917-frank_riberi_nabi_zhurnalist_ot_rodnata_si_frantsiya", "text": "\n Френската звезда на Байерн (Мюнхен) - Франк Рибери, се замеси в грозен скандал след загубата на шампионите от Борусия (Дортмунд) с 2:3. \r\n\r\n 35-годишният французин нанесъл удари по журналист пред стадиона, като само намесата на съотборниците му предотвратила по-сериозни последствия. \r\n\r\n При излизането си от стадиона, Рибери бил обвинен от своя сънародник Патрик Гуйлу, че носи пряка отговорност за два от головете на Борусия. \r\n\r\n В този момент нервите на Рибери не издържали и той се нахвърлил върху репортера на \"Bein Sports\". \r\n\r\n Бившият френски национал ударил репортера три пъти в лицето, но в този момент намиращите се наоколо играчи на Байерн се намесили и спасили Гуйлу от по-тежки последствия. \r\n\r\n За грозните сцени призна спортният директор на баварците Хасан Салихамиджич. \r\n\r\n \" \". \r\n\r\n Рибери играе своя 12-и сезон в Байерн, като е сред големите любимци на публиката. В своята кариера той има 81 мача за Франция. \r\n\r\n Това не е първият скандал, в който Рибери се замесва. Той бе част от групата френски футболисти, които бяха обвинени, че са спали с непълнолетна френска проститутка. Именно този скандал сложи край на кариерата му в националния тим. \r\n\r\n   \r\n \n\t\t\t\t\t\t", "date": "2018.11.12", "title": "Франк Рибери наби журналист от родната си Франция"}
{"url": "http://www.bnews.bg/article/251933-gruevski_ne_se_yavi_v_zatvora", "text": "\n Бившият македонски премиер Никола Груевски все още не се е явил в затвора „Шутка“ за излежаване на двегодишната си присъда по делото „Танк“, заяви пред медиите директорът на затвора Гьоко Котевски, съобщи БГНЕС. \r\n\r\n Той посочи, че от затвора тази сутрин са информирали наказателния съд, че Груевски не се е явил доброволно в предвидения от закона срок. От съда пък информират, че днес се прави нов опит на бившия №1 на Македония да му бъде връчено решението. Оттук насетне в ръцете на съдията е предприемането на по-нататъшни действия. \r\n\r\n Ако съдът установи, че Груевски избягва да приеме решението, ще се пристъпи или към неговото изпълнение, или към обявяване на бившия премиер за издирване. \r\n\r\n Наказателният съвет на отдела за организирана престъпност и корупция при Основния съд Скопие 1 отхвърли в петък жалба на Груевски и неговите адвокати и потвърди решението на съдията за налагане на санкции, по силата на което бившият премиер трябва да се яви в затвора за излежаване двегодишна присъда по делото „Танк”. \r\n\r\n Македонският парламент в петък не отне депутатския мандат на Груевски, защото нямаше квалифицирано мнозинство, което означава, че бившият министър-председател може и да влезе в затвора, където ще си получава депутатската заплата. \r\n \n\t\t\t\t\t\t", "date": "2018.11.12", "title": "Груевски не се яви в затвора!"}
{"url": "http://www.bnews.bg/article/251936-stabilizirano_e_sastoyanieto_na_deteto_koeto_padna_ot_4_ya_etazh_na_blok_v_burgas", "text": "\n Стабилизирано е състоянието на 3-годишното дете, което падна от 4-тия етаж на жилищна сграда, предстои да бъде транспортирано в „Пирогов“. Това каза Юлия Андреева, говорител на УМБАЛ – Бургас, цитирана от Фокус. \r\nПо думите ѝ детето е насочено към детската специализирана реанимация в „Пирогов“, тъй като само там има звена, от които то се нуждае – детска реанимация, детска гръдна хирургия и детски лицево-челюстен хирург. \r\nДетето падна от четвъртия етаж на жилищна сграда в Бургас, след като се измъкнало на терасата, докато майка му била в банята. След инцидента то бе настанено в тежко състояние в бургаската болница. \r\n  \r\n \n\t\t\t\t\t\t", "date": "2018.11.12", "title": "Стабилизирано е състоянието на детето, което падна от 4-я етаж на блок в Бургас"}
{"url": "http://www.bnews.bg/article/251898-piyan_i_drogiran_shofyor_bez_knizhka_napadna_politsai", "text": "\n 39-годишният Емил С. е с мярка за неотклонение \"Задържане под стража\", взета от Районния съд в Исперих по искане на Районната прокуратура в града. Мъжът е привлечен като обвиняем по четири обвинения, след като на 9 ноември тази година управлявал автомобила си без правоспособност, под влияние на алкохол и амфетамини. Пред повиканите на мястото на произшествието полицейски служители Емил извършил непристойни действия, грубо нарушаващи обществения ред, заканил се срещу униформените и отказал да им се подчини. \r\n\r\n След 12-часов пиянски купон 39-годишният мъж се качил на колата си. На кръстовище в Исперих препречил с автомобила си пътя на два товарни камиона и отишъл да се разправя с шофьорите им. На един от тях нанесъл удар в лицето. Обвиняемият псувал полицаите, крещял и заплашвал. Агресивният мъж отказал да се качи в полицейския автомобил. \r\n\r\n Тестван с дрегер, било установено, че управлява без книжка с 2,52 промила алкохол и след употреба на амфетамини. След привличането му като обвиняем Районната прокуратура в Исперих го задържала за срок до 72 часа по образуваното срещу него бързо производство и внесла искане за определяне на постоянна мярка за неотклонение \"Задържане под стража\", която е била уважена от съда. \r\n\r\n Определението на Районния съд в Исперих подлежи на обжалване пред Окръжния съд в Разград. \r\n\r\n     \r\n \n\t\t\t\t\t\t", "date": "2018.11.12", "title": "Пиян и дрогиран шофьор без книжка нападна полицаи"}
{"url": "http://www.bnews.bg/article/251914-putin_naredi_gorivoto_v_rusiya_da_ne_poskapva", "text": "\n Поскъпването на петрола не означава, че на компаниите трябва да се гарантира аналогична свръхпечалба при продажбите на вътрешния пазар. Това заяви днес президентът Владимир Путин, цитиран от ТАСС. Държавният глава направи това изказване на съвещание с членовете на правителството. \r\n\r\n \"Ситуация трябва да бъде, без съмнение, пазарна, и тя е такава. Когато обаче на световния пазар на петрол цените са се вдигнали и то са се вдигнали доста, това съвсем не означава, че ние трябва да гарантираме същата свръхпечалба и вътре в страната. Така или иначе тази сфера трябва да се регулира\", допълни президентът. \r\n\r\n Путин помоли вицепремиера Дмитрий Козак да докладва как се работи за овладяването на цените на петролните продукти в страната. \r\n\r\n Междувременно ТАСС информира, че средните цени по бензиностанциите в страната на бензин Аи-92 и Аи-95 от 5 до 9 ноември тази година са се повишили с 2 копейки и с 1 копейка до съответно 41,72 руб. и 44,8 руб. за литър. Дизеловото гориво е поскъпнало с 8 коп. до 45,58 руб. за литър. \r\n \n\t\t\t\t\t\t", "date": "2018.11.12", "title": "Путин нареди горивото в Русия да не поскъпва"}
{"url": "http://www.bnews.bg/article/251924-papi_hans_sartseto_mi_e_shepa_kayma", "text": "\n Финалистът от „ВИП Брадър“ Папи Ханс призна, че е  с разбито сърце и страда повече от всякога по невъзможната си любов. Както стана ясно, той е бил за кратко с тайнствена португалка, за която говореше и в къщата, писа „България Днес“. \r\n\r\n В последното си интервю писателят и певец разказа, че няма никакъв шанс да зареже България  да замине при възлюбената си, тъй като в един момент щял да я намрази за това. Изпълнителят на „Кекс“ е категоричен, че никога не би се събрал с бившето си гадже Дара, тъй като били на различни етапи в живота си. \r\n \n\t\t\t\t\t\t", "date": "2018.11.12", "title": "Папи Ханс: Сърцето ми е шепа кайма! "}
{"url": "http://www.bnews.bg/article/251915-pentagonat_zapochna_da_razsekretyava_chuzhdite_virusi", "text": "\n Kибepĸoмaндвaнeтo нa CAЩ (U.Ѕ. Суbеr Соmmаnd) oбяви нeoбичaйнa инициaтивa. Koмaндвaнeтo oбeщa peдoвнo дa пyблиĸyвa в бaзaтa нa VіruѕТоtаl oбpaзци oт paзceĸpeтeни чyжди виpycи. \r\n\r\n Лecнo мoжeм дa ce дoceтим, чe тoвa щe ca ĸибeopъжиятa, изпoлзвaни oт чyждecтpaннитe cпeциaлни cлyжби в cвoитe oпepaции. Или c дpyги дyми, aмepиĸaнcĸoтo paзyзнaвaнe щe пyблиĸyвa coфтyepнитe opъжия нa cвoитe пpoтивници и щe ги нaпpaви oбщecтвeнo дocтoяниe. Лoгичнo, cлeд пoявaтa нa тeзи инcтpyмeнти в бaзитe дaнни нa VіruѕТоtаl, тe щe cтaнaт нeeфeĸтивни, предава Kaldata. \r\n\r\n Kибepĸoмaндвaнeтo нa CAЩ възнaмepявa дa дeйcтвa мaĸcимaлнo пyбличнo и шиpoĸo дa инфopмиpa oбщecтвoтo зa ĸибepopъжиятa нa пpoтивниĸa - виpycи, мaлyep, тpoянcĸи ĸoнe и т.н. Зa тaзи цeл e cъздaдeн и и нoвият Тwіttеr aĸayнт UЅСYВЕRСОМ Маlwаrе Аlеrt, в ĸoйтo щe ce cъoбщaвa инфopмaция зa вcичĸи нoви виpycни oбpaзци, ĸaчeни в бaзaтa нa VіruѕТоtаl. \r\n\r\n Kъм днeшeн дeн тaм ca дoбaвeни двa oбpaзeцa нa чyжди вpeдoнocни фaйлoвe. \r\n\r\n Paзбиpa ce, cпeциaлнитe cлyжби paзceĸpeтявaт coфтyepнитe инcтpyмeнти нa пpoтивниĸa caмo ĸoгaтo вeчe нямaт интepec дa ги пaзят в тaйнa и cлeд пpoвeждaнeтo нa cъoтвeтнитe ĸoнтpapaзyзнaвaтeлни дeйcтвия - цeли нa пpoтивниĸa, мeтoди нa paбoтa и т.н. Eдвa cлeд тoвa, oбpaзци нa фaйлoвeтe ce paзceĸpeтявaт и ĸaчвaт във VіruѕТоtаl. \r\n\r\n Πъpвитe oбpaзци нa пoдoбни пpoгpaми пyблиĸyвa oтдeлът Суbеr Nаtіоnаl Міѕѕіоn Fоrсе (СNМF), пoдчинeн нa Kибepĸoмaндвaнeтo нa CAЩ. Любoпитнo e, чe cъздaвaнeтo нa Тwіttеr aĸayнтa и пyблиĸyвaнeтo нa фaйлoвeтe cтaнa тиxo, бeз oбичaйнитe aнoнcи - cъoбщи издaниeтo ТhrеаtРоѕt, cпeциaлизиpaнo в oблacттa нa инфopмaциoннaтa бeзoпacнocт. \r\n\r\n Двaтa пъpви paзceĸpeтeни oбpaзeцa oт пoдoбeн тип ca фaйлoвeтe rрсnеtр.dll и rрсnеtр.ехе. Te ce изпoлзвaт и oт xaĸepcĸaтa гpyпиpoвĸa АРТ28/Fаnсу Веаr, зa ĸoятo ce cчитa, чe изпълнявa пopъчĸи нa Pycĸaтa фeдepaция. \r\n\r\n \"Koнĸpeтнo тaзи двoйĸa фaйлoвe Соmрutrасе/LоЈасk/Lојах ca тpoянизиpaнa вepcия нa лeгaлния coфтyep LоЈасk нa ĸoмпaния, ĸoятo пpeди ce нapичaшe Соmрutrасе (ceгa АbѕоlutеАbѕоlutе). Tpoянcĸaтa вepcия нa LоЈасk ce нapичa LоЈах или DоublеАgеnt\" - oбяcни пpeдcтaвитeл нa aмepиĸaнcĸитe cпeциaлни cлyжби. \r\n\r\n \"Πpeдcтaвянeтo нa пoдoбни фaйлoвe e cмeлa cтъпĸa зa Mиниcтepcтвoтo нa oтбpaнaтa, ĸoeтo пo пpинцип пaзи в тaйнa cвoят ĸибepдeйнocт и нaтpyпaни пoзнaния\" - ĸoмeнтиpa диpeĸтopът пo ĸибepбeзoпacнocт нa Саrbоn Вlасk. \"Toвa e oгpoмнa cтъпĸa нaпpeд в пocтигaнeтo нa пo-дoбpa ĸибepбeзoпacнocт. Tя дaвa възмoжнocт дa ce мoбилизиpaмe и дa peaгиpaмe нa ĸибepзaплaxитe в peжим нa peaлнo вpeмe и дa зaщитим aмepиĸaнcĸoтo ĸибepпpocтpaнcтвo\". \r\n\r\n     \r\n \n\t\t\t\t\t\t", "date": "2018.11.12", "title": "Пентагонът започна да разсекретява чуждите вируси"}
{"url": "http://www.bnews.bg/article/251894-mitaka_i_koki_stradat_za_zvezdnata_slava", "text": "\n Актьорите от сериала „София ден и нощ” Митко и Коки страдат за изминалите звездни мигове. Преди дни двамата бяха засечени в столично заведение, където разговаряха и си припомняха добрите стари времена. \r\nМладите артисти нашумяха покрай риалити продукцията и се превърнаха във всеобщи любимци покрай нея. Те не можеха да се отърват от фенки покрай сериала, пише „България днес”. \r\nСлед като с вълнение си спомниха за отминалата слава, мачовците обаче се сетиха, че не могат да лежат на стари лаври. И с трепет обсъдиха предстоящите си бъдещи планове. \r\n \n\t\t\t\t\t\t", "date": "2018.11.12", "title": "Митака и Коки страдат за звездната слава"}
{"url": "http://www.bnews.bg/article/251901-amerikanski_iztrebitel_padna_v_tihiya_okean", "text": "\n Изтребител F/A-18 Super Hornet на американските военно-морски сили, излетял от самолетоносача Ronald Reagan, е паднал в Тихия океан, недалеч от Филипините, съобщава Stars&Stripes, като се позовава на съобщение на командването. \r\n\r\n Инцидентът е станал на 12 ноември, понеделник. \r\n\r\n Екипажът на изтребителя е катапултирал и е прибран от спасителен хеликоптер. \r\n\r\n Преди около две седмици на същия самолетоносач падна хеликоптер MH-60 Seahawk, при което бяха ранени няколко души. \r\n \n\t\t\t\t\t\t", "date": "2018.11.12", "title": "Американски изтребител падна в Тихия океан"}
{"url": "http://www.bnews.bg/article/251906-deputatat_kasabov_ot_partiyata_na_valeri_simeonov_nareche_protestirashtite_balgari_lumpeni_i_sbarkani_hora_video", "text": "\n Депутатът Валентин Касабов от партията на Валери Симеонов нарече протестиращите българи \"ЛУМПЕНИ и СБЪРКАНИ ХОРА! \r\n\r\n Обидата бе нанесена от депутата пред камерата на Канал 3 и журналиста Димитър Патарински. Явно Касабов е забравил, че се е клел да работи за интересите на народа, който за него е ЛУМПЕНИ И СБЪРКАНИ ХОРА. Вижте в 11:40 минута! \r\n\r\n След неморалното поведение на партийният си вожд депутатите от партийката НФСБ се надпреварват да сипят обиди срещу хората с увреждания и протестиращите за справедливост. Последната такава изцепка бе на депутата Петър Петров. \r\n\r\n \r\n\r\n \r\n  \r\n\r\n   \r\n \n\t\t\t\t\t\t", "date": "2018.11.12", "title": "Депутатът Касабов от партията на Валери Симеонов нарече протестиращите българи \"ЛУМПЕНИ и СБЪРКАНИ ХОРА! (ВИДЕО)"}
{"url": "http://www.bnews.bg/article/251930-nedostig_na_kadri_v_turizma_za_zimniya_sezon", "text": "\n За зимния сезон, подобно на летния, отново има сериозен недостиг на кадри в туризма в основните изпълнителски професии. Липсват камериерки, сервитьори, бармани. Разчита се основно на сезонна заетост от трети страни, като от началото на годината над 7800 са регистрираните сезонни работници от трети страни. Това съобщиха пред журналисти министрите на туризма и на труда и социалната политика Николина Ангелкова и Бисер Петков. \r\nНад 90 процента от сезонните работници от трети страни са от Украйна и Молдова. Тази година има ръст от над два пъти на регистрираните сезонни работници от трети страни, каза министър Бисер Петков.  \r\n\r\n \"Предизвикателството в сектор туризъм, свързано с кадрите, е огромно. Това е един от секторите, където няма безработица, а има огромна нужда от кадри, особено по време летния и зимния туризъм\", каза Ангелкова. Работодатели, които имат хотели едновременно и на морето, и в планината, успяват да осигурят почти целогодишна заетост на своите служители, но тези, които нямат, срещат затруднения, посочи министърът.  \r\n\r\n Министърът на туризма Николина Ангелкова и министърът на труда и социалната политика Бисер Петков участват в заседанието на Междуведомствения съвет за кадрите в туризма. Те са представили план за действие по подписваното на 20 септември споразумение за сътрудничество между двете министерства. \r\n\r\n Документът създава възможности за безплатно обучение и професионална квалификация на кадри за туризма в \"Българо - германския център за професионално обучение\". До края на годината споразумението ще се финансира със средства от Националния план по заетостта, които са насочени към \"Българо -германския център за професионално обучение\" на база на двегодишния план за обучение. \r\n\r\n Министрите разчитат чрез споразумението и обучението по него да се създаде по-дълготрайна заетост, в момента основно се разчита на сезонната от трети страни. За нея с експертите се търсят допълнителни облекчения, посочи министър Бисер Петков. Той допълни, че част от над 7800 -те регистрирани сезонни работници от трети държави вече се възползват от създадената процедура да удължат и получат разрешение за сезонна заетост до 9 месеца.  \r\n\r\n Обучението в \"Българо -германския център за професионално обучение\" има различна продължителност, като това за най-висока степен на квалификация ще е с шестмесечен срок. То ще почне от началото на декември, за да могат да се осигурят и висококвалифицирани кадри за летния сезон. При представянето на споразумението в края на септември министрите отбелязаха, че около 250 безработни ще бъдат обучени до края на тази година. Днес обаче стана ясно, че най-краткият срок на обучение е двумесечен.  \r\n\r\n Обучението на кадри в туризма ще се осъществява в клоновете в Царево и Смолян. Ще се придобива професионална квалификация в направленията \"Хотелиерство и ресторантьорство\", както и \"Пътуване, туризъм и свободно време\". Ще се придобиват конкретни професии по тези две професионални направления. Учебните програми ще бъдат съгласувани с работодателите, съобразно с техните нужди.  \r\n\r\n Едното направление на обучение е за безработни и то се осигурява по Националния план за заетостта, другото ще е за вече заети, ако работодателите имат желание да квалифицират допълнително своите служители. По думите на министър Ангелкова ще се търсят възможности, ако работодателите допълнително квалифицират своите служители, то за допълнително обучените да има задължение да останат определени години в страната или фирмата. Ние искаме да задържим кадрите в страната, заяви Ангелкова. \r\n\r\n От отговорите на министрите на питания по този въпрос обаче се разбра, че на този етап няма механизъм как да бъдат задържани тези кадри. Националният план за действие по заетостта има задължение по обучението на безработни, не и по квалификацията на вече заети, която ще се прави по желание на работодателите. Те са тези, които до две седмици трябва да излязат с предложения по темата и мнение дали е възможно да има механизъм за задържане на кадрите в страната.  \r\n\r\n Изпълнителният директор на Държавно предприятие \"Българо - германски център за професионално обучение\" към МТСП Любов Попова посочи, че вече 22 години предприятието прави обучения. Два от петте клона на предприятието са специализирани за обучение в областта на туризма по много търсени специалности. По морски туризъм е специализацията в клона в Царево, а по планински е в Смолян. В Плевен, Пазарджик и Стара Загора също се предлага обучение по някои важни за работодателите професии в туризма. Предприятието е представило възможностите, които предлага за сътрудничество с работодателите. Само за последните 4 години сме обучили над 2000 безработни в рамките на Националния план за действие по заетостта, каза Попова. Най-много са готвачите, тъй като има голяма потребност от такива кадри, отбеляза експертът. За зимния сезон вече се подготвени кади извън споразумението между Министерството на туризма и социалното ведомство. За квалификацията на кадри за туризма са необходими два, четири или шест месеца обучение. \r\n \n\t\t\t\t\t\t", "date": "2018.11.12", "title": "Недостиг на кадри в туризма за зимния сезон"}
{"url": "http://www.bnews.bg/article/251893-snezhana_makaveeva_hranata_v_sasht_e_gadna_dzhvaknya", "text": "\n „Еми, още някой да ми каже, че страшен деликатес били стридите, няма по-гадна джвакня!”, категорична е Снежана Макавеева. Актрисата, която в момента е на турне в САЩ, се е затъжила безкрайно за родната кухня.  Звездата е на турне в Америка и доскоро си прекарваше страхотно. С изключение на неприятния гастрономичен опит, който е придобила опитвайки стриди. И те не са й харесали изобщо, пише „България днес”. \r\n\r\n В момента актрисата си мечтае само за балканската кухня и копнее за родните мезета. Далеч по-привлекателни й се струват кебапчетата, кюфтетата с лук, пълнените чушки и суджуци, и луканки. Както изглежда морските дарове никак не са й по вкуса. Омари, стриди, скариди – Снежана не иска и да чуе за тях. Актрисата стиска зъби, но е много възможно скоро да я видим с някой бургер в ръка. \r\n  \r\n \n\t\t\t\t\t\t", "date": "2018.11.12", "title": "Снежана Макавеева: Храната в САЩ е гадна джвакня! "}
{"url": "http://www.bnews.bg/article/251895-zaporiraha_smetki_i_imushtestvo_na_minyu_staykov", "text": "\n Апелативният специализиран наказателен съд наложи запор над дружествените дялове и банкови сметки на бизнесмена Миню Стайков, както и възбрана над множество негови недвижими имоти в цялата страна – земеделски земи, жилища, сгради. \r\n\r\n Специализираната прокуратура поиска това от съда, за да се обезпечи предвидената в закона конфискация (по реда на чл. 72 от НПК) за престъпленията, за които той е обвинен – ръководене на организирана престъпна група за продажба на цигари без акцизен бандерол, данъчни престъпления и пране на пари. \r\n\r\n Миню Стайков, синът му Стайко Стайков и още шестима бяха привлечени под наказателна отгонорност на 6 септември 2018 г. Часове по-късно Специализираната прокуратура представи на съда доказателства за това, че групата е организирала производството на цигари в нелегални фабрики и ги е разпространявала на черния пазар, съобщиха от държавното обвинение. \r\n\r\n С действията си участниците са избегнали и плащането на ДДС и са възстановили неследващ се данъчен кредит в размер на 1 016 139 лева при търговска дейност. \r\nПо отношение на Миню Стайков съдът прие като обосновано предположението, че участвал в схема за пране на пари. Миню Стайков и още двама от участниците в групата са с наложени мерки за неотклонение „Задържане под стража“ и остават в следствения арест. \r\n\r\n Стайко Стайков се издирва. \r\n \n\t\t\t\t\t\t", "date": "2018.11.12", "title": "Запорираха сметки и имущество на Миню Стайков"}
{"url": "http://www.bnews.bg/article/251885-balgariya_nyama_da_se_prisaedini_kam_pakta_na_oon_za_migratsiyata", "text": "\n Обсъдихме глобалния пакт за миграцията на ООН. \r\n\r\n Да не се присъединяваме към този пакт, това е решението на правителството. \r\n\r\n Това заяви председателят на ПГ на ГЕРБ Цветан Цветанов след коалиционен съвет в МС. \r\n  \r\n \n\t\t\t\t\t\t", "date": "2018.11.12", "title": "България няма да се присъедини към пакта на ООН за миграцията"}
{"url": "http://www.bnews.bg/article/251886-goranov_otreche_tsena_na_go_ot_1000_leva", "text": "\n Две кутии цигари – толкова ще е увеличението на данъка за старите автомобили. Това стана ясно от думите на министъра на финансите Владислав Горанов след днешния коалиционен съвет. Това е мярка и в борбата за чистия въздух, а цената ѝ е поносима за българските граждани според него. \r\n\r\n \"Предложихме и се прие от българския парламент още един компонент за данъка върху моторните превозни средства, който освен имуществената част, да държи отговорност и за степента на замърсяване на отделните автомобили и тяхната екологична категория. Действително  автомобилите, които нямат екологична категория и замърсяват повече, ще се наложи да плащат малко по-висок данък, който в зависимост от възрастта на автомобила може да достигне 6 до 10 лева увеличение. Което е действително, макар да не е пренебрежима сума, по наши оценки е малко на фона на целите, които сме си поставили за чистотата на въздуха. Знаете, че имаме наказателна процедура в доста напреднала фаза по отношение на чистотата на въздуха и в същия този момент да не вземаме никакви мерки, след като сме се преърнали в гробницата на Европа за стари автомобили и след като очакваме в следващите няколко години целият ЕС в западната част и Гърция да премахнат и да ограничат използването на дизелови автомобили, можем лесно да предположим къде всички тези моторни превозни средства ще се насочат. Затова тази мярка има своя и икономически, и екологичен смисъл, и тежестта върху старите автомобили не е такава, че да се превръща в непосилно бреме за българските граждани. Що касае размера на данъка – повтарям, 60 или 80 стотинки на месец или 2 кутии цигари за цялата година не са това, което може да промени драстично склонността към покупка на по-стари автомобили на българските граждани, а същевременно ще даде една политика в областта на чистия въздух”, коментира Горанов на брифинга в Министерския съвет. \r\n\r\n Той коментира протестите от изминалите дни, както и темата за увеличаването на цената на задължителната застраховка \"Гражданска отговорност\". Застрахователи вече обявиха, че тя може да скочи до 1000 лева заради разширения кръг на хората, които могат да търсят обезщетение при смърт, но според Горанов това е спекулация. \r\n\r\n \"Цена 1000 лева гражданска отговорност не стои на дневен ред, подобна тема е спекулация, която цели създаване на обществено напрежение. По принцип по-рисковите шофьори би трябвало да пращат повече, но наредбата на КФН е в много начален етап и тепърва ще се обсъжда дали тези разпоредби с такава ескалация на \"Гражданската отговорност\", в зависимост от рисковото поведение, тепърва ще се анализира. Дебат за 1000 лева „Гражданска отговорност” няма и такива цени на пазара в България няма\", каза на брифинга министърът на финансите Владислав Горанов, предаде Канал 3. \r\n \n\t\t\t\t\t\t", "date": "2018.11.12", "title": "Горанов отрече цена на ГО от 1000 лева"}
{"url": "http://www.bnews.bg/article/251887-evtin_piar_malkoto_kote_na_bozhinkata_spi_s_kulagin", "text": "\n Малкото коте на Валери Божинов вече е в лапите на Валентин Кулагин. Бояна Генова, която доскоро бе една от главните актриси в сериала \"София ден и нощ\", смени футболиста с гримьор. \r\nОслепителната блондинка сензационно разкри сама, че си ляга с един от най-скандалните участници в историята на българския \"Биг брадър\". Бояна и Вальо дори затвърждават слуховете с видео в социалните мрежи, на която се целуват в устата. Кулагин е нарочен от мнозина за гей заради ексцентричното си поведение и визия, но самият той отрече да е хомосексуалист по време на участието си в риалити формата, пише \"България Днес\". \r\nСега по всичко личи, че гримьорът ще разбие на пух и прах всички подобни съмнения. Валентин е успял да спечели сърцето на една от най-желаните моделки у нас. Бояна е модел на \"Плейбой\", а името й нашумя след един чат с нападателя Валери Божинов. Тогава той започва свалката с култовата реплика: \"Малко коте, секс има ли?\". \r\n\"И понеже силно се интересувате от личния ми живот и това с кого споделям леглото си, мога само да кажа, че сте прекалено посредствени, повъхностни и си мислите, че знаете всичко, но уви! Някои неща остават истински и непокътнати, защото любовта е по-силна от всичко! А това е Валентин Кулагин. За мен Валето е неподправен, истински и несравним. Човек, който е с теб, когато трябва и срещу теб, когато не струваш\", разкрива чувствата си красавицата. \"Хората винаги ще плюят по ангелите и ще почитат демоните\", продължава с подкрепата си към Кулагин тя. \r\nНеотдавна се появиха информации, че Генова е заживяла с тийнидола Артьом Анатолиевич-АРТи. Младият изпълнител е част от империята на Пайнера. Той дори се бе похвалил, че Бояна му готви, пере и глади. Преди него плеймейтката имаше връзка и със Спас Цоков, сина на скандалния кмет от Галиче Ценко Чоков. Дългокраката блондинка и кметският наследник често бяха засичани по скъпарски ресторанти и хотели. \r\n  \r\n \n\t\t\t\t\t\t", "date": "2018.11.12", "title": "ЕВТИН ПИАР! Малкото коте на Божинката спи с Кулагин"}
{"url": "http://www.bnews.bg/article/251888-konpi_privikva_lozan_panov_za_obyasneniya_toy_otkazva", "text": "\n Комисия за противодействие на корупцията и за отнемане на незаконно придобитото имущество (КПКОНПИ) е призовала председателя на ВКС Лозан Панов за вземане на обяснения по извършваща се проверка, съобщиха от пресцентъра на Върховния касационен съд. Панов е отговорил, че е недопустимо да бъде призоваван в качеството си на председател на съд. \r\n\r\n \"Подобен подход грубо нарушава конституционния принцип на разделение на властите и същността на правовата държава. Намирам, че няма правно основание за явяването ми в сградата на КПКОНПИ на посочената дата\", казва Панов в свой отговор до комисията. \r\n\r\n Причината за отговора на Панов е, че в негово отсъствие писмото за явяването му в КПКОНПИ е било предадено от трима служители на комисията на съдия Павлина Панова - зам.-председател на ВКС. То е било адресирано не до гражданина Лозан Панов, а до председателя на Върховния касационен съд. \r\n\r\n Според правилника за устройството и дейността на КПКОНПИ и Закона за противодействие на корупцията, комисията може да призовава и взема обяснения от граждани. Нормите обаче не предвиждат хипотеза за призоваване на председател на съдебна институция. \r\n \n\t\t\t\t\t\t", "date": "2018.11.12", "title": "КОНПИ привиква Лозан Панов за обяснения, той отказва"}
{"url": "http://www.bnews.bg/article/251889-eto_ya_nikita_dzhonsan_predi_da_se_obezobrazi_s_plastichni_operatsii", "text": "\n Преди да се обезобрази с поредица от пластични операции и с десетки татуси, Никита Джонсън е изглеждала доста по-добре от сега. \r\n\r\n \r\nМилена, както е рожденото й име, прекрачи прага на Къщата с доста стряскаща визия. Заради многобройните корекции по лицето си и татуировки по цялото тяло, победителката в „Биг брадър” през 2015 г. изглежда страховито.  \r\nПреди 6 години, когато е започнала връзката й с ръгбиста Борислав, с когото са заедно и до днес, тя е била истинска красавица. По времето, когато е срещнала за първи път бившия брадър, Никита е имала силикон в бюста, импланти в скулите и филъри в устните. Татуировките й са били сравнително малко. Именно такава я харесал Боби Ръгбиста, но въпреки огромната промяна във визията й, той продължавал да е все така луд по нея. Въпреки фрапиращия си външен вид, преди 2 години обезобразената от пластики Джонсън се превърна в любимка на зрителите заради прямото си поведение и добродушен нрав. Още с влизането си в Къщата за новия сезон на шоуто, Никита даде заявка за спечелването на голямата награда, пише \"Уикенд\". \r\n \n\t\t\t\t\t\t", "date": "2018.11.12", "title": "Ето я Никита Джонсън преди да се обезобрази с пластични операции"}
{"url": "http://www.bnews.bg/article/251916-obshtinski_savetnitsi_iskat_otkazvane_ot_plastmasata", "text": "\n Използването на пластмасовите бутилки и чаши в Общинския съвет и Общинска администрация да бъде ограничено, предлагат общинските съветници от ГЕРБ Калояна Живкова и Петко Георгиев. \r\n\r\n Искането им е в унисон с Европейската стратегия за ограничаване на пластмасата, последвана от предложение за пакет от мерки за забрана на определени пластмасови продукти за еднократна употреба. \r\n\r\n Съветниците цитират проучване на \"Евробарометър\", което показва, че 87% от анкетираните са загрижени за въздействието на замърсяването с пластмаси върху околната среда. \r\n \n\t\t\t\t\t\t", "date": "2018.11.12", "title": "Общински съветници искат отказване от пластмасата"}
{"url": "http://www.bnews.bg/article/251891-hlyab_i_taksita_s_po_visoki_tseni_ot_dnes_vav_veliko_tarnovo", "text": "\n Хлябът и таксиметровият превоз поскъпнаха във Велико Търново. От днес хлябът е със 17 % по-висока цена, а при превоза на пътници увеличението е с 20 на сто. \r\n\r\n За по-малко от три месеца цената на хляба се вдигна втори път във Велико Търново. Днес в магазините най-масовият хляб се продава за 1,05 лева или с 15 стотинки по-скъпо от вчера. Хлебозаводите обясняват по-високата цена с поскъпването на природния газ, горивата и брашното. \r\n\r\n По-малко от седмица след като от таксиметровия бранш обявиха, че ще поискат 20 на сто по-високи цени, те вече са факт. Димитър Христов от сдружението на таксиметровите шофьори обясни причината: \r\n\r\n “Скъпите горива и общински данък 500 лева плащаме. Минималната работна заплата се вдига. Просто не може да се кара така“, каза той. \r\n\r\n Таксиметровите тарифи не бяха променяни от 5 години, но остават под „тавана“, гласуван от Общинския съвет, съобщи БНР. \r\n \n\t\t\t\t\t\t", "date": "2018.11.12", "title": "Хляб и таксита с по-високи цени от днес във Велико Търново"}
{"url": "http://www.bnews.bg/article/251896-romat_ubil_dve_zheni_v_karnobat_naglo_poiska_da_nyama_zhurnalisti_v_sadebnata_zala", "text": "\n 18-годишният карнобатски ром Алекс Димов, който на Задушница премаза и уби две жени в Карнобат, е поискал от Апелативния съд в Бургас да забрани на журналисти да присъстват на мярката му да неотклонение - в залата и пред нея, пише \"Флагман\". \r\n\r\n Това става ясно от съобщение от пресцентъра на съдилището. Магистратите явно не са уважили молбата на защитника му, тъй като уточняват, че журналисти, както винаги, може да присъстват на заседанието, но без да извършат снимки в съдебната зала, което е обичайна съдебна практика.  \r\n\r\n Закриване на заседание се налага само при необичайни обстоятелства, например насилие над деца или при четенето на СРС-а. \r\n\r\n Необичайното е наглото поведение на Алекс, който вместо да се покае заради случило се, опитва да наложи рестрикци за отразяване на мярката му. Той първо изобщо не се извини, не изрече и дума, а сега настоява да се изгонят журналистите от залата.   \r\n  \r\n \n\t\t\t\t\t\t", "date": "2018.11.12", "title": "Ромът, убил две жени в Карнобат, нагло поиска да няма журналисти в съдебната зала"}
{"url": "http://www.bnews.bg/article/251892-sluchaynost_lovdzhiya_prostrelya_svoy_kolega_i_v_dvata_kraka", "text": "\n Жител на село Гълъбец, община Хасково на 37 години е пострадал в ловен инцидент, съобщи ОД на МВР - Хасково. Вчера пострадалият мъж е бил на излет с ловната си дружинка в землището на селото. \r\n\r\n Около 16,30 часа той е бил прострелян в двата крака с ловно оръжие. Пристигналите на място териториални полицаи са установили, че това е станало неволно от 36-годишен ловджия със законно притежаваната му ловна пушка. Оръжието е било иззето с протокол по образуваното досъдебно производство. \r\n\r\n Потърпевшият е бил прегледан и обработен в спешното отделение на хасковската болница. Той е без опасност за живота. \r\n \n\t\t\t\t\t\t", "date": "2018.11.12", "title": "Случайност? Ловджия простреля свой колега и в двата крака!"}
{"url": "http://www.bnews.bg/article/251877-na_ploshtada_veche_e_nova_generatsiya_hora_imat_otsenka_za_sebe_si_znayat_si_tsenata_nedovolni_sa", "text": "\n „На площада се появява една нова генерация хора – по-информирани, повече пътували, с повече претенции, така че вероятно ще бъдем свидетели на една гореща есен”. Така бившият социален министър Иван Нейков коментира протестите, които блокираха страната в неделя, в студиото на „Здравей, България”. Хората излязоха на протест заради високите цени на горивата, идеите за повишаване на цената на задължителната застраховка „Гражданска отговорност”, данъците на старите автомобили. \r\n\r\n „Това е протест на несбъдналата се средна класа – това са хора, които имат оценка за себе си, знаят си цената, недоволни са, че не могат да получат цената на своя труд . Една част от проблема е заради загубения диалог, много от решенията, които имат конфликтен потенциал, не получават разумни обяснения отначало”, коментира Нейков. Той даде за пример решението за увеличаване на максималния осигурителен праг, което не е било подложено на широка обществена дискусия – при много хора, това без да ги засяга, това предизвика негативна реакция. \r\n\r\n По думите му обаче хората не протестират, за да съборят правителството, а за да защитят интереса си.  Нейков обаче смята, че дори партиите от опозицията, които традиционно яхат всеки протест, не биха изпълнили някои от исканията – като това за намаляване на ставката на ДДС за горивата . \r\n\r\n „Аз смятам, че управляващите ще започнат да разговарят с отделните групи от протестиращи и да възстановят диалога, каза още Нейков. \r\n \n\t\t\t\t\t\t", "date": "2018.11.12", "title": "На площада вече е нова генерация хора - имат оценка за себе си, знаят си цената, недоволни са"}
{"url": "http://www.bnews.bg/article/251900-protestirashti_zad_nas_ne_stoyat_politicheski_sili", "text": "\n Блокадата на протестиращи срещу цените на горивата падна последно във Велико Търново късно снощи. Недоволство и блокирани пътища вчера имаше в десетки градове. \r\n\r\n Тази сутрин трафикът се осъществява нормално. Не така беше обаче снощи, когато протестиращите – около 500 души, спонтанно блокираха главния път. По-късно пеша и скандирайки се отправиха към възлови кръстовища в града, където останаха мирно с часове. \r\n\r\n В час пик шофьорите слязоха от автомобилите и поведоха стотиците протестиращи пешеходци към изхода на града. До сблъсъци с полицията не се стигна. \r\n\r\n Днес пред bTV организатори и участници в протестите заявиха, че недоволството няма да стихне, докато управляващите не вземат мерки в полза на народа. И категорично отрекоха зад тях да стоят политически сили. \r\n\r\n Подобни становища вече изказаха Ангел Джамбазки и Емил Димитров-Ревизоро. \r\n \n\t\t\t\t\t\t", "date": "2018.11.12", "title": "Протестиращи: Зад нас не стоят политически сили!"}
{"url": "http://www.bnews.bg/article/251876-nablizhava_li_studenoto_vreme", "text": "\n Над по-голямата част от страната ще бъде предимно слънчево. \r\n\r\n В сутрешните часове над Източна България и по поречието на Дунав ще има ниска слоеста облачност или мъгла. На отделни места там ще преръми. Около обяд облачността ще се разкъса, а видимостта ще се подобри. Ще духа слаб предимно северен вятър. Максималните температури ще са между 13° и 18°, за София – около 16°. Това сочи прогнозата на дежурния синоптик Христо Христов от НИМХ. \r\n\r\n Атмосферното налягане е по-високо от средното за месеца и през деня ще се задържи без промяна. В планините ще бъде предимно слънчево. Ще духа умерен вятър от север-североизток. Максимална температура на височина 1200 метра около 13°, на 2000 метра – около 7°. \r\n\r\n Над Черноморието преди обяд ще има разкъсана, често значителна облачност, а след обяд ще бъде предимно слънчево. Ще духа слаб до умерен предимно северен вятър, който след обяд ще се ориентира от югоизток. Максималните температури ще са 16-18°. Температурата на морската вода ще е 15-16°. Вълнението на морето ще е 1-2 бала. \r\n  \r\n \n\t\t\t\t\t\t", "date": "2018.11.12", "title": "Наближава ли студеното време?"}
{"url": "http://www.bnews.bg/article/251881-benzinat_v_balgariya_samo_izglezhda_evtin_zaradi_dds_i_aktsiza", "text": "\n С цена от около 1,20 евро на литър към 5 ноември т.г., България изглежда като една от държавите в Европейския съюз с най-ниска цена на масовия бензин А-95. Всъщност, само в Полша и Румъния е по-евтино и то – с малко (1,18 евро), показват данни от проверка на bTV. \r\n\r\n Често и от горивния бранш изтъкват, че у нас струва много по-малко да заредиш своя автомобил, отколкото почти навсякъде другаде в ЕС и предизвикалите протести високи цени на горивата се дължат на фактори като световните цени на петрола, логистиката и т.н. Дали това е напълно вярно? \r\n\r\n Важно е да припомним, че в цената, която плащаме на касата в бензиностанцията влизат акцизите и ДДС, които са различни в различните държави. Ако ги извадим от уравнението, картината с евтиния български бензин се променя коренно. \r\n\r\n Оказва се, че така сравнени, цените в 24 от 27-те останали членки на ЕС са по-ниски, отколкото в България. Тук чистата цена на А-95 е 63 евроцента, а, например, във Франция е 59, в Италия – 62, във Финландия – 57. По-скъпо е само в Испания (64), Германия (65), Дания (67). \r\n\r\n Подобни закономерности, макар и не толкова драстични, има и при дизела, който се приема за по-важен за икономиката. Преди данъци и акцизи той е по-евтин в 11 страни от ЕС. \r\n\r\n Оказва се, че сравнително ниската цена у нас се дължи на това, че държавата вкарва по-малко в хазната си от всяка продажба. В случая даже не отчитаме разликите в покупателната способност, които между България и развитите членки на ЕС се измерват в пъти. \r\n \n\t\t\t\t\t\t", "date": "2018.11.12", "title": "Бензинът в България само изглежда евтин, заради ДДС и акциза"}
{"url": "http://www.bnews.bg/article/251879-patriotite_shte_saboryat_tretoto_pravitelstvo_na_borisov_toy_sam_si_gi_izbra", "text": "\n Изборът на г-н Борисов ще събори третото правителство на Борисов, каза той като визираше избора на премиера да се коалира с Обединените патриоти. „Нито са обединени, нито са патриоти.” \r\n\r\n Това каза зам.-председателят ПГ на ДПС Халил Летифов в ефира на предаването „Беновска пита” по Канал 3. \r\n\r\n Председателят беше ясен след Централния съвет на ДПС „Или ще паднат Обединените патриоти, или ще падна цялото правителство”. Смятам, че цяла България вижда какъв воденичен камък са те на правителството и на г-н Борисов. Ще платят ГЕРБ и за съжаление цялата страна цената от тежестта на този камък. Ако някой ме убеди мен, че това поведение на вицепремиера и на единия, и на другия, следва да бъде толерирано, че то е адекватно, че това е нормално, че това отношение трябва да бъде овластено, не могат да ме убедят, на за съжаление не могат да убедят и българското общество, продължи Халил Летифов. \r\n\r\n Няколко пъти го повтаряме: упражнението „стани да седна”се изчерпа като поведение, въпросът е  какво става след взимането на властта и или с участието във властта – какви са резултатите за страната, какви се резултатите за просперитета на хората. \r\n\r\n Трябва да признаем, че вече 29 години България е демократична страна, дари с негативните оттенъци от това. Вярвам, че всеки има право да изрази своето мнение и правото на протест, коментира Латифов, който закъсня за участие в предаването, защото попадна в блокадата на протестиращите срещу цените на горивата на магистрала „Тракия”. \r\n\r\n По отношение на Закона за осветляване на собствеността на медиите, смятам, че отворихме една тема, която предизвика огромна полемика в българското общество. Това е изключително важна тема. Когато говорим за властта, не трябва да подценяваме властта на медиите и аз много често за себе си си задавам въпроса: Коя е първата власт и коя четвъртата? Когато една власт като такава упражнява и до голяма степен задава на обществото, тя трябва да бъде осветлена, тя трябва да бъде ясна, категоричен бе Летифов.   \r\n\r\n Сигурно е, че догодина ще има поне два вида избора, затова председателят и ръководството на Движението за прави и свободи работят за това ние да възстановим, която ДПС има. Факт е, че Обединените патриоти като резултат от изборите миналата година имат около 2 500 гласа повече от ДПС, но този математически сбор не даде добър резултат. Нашите предупреждения вървят вече година и половина, че тази математически събрана коалиция няма да даде очаквания резултат. Доказателствата в подкрепа на нашата политическа теза са толкова много, че е много вероятно следващата година освен двата задължителни избора да има  и непредвидени, каза още той. \r\n\r\n Досега като партия не сме давали оценка на президента Румен Радев, няма и да го направим. Това ще направи председателя или ръководните органи, ако има необходимост. Що се отнася до това какви позиции изразява президентът, та са отговорност на тази институция, каза той за обръщението на Румен Радев по повод 10 ноември. \r\n \n\t\t\t\t\t\t", "date": "2018.11.12", "title": "Патриотите ще съборят третото правителство на Борисов, той сам си ги избра"}
{"url": "http://www.bnews.bg/article/251882-borisov_privikva_malkite_kmetove_te_obache_nyama_da_se_hvanat_na_obeshtaniya_za_pari", "text": "\n „Не искаме повече пари. Искаме закон, който да дава гаранция, че това, което ни се полага, че ще го получим“. Това заяви в предаването „Преди всички“ кметът на Калофер Румен Стоянов. Днес кметовете на малки кметства ще се срещнат с премиера, заради което се отложи и планираният им протест. Те настояват да получават парите, които държавата им дава, а не това да става по преценка на големия кмет в общината. \r\n\r\n „Няма ли закон, нищо няма да се случи. В момента факторът е субективният. Искаме в Закона за местната власт да бъде записано, че кметът на общината е длъжен да изпълнява бюджета – 10 до 12% ежемесечно“, категоричен бе Стоянов и добави, че настояват това да се случи веднага. \r\n\r\n По думите на кмета исканията са от повече от месец: \r\n\r\n „Последният месец дадохме ултиматум, че ако никой не ни потърси и никой не вземе отношение по нашите искания, тогава ще излезем на жълтите павета в София. … Лично премиерът ми се обади точно в момента, когато вече назряваше недоволството на нашите съграждани. В разговора разбрах, че той е добронамерен и е готов да ни приеме за днес в 10 часа“. \r\n\r\n Проблемът наистина е голям, категоричен е кметът на Калофер. Според него държавата си върши работата до общините, дава средствата, но оттам нататък нехае какво се случва от „общините надолу“: \r\n\r\n „Те лъжат директно пред държавата, че всичко е наред – всеки кмет, където има някакви проблеми, а то почти навсякъде има. Имаме 5-6 общини, които работят качествено“, коментира Румен Стоянов. Според него в случая има значение разпределящият парите и кметовете от коя партия са подкрепени.  \r\n \n\t\t\t\t\t\t", "date": "2018.11.12", "title": "Борисов привиква малките кметове, те обаче няма да се хванат на обещания за пари!"}
{"url": "http://www.bnews.bg/article/251899-sadat_globi_shefa_na_bnt_zaradi_neyavyavane_po_deloto_sreshtu_nego", "text": "\n Софийският градски съд глоби с 1000 лева генералния директор на БНТ Константин Каменаров след поредното му неявяване в съдебна зала. \r\nКаменаров е подсъдим за шофиране в нетрезво състояние и вече има условна присъда от 1 г и 3 месеца затвор на първа инстанция. Ако присъдата бъде потвърдена, Каменаров ще бъде принуден да напусне поста си, тъй като по закон членове на управата на БНТ не могат да са лица с влезли в сила присъди за престъпления от общ характер. \r\nДо момента, Каменаров не се яви на нито едно от заседанията срещу него под претекст, че има служебни ангажименти и здравословни проблеми, съобщи Дарик. \r\nДнес в съда не се явиха нито той, нито адвокатът му, което накара съдията да наложи глобата. Всяко следващо неявяване на Каменаров, дори и при уважителна причина, ще се счита за злоупотреба с право и съдът ще може да вземе решение по същество и в негово отсъствие. Следващото заседание по делото е насрочено за 11 януари. \r\n \n\t\t\t\t\t\t", "date": "2018.11.12", "title": "Съдът глоби шефа на БНТ заради неявяване по делото срещу него "}
{"url": "http://www.bnews.bg/article/251880-rosen_zhelyazkov_v_bdzh_shte_ima_kadrovi_promeni_i_sakrashteniya_a_pak_protestite_ne_bili_sreshtu_pravitelstvoto", "text": "\n \r\n”В ДАНС е изпратен предварителният одит от служител на БДЖ. Назначил съм одит на министерството, който ще приключи до края на месеца. Проблемите на БДЖ не са малко, те са свързани основно с обществените поръчки и планирането и забавянето на ремонтите”, коментира министър Росен Желязков. \r\n\r\n Според него ще кадрови промени в ръководството на БДЖ и съкращения на част от състава. \r\n\r\n Той коментира и положението в страната: \"Това е създаване на предпоставеност за усещане за кризисна ситуация, която може би търси ескалация на напрежението особено зимата, когато се очаква сметките да скочат\". каза пред Нова телевизия транспортният министър Росен Желязков по повод протестите. Той направи аналогия с протестите през 2013 г. \r\n\r\n \"50-60% от населението не гласува, защото не вярва в нито една власт. В такъв случай недоволството е повече от доволството. Но аз, като човек от правителството, не мога да не оценя, че правителството изпълнява програмата си. Когато правителството изпълнява програмата си, тогава напрежението е на общо основание, а не към правителството\", обясни министърът на транспорта. \r\n \n\t\t\t\t\t\t", "date": "2018.11.12", "title": "Росен Желязков: В БДЖ ще има кадрови промени и съкращения, а пък протестите не били срещу правителството"}
{"url": "http://www.bnews.bg/article/251878-maya_manolova_inspektira_fatalniya_pat_kray_svoge", "text": "\n Омбудсманът Мая Манолова организира втора работна среща във връзка с поетия ангажимент пред гражданите на Своге да съдейства за ясни гаранции от страна на отговорните институции за обезопасяване на път II-16 от републиканската пътна мрежа София – Мездра, в участъка гр. Нови Искър – с. Ребърково, съобщиха от Пресцентъра на Омбудсмана на Република България. Повече от 100 жители на Своге сезираха с подписка Манолова след тежкото пътнотранспортно произшествие в края на август, при което загинаха и пострадаха десетки хора.  \r\n\r\n Гражданите настояват ресорните институции да поемат отговорност и да си свършат работата за предотвратяване на бъдещи инциденти на пътя край Своге. \r\n\r\n Поканените да участват представители на министерствата на регионалното развитие и благоустройството, на вътрешните работи, на транспорта, информационните технологии и съобщенията, ръководството на Агенция „Пътна инфраструктура“ и на Община Своге, трябва да отчетат свършената от тях работа, както и да се набележат следващите стъпки, така че исканията на гражданите да бъдат удовлетворени. Сред тях бяха поставяне на мантинели, пътни знаци, орязване на растителността край пътя, подновяване на маркировката и др. \r\n \n\t\t\t\t\t\t", "date": "2018.11.12", "title": "Мая Манолова инспектира фаталния път край Своге"}
{"url": "http://www.bnews.bg/article/251890-fitnes_maniatsite_sa_s_po_visok_risk_ot_depresiya", "text": "\n Норвежки и американски учени установиха, че мъжете, които са пристрастени към фитнес залите, по-често страдат от депресия, коeто ги тласка към злоупотреба с алкохол и прибягване към нелегални стероиди. \r\n\r\n Специалисти от Норвежкия университет за наука и технологии, съвместно с техни колеги от Харвардския университет изследваха 2400 американски мъже на възраст между 18 и 22 години, редовни посетители на фитнес зали. Около 10 процента от тях имали невярна представа за тялото си, като се мислели за прекалено пълни и желаели да отслабнат чрез физически упражнения. Една трета от участниците се били подложили на специален хранителен режим през изминалата година, за да натрупат по-голяма мускулна маса. \r\n\r\n Изследваната група се оказа с 4 пъти по-голяма вероятност да посегне към анаболните стероиди, за да постигне перфектна физика. Участниците били и с 4 пъти по-голям риск от депресия, пише в. \"Дейли мейл\", цитиран от БТА. \r\n\r\n Един от главните автори на проучването, д-р Трине Еик-Неис коментира, че повечето мъже, пристрастени към фитнеса, желаят да се сдобият с тялото на Кристиано Роналдо. \"Това е голям проблем, защото той е професионален спортист, докато посетителите на фитнеса са обикновени млади хора, които ходят на работа или учат. Ако искат подобна физика, те трябва да посветят, досущ като Роналдо, целия си работен ден на тренировките!\" \r\n \n\t\t\t\t\t\t", "date": "2018.11.12", "title": "Фитнес маниаците са с по-висок риск от депресия"}
{"url": "http://www.bnews.bg/article/251884-zashto_borisov_se_strahuva_da_poiska_ostavkata_na_simeonov", "text": "\n \r\nЗащо Борисов се страхува да поиска оставката на Симеонов? Въпрос, който набира все по-голяма сила през последните дни. \r\n\r\n В обществото се набива усещането, че държавата се командва от Валери Симеонов, а Борисов се явява притурка на неговите желания и изцепки. \r\n\r\n Всъщност наглостта на Симеонов и силовия натиск върху Борисов вече бе проявена неведнъж. Най-ярко тя бе изразена при посканите три оставки от Борисов след трагедията край Своге. На практика решението на Борисов бе бламирано освен от Симеонов, но и от партията на премиера ГЕРБ. Това беше и първият пример, че между Борисов и Цветанов, който демонстрира изключително близки отношения със Симеонов, има сериозно напрежение. \r\n\r\n Припомняме, че Симеонов остро се противопостави на исканите министерски оставки и особено силно защити регионалния министър Нанков. Борисов бе унизен и поставен на колене след като назначи изхвърления министър Нанков за заместник на новоназначената Петя Аврамова. \r\n\r\n Няколко седмици по-рано Борисов бе унизен и от най-приближения депутат на вицето Симеонов- Валентин Касабов, който на брифинг в Народното събрание заяви, че премиерът е зависим. Борисов, който винаги се е характеризарал с голям усет и бърза реакция бе обезличен от неморалното поведение на Симеонов, който освен всичко му нанасяше и непрекъснато удари в гърба. \r\n\r\n Вече и за най-неграмотните политически е ясно, че Борисов се страхува да поиска оставката на Симеонов, защото се страхува да не бъде бламиран от екипа Цветанов-Симеонов. \r\nТези бездействия на премиера и недопустимото поведение на тандема Цветанов-Симеонов вече дава своите резултати, а именно ескалиране на всенародно напрежение, което вече прераства в неконтролирани бунтове, искащи оставка на цялото правителство. \r\n\r\n Тандемът Цветанов-Симеонов вече нанася непоправими щети върху цялото правителство и върху обществото, чрез увеличаване на данъци и цени, които подлежат на регулиране, какъвто е случая със застарховката гражданска отговорност.Борисо все още има възможност за полезен ход, който задължително преминава през оставката на вицепремиера Симеонов. Бездействието му вече е равнозначно на хвърляне на държавата в хаос, процес който вече се \r\nнаблюдава.  \r\n  \r\n \n\t\t\t\t\t\t", "date": "2018.11.12", "title": "Защо Борисов се страхува да поиска оставката на Симеонов?"}
{"url": "http://www.bnews.bg/article/251883-api_ne_prospali_problemite_s_patya_kray_svoge_prehvarliha_pak_topkata_kam_treys", "text": "\n Ръководството на Агенция „Пътна инфраструктура” е било информирано за искането на Община Своге фаталната отсечка край града да бъде ремонтирана заради лошо сцепление, но тромава процедура в комуникацията с „Трейс” е довела до забавянето, което в крайна сметка отне 20 човешки живота при автобусната катастрофа от август тази година. Това стана ясно от думите на шефа на агенцията инж. Светослав Глосов в студиото на „Тази сутрин”. \r\n\r\n Той беше категоричен, че АПИ не е „проспала” казуса. \r\n\r\n По думите му документът от 2017 г. с първо предписание „Пълна подмяна на асфалтовото покритие” и срок за изпълнение „Незабавно” не „нито сензация, нито откритие” на Елена Йончева от БСП и голяма част от другите констатирани дефекти са били отстранени, но точно въпросът със сцеплението се е оказал спорен. \r\n\r\n Отправяни са искания към изпълнителя да ремонтира пътя гаранционно, но последвал отказ. От „Трейс” изтъкнали, че твърденията в протокола не отговарят на истината и че общината в Своге не е страна по договора за пътния участък. „След техния отказ е направена оценка от нашата пътна лаборатория, която е констатирала конкретни проблеми”, обясни Глосов. \r\n\r\n Такава бил оформен нов протокол с предписания към „Трейс”. Той обаче датира от едва няколко дни преди трагичния инцидент. Глосов подчерта, че единственият начин да бъде „притиснат” изпълнител на пътен проект е в рамките на законово разписаните процедури. \r\n\r\n Освен това той отново призова да се изчака следствието преди да говорим за това дали пътят или шофьорът на фаталния автобус има вина за трагедията. \r\n\r\n Шефът на агенцията призна, че не може да си обясни как асфалтът се е оказал със състав, различен от утвърдената рецептура. Според него, обаче, тук не говорим за измама, защото разликата би била под 2000 лв. за 350-метров участък. \r\n \n\t\t\t\t\t\t", "date": "2018.11.12", "title": "АПИ не проспали проблемите с пътя край Своге, прехвърлиха пак топката към \"Трейс\""}
{"url": "http://www.bnews.bg/article/251905-institutat_za_patna_bezopasnost_se_usamni_v_menda_stoyanova_che_raboti_za_zastrahovatelite", "text": "\n Институтът за пътна безопасност настоява предложенията на Менда Стоянова за промени в Кодекса за застраховането да бъдат оттеглени. \r\n\r\n След обществената реакция премиерът Бойко Борисов разпореди парламентът да подложи предложенията на широк обществен дебат.  \r\n\r\n Въпреки че това беше направено, от Института за пътна безопасност смятат, че форматът му е бил ограничен, а от него като единствено \"внушение\" е излязло твърдението, че застраховката \"Гражданска отговорност\" може да скочи до 2000 лв.  \r\n\r\n В отворено писмо до председателя на комисията по бюджет и финанси Менда Стоянова от института настояват предложението за промени в Кодекса за застраховането да бъдат оттеглени, и пресмятат, че това няма да доведе до скок в застраховките. В писмото се посочва, че и сега застрахователите могат да вдигнат цената, но не го правят, защото цената се определя не само от размерите на риска, а и от пазарните отношения. \r\n\r\n От Института изразяват дори и съмнението, че Стоянова работи като \"представител на застрахователните дружества\". \r\n\r\n Ето и пълния текст на писмото: \r\n\r\n \"Уважаема г-жа Стоянова, \r\n\r\n Обръщаме се кам Вас чрез медиите, тъй като се опасяваме, че и това писмо ще остане без отговор и реакция от Ваша страна. \r\n\r\n Председателят на ПП „ГЕРБ” и министър-председател, г-н Бойко Борисов, Ви разпореди да проведете широк дебат относно Вашето предложение за налаганe на лимити на обезщетенията за близките при смърт, настъпила в резултат пътно-транспортно произшествие (ПТП). На 08.11.2018 година вие организирахте ограничен дебат в рамките на Комисията по бюджет и финанси. След този дебат като основна новина в медийното пространство излезе твърдението, че премиите по застраховка „Гражданската отговорност“ (ГО) могат да достигнат 1000 лева, ако Вашето предложение не бъде прието. \r\n\r\n Институтът за пътна безопасност категорично се противопоставя на направените опити обществото ни да се заплашва и манипулира по този начин. По време на дебата Вие не се противопоставихте на тези манипулации и това доведе до силно напрежение сред гражданите на Република България. В същото време г-н Йордан Цонев се държеше като адвокат на застрахователните компании и с менторски тон спираше всеки опит за противопоставяне на Вашето предложение. По този начин дебатът се превърна във фарс. \r\n\r\n Уведомяваме Ви, че и в момента застрахователните компании могат да вдигнат цената на ГО на 1000 или 2000 лева, но не го правят. Това е така, защото цената се определя не само от размерите на риска, а и от пазарните отношения. До този момент не е представен нито един доклад, който да показва необходимостта премията по ГО да стане 1000 лева, ако не бъде прието Вашето предложение. Конкуренцията в бранша създава условия застрахователите, в зависимост от конкретната си фирмена политика, да предлагат цени за застраховането на един и същи автомобил с разлика до 100 лв. спрямо други застрахователи. Това е първото доказателство, че не се налага драстично увеличение на цената за ГО. \r\n\r\n От интернет-страницата на Комисията за финансов надзор е видно, че за 2017 г. приходите от застраховка ГО са в размер на 659 227 502 лева, а общо изплатените обезщетения са 406 924 553 лева. Административните разходи по закон могат да достигнат до 20%, или това са 131,8 милиона лева. Т.е остават над 120,5 милиона лева за 2017 година. Тази сума, според Комисията за финансов надзор, е недостатъчна за обезпечаване на бъдещи искове. Това означава, че още в началото на 2018 година застрахователните компании са започнали да работят с недостиг на финансов ресурс. Учудващо е защо, в такъв случай, чак в края на годината и без широк обществен дебат Вие внасяте предложение за налагане на лимити на обезщетенията при смърт от ПТП. Тези ваши действия пораждат основателни подозрения, че в случая Вие не действате като народен представител, а като представител на застрахователните дружества. Предложението за налагане на лимит за неимуществени вреди ще засегне единствено тези, които най-много са пострадали от неефективното управление на пътната безопасност в България. \r\n\r\n Считаме, че е целесъобразно да се предложат пакети от мерки, обхващащи целия спектър на застраховката „Гражданска отговорност“, включително и адекватна система ”Бонус-малус”, за да не се налага през няколко месеца да се коригира Кодексът за застраховането. \r\n\r\n Предлагаме на застрахователните компании да се намали признаването на административните разходи за ГО с 10%, а лимит да има единствено за допълнителния кръг лица, произтичащи от тълкувателното решение на ВКС от тази година. \r\n\r\n Уважаема г-жа Стоянова, настояваме да оттеглите предложението си, за да може дебатът да продължи експертно, без отправянето на ултимативни заплахи към обществеността и без да се насажда усещането, че за пореден път ще бъдем излъгани. Надяваме се, че всички ние в България, които всекидневно попълваме черната статистика от убити, ранени и инвалидизирани, няма да останем сами в борбата си за справедливост.\" \r\n \n\t\t\t\t\t\t", "date": "2018.11.12", "title": "Институтът за пътна безопасност се усъмни в Менда Стоянова, че работи за застрахователите"}
