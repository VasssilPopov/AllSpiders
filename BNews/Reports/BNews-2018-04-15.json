{"url": "http://www.bnews.bg/article/240307-mazhd_algafari_vodi_se_treta_svetovna_voyna", "text": "\n В Сирия се води Третата световна война. Тя е цифрова война, война от сателити. Това каза в предаването \"120 минути\" по БТВ преводачът Мажд Алгафари. \r\nПо думите му вчерашните ракетни удари на САЩ, Великобритания и Франция в Сирия са хвърляне на прах в очите на хората, че уж нещо се върши. Всъщност целта е да се намесят американският, британският и френският бизнес в Сирия. Разрушената държава трябва да бъде възстановена, това ще струва много пари и идеята е те да отидат в западните страни, заяви Алгафари. \r\nТова е мръсна война. Русия не реагира нарочно, защото ако го направи, Третата световна война ще продължи с бомбардировки и нови разрушения. Всяка една излишна крачка ще доведе света до нещо невиждано. Русия иска да прекрати тази Трета световна война, посочи анализаторът. \r\nБашар Асад не пази само Сирия, а всичко което е останало в арабския свят. Той оттегли ли се, с арабския свят е свършено, подчерта Мажд Алгафари. \r\n \n\t\t\t\t\t\t", "date": "2018.04.15", "title": "Мажд Алгафари: Води се Трета световна война "}
{"url": "http://www.bnews.bg/article/240304-izvanredno_zhestoko_ubiystvo_zastrelyaha_mazh_v_glavata_podrobnosti", "text": "\n 55-годишен мъж е застрелян в село Правдино, извършителят е задържан, съобщиха от ОДМВР – Ямбол. \r\n  \r\n\r\n Сигналът е подаден на 14 април малко след 19.30 часа на тел. 112. Съобщено е, че в село Правдино пред наследствен имот в безпомощно състояние е намерен 55-годишен мъж. На място е установено, че мъжът е починал от огнестрелна рана в областта на главата. \r\n\r\n В резултат на проведените незабавни оперативно-издирвателни мероприятия е установен и задържан 61-годишен мъж с инициали П.С., съпричастен към деянието. \r\n\r\n На местопроизшествието и в дома на задържания са извършени процесуално-следствени действия от оперативна дежурна група, образувано е досъдебно производство. Иззети са веществени доказателства, свързани с престъплението. \r\n\r\n 61-годишният мъж е задържан с полицейска заповед за срок до 24 часа. \r\n\r\n Днес в хода на разследването той е привлечен в качеството на обвиняем за извършено престъпление по чл. 116 от НК и с прокурорско постановление е задържан за срок до 72 часа. Работата по случая продължава под надзора на Окръжна прокуратура – Ямбол. \r\n \n\t\t\t\t\t\t", "date": "2018.04.15", "title": "ИЗВЪНРЕДНО! ЖЕСТОКО УБИЙСТВО - застреляха мъж в главата (ПОДРОБНОСТИ)"}
{"url": "http://www.bnews.bg/article/240305-nelegalniyat_prevoz_na_patnitsi_da_se_kriminalizira_iskat_prevozvachi", "text": "\n Нелегалният превоз на пътници да бъде криминализиран. За това призова пред bTV председателят на Браншовия съюз за стопанска инициатива в транспорта Магдалена Милтенова. \r\n\r\n Коментарът на Милтенова е във връзка с тежките катастрофи на АМ \"Тракия\" край  и  . По думите ѝ държавата абдикира от проблемите на превозвачите. \r\n\r\n Според Милтенова за превозвачите няма финансиране от европейските фондове за подновяване на автопарка, а в същото време компенсациите от държавата са крайно недостатъчни. \r\n\r\n Симеон Милушев от Асоциацията на автобусните превозвачи също коментира темата. Според него има незаслужено негативно отношение към превозвачите.Това се е видяло и първите часове след тежкия инцидент от 13 април. \r\n\r\n Той припомни, че от 2007 г. всички автобуси за междуградски превоз са оборудвани с колани, на за съжаление не се използват. \r\n\r\n   \r\n \n\t\t\t\t\t\t", "date": "2018.04.15", "title": "Нелегалният превоз на пътници да се криминализира, искат превозвачи"}
{"url": "http://www.bnews.bg/article/240299-pazardzhik_se_vdigna_na_bunt_pusnaha_ot_aresta_pedofil_bludstval_i_zaplashval_detsa_s_ubiystvo_ako", "text": "\n В пазарджишкия ромски квартал \"Изток\" има напрежение, заради освобождаването от ареста на възрастен мъж, за когото се твърди, че е блудствал с две момичета на 8 и 11 години. 64-годишният мъж, с прозвището Мъзи, е заплашвал децата с убийство, ако кажат на родителите си какво им е причинил. \r\n\r\n Блудствените действия продължили няколко поредни дни. След третия път, едно от децата споделило с майка си. Тя насочила вниманието си и на следващия ден видяла мъжът в избата с децата, но той успял да избяга. По-късно бил задържан. След 24-часов престой в ареста, мъжът е освободен, което предизвика гнева на хората от квартала. \r\n\r\n Над 50 души се събраха пред блока на ул. \"Спартак\". От полицията съобщиха, че мъжът сам се е предал, като преди това се е укривал в Кричим. При разпита е заявил, че е невинен. Той е с чисто съдебно минало и здравословен проблем. Случаят се разследва от прокуратурата. От Отдел \"Закрила на детето\" заявиха, че не са информирани, но полицията също има закрилнически функции. \r\n  \r\n \n\t\t\t\t\t\t", "date": "2018.04.15", "title": "ПАЗАРДЖИК СЕ ВДИГНА НА БУНТ! Пуснаха от ареста ПЕДОФИЛ, блудствал и заплашвал деца с убийство, ако...."}
{"url": "http://www.bnews.bg/article/240302-the_sunday_times_london_ochakva_otmashtenieto_na_kremal_za_siriya", "text": "\n При киберудара хакери на Кремъл ще разпространят неудобна информация за министри, депутати и други представители на властта в Лондон. Министър-председателят на Великобритания Тереза Май е получила оценка на разузнавателния риск от нападението в Солзбъри, от която става ясно, че Владимир Путин може да „удари“, като компроментира членовете на нейния кабинет. Същевременно източник на изданието разкрива, че Лондон подготвя мащабни икономически санкции срещу живеещи във Великобритания руски олигарси. \r\nВ Обединеното кралство се подготвят за отмъщението на Русия за ракетните удари, които САЩ, Великобритания и Франция нанесоха в Сирия. По данни на вестник The Sunday Times разузнавателните служби предвиждат мащабна руска кибератака.  \r\n  \r\n \n\t\t\t\t\t\t", "date": "2018.04.15", "title": "The Sunday Times: Лондон очаква отмъщението на Кремъл за Сирия!\r\n"}
{"url": "http://www.bnews.bg/article/240303-uzhasen_intsident_kola_se_vryaza_v_publikata_po_vreme_na_sastezanie_ima_li_postradali", "text": "\n Състезателен автомобил се вряза в публиката по време на състезание в Шумен. По първоначална информация няколко души са сериозно пострадали - двама с фрактури на долни крайници, а трима с охлузвания, има и няколко с леки охлузвания. \r\n\r\n Инцидентът е станал при третия последен манш на състезанието, като на завой варненският пилот Николай Георгиев губи контрол над автомобила и помита зрителите. \r\nЧетири линейки са пристигнали на мястото. Състезанието е спряно. \r\n \n\t\t\t\t\t\t", "date": "2018.04.15", "title": "УЖАСЕН ИНЦИДЕНТ! Кола се вряза в публиката по време на състезание! Има ли пострадали? "}
{"url": "http://www.bnews.bg/article/240291-inspektori_ot_ozho_zapochvat_rabota_v_siriyskiya_grad_duma", "text": "\n Инспекторите от контролния орган Организация за забрана на химическото оръжие (ОЗХО) ще започнат в неделя разследването си на мястото на предполагаемата химическа атака близо до Дамаск. \r\n\r\n \"Екип за установяване на фактите пристигна в Дамаск в събота и трябва да отиде в Дума в неделя\", заяви заместник-министърът на външните работи Айман Сусан пред АФП. \r\n\r\n Делегация от експерти от ОЗХО, която е с централа в Хага, има за задача да разследва атака от 7 април срещу Дума, който се намира източно от Дамаск. \r\n\r\n Западните сили твърдят, че при атаката са използвани химически вещества, най-вероятно хлор и зарин, и са убити най-малко 40 цивилни граждани. \r\n\r\n Предполагаемата атака, която Дамаск и руският му съюзник отричат, предизвика сериозна вълна от ракетни удари от страна на Съединените щати, Франция и Великобритания в събота. \r\n\r\n Сусан повтори обещанието на сирийското правителство, че химическите експерти ще могат да разследват безпрепятствено. \r\n\r\n \"Ще гарантираме, че те ще могат да работят професионално, обективно, безпристрастно и без никакъв натиск\", каза той. \r\n \n\t\t\t\t\t\t", "date": "2018.04.15", "title": "Инспектори от ОЗХО започват работа в сирийския град Дума"}
{"url": "http://www.bnews.bg/article/240296-zhelyaz_andreev_ekskluzivno_mladiyat_mazh_e_na_raba_na_otchayanieto_razkri_skandalni_fakti_za_sobstvenitsite_na_firmata", "text": "\n Желяз Андреев има надежда, че казусът му може да бъде решен по дипломатически път, това каза самият той пред Дарик.  \r\n\r\n Протестите с настояване страната ни да не изпълни искането за екстрадирането му ще продължат, защото все още нищо не е ясно, разказаха Желяз Андреев и приятелят му Димитър Мурджев. Двамата са завършили културология в СУ. \r\n\r\n Андреев попадна в черен списък на САЩ с хора, нарушили ембаргото им със Сирия и американското правителство поиска страната ни да го екстрадира. \r\n\r\n Желяз е с мярка за неотклонение \"Подписка\". \"Един от въпросите, на които още не мога да си отговоря е защо аз като служителя от най-ниско ниво бях задържан. Разбирам, че това са процедури, които МВР трябваше да следва, както и прокуратурата, но има много въпроси, на които не мога да си отговоря\", казва Андреев.  \r\n\r\n По отношение на собствениците на фирмата, в която е работил, той разказа, че в САЩ при първоначално обявени присъди за тях в рамките на 40 до 50-60 години, впоследствие те са се признали за виновни по част от обвиненията и са получили присъди от 1-2 години затвор. Не мога да си го обясня по друг начин, освен като добра сделка с прокуратурата в САЩ, казва младият мъж.  \r\nПо думите на Андреев възможно най-добрият сценарий за него е обвинението да отпадне, без да се налага той да ходи в САЩ. На въпрос как това би могло да се постигне и дали може да се случи по дипломатически път, той каза: \"Надявам се, но не съм сигурен, че може да бъде постигнато по дипломатически път. В крайна сметка съдът е този, който решава дали може да оттегли едно обвинение или не\".    \"Компаниите трябва да информират своите служители за всяко действие, закон на държава, който евентуално те биха прекрачили. Такова нещо при нас тогава липсваше. На нас просто ни беше казано, че трябва да се обаждаме на клиентите и да оставим всичко друго. Не е мое задължение вечер, като се прибера от работа, да гледам новини и да знам коя държава има ембърго към друга държава и какво се случва по света \r\n\r\n Пред нас в момента има мъгла, в която се случва нещо. Интересно е, когато мъглата се вдигне какъв ще бъде резултатът. Чуваме, че въпросът може да бъде решен на дипломатическо ниво, но това съвсем не е сигурно и ние продължаваме да бъдем подготвени за всеки един сценарий\", каза Андреев.   \"Битката предстои, нищо не е приключило. Протест ще има тепърва нещата предстоят. Затова моля хората да не приемат, че всичко е решено, нищо не е решено все още\", допълни той. \r\n  \r\n \n\t\t\t\t\t\t", "date": "2018.04.15", "title": "ЖЕЛЯЗ АНДРЕЕВ ЕКСКЛУЗИВНО! Младият мъж е на ръба на отчаянието, разкри скандални факти за собствениците на фирмата"}
{"url": "http://www.bnews.bg/article/240293-pensioner_otkril_veshtestvo_za_zapalvane_na_ulichnite_dupki_s_garantsiya_20_godini", "text": "\n Пенсионер от село Крумово твърди, че е открил вещество за запълване на уличните дупки, което издържа минимум 20 години. По думите му, неговата субстванция е практически неразрушима. \r\n\r\n Пловдивското село Крумово е пословично известно със своите огромни улични дупки. \r\n\r\n Бай Георги казва, че колкото хора има в селото, толкова са и дупките. \r\n\r\n Крумово вече има своята рецепта за спасение. Това е 68-годишният пенсиониран военен Благой Тодоров. Той твърди, че е изобретил вещество за запълване на уличните дупки, което е в пъти по-евтино и по-здраво от асфалта. За да демонстрира превъзходството на новата си технология, Благой запълнил най-голямата улична дупка и дава 20 години гаранция. \r\n\r\n Благой кара своите съселяни да минават всеки ден с тежкотоварни машини върху запълнената дупка, след което я почиства с метла. \r\n\r\n \"Нарочно замитам, за да може да видите – не дали има пукнатина, дали има драскотина\", посочи Благой Тодоров. \r\n\r\n Преди няколко години изобретателят излял субстанцията пред дома си. С удари с тесла демонстрира, че здравината на веществото не е помръднала. \r\n\r\n Изобретяването на заместващата асфалта по-здрава субстанция отнела на Благой 9 години. В момента той събира пари да регистрира патента си. \r\n \n\t\t\t\t\t\t", "date": "2018.04.15", "title": "Пенсионер открил вещество за запълване на уличните дупки с гаранция 20 години"}
{"url": "http://www.bnews.bg/article/240294-slabo_zemetresenie_kray_sliven", "text": "\n Регистрирано е слабо земетресение край Сливен вчера, 14 април. \r\n\r\n По информация на Националния институт по геология, геодезия и география (НИГГГ) към БАН трусът е бил с магнитуд от 2.7 по скалата на Рихтер.  \r\nТрусът е бил с дълбочина от 4.5 километра. \r\n\r\n Земетресението е станало в близост до село Панаретовци, около 20 часа. \r\n \n\t\t\t\t\t\t", "date": "2018.04.15", "title": "Слабо земетресение край Сливен!"}
{"url": "http://www.bnews.bg/article/240292-shte_zabrani_li_simeonov_s_partiynite_subsidii_da_se_plashta_mediyno_obsluzhvane_na_partii_i_polititsi", "text": "\n \r\nВалери Симеонов щял да забранява рекламите на хазарт? Брей, голям герой, голям борец за \"правда и народна свобода\"! Само, че искаме да припомним някои интересни подробности на този вицепремиер, който с нетрадиционни прийоми се опитва да трупа рейтинг. На първо място, като че ли Симеонов е забравил, че няколко партии прибират от същия този отруден български народ над 200 милиона лева партийни субсидии. \r\n\r\n Нека припомним на Симеонов, че субсидията на неговата партийка според представените в Сметната палата отчети се усвоява от неговите фирми и телевизия -говорим за милиони левове. Нека припомним на този мислител за българския народ, че над два милиона българи на референдум поискаха партийната субсидия да се намали от 11 на 1 лев. \r\n\r\n Тоест с едно елементарно променяне на закона ще се постигне ефек от близо 200 милиона лева. Е, вярно тогава фирмите на Симеонов няма да усвояват партийна субсидия от партийката му.На второ място, хайде вицепремиера Симеонов да спре да мисли как и за какво ще харчат хората парите си, а да започне да мисли за повишаване на доходите им сиреч да имат какво да харчат хората. Защото и на малките деца е ясно, че ако не са българите от чужбина да изпращат пари на майките и бащите си, спокойно можем да кажем \"Закривай държавата и последния да изгаси лампата!\". \r\n\r\n Естествено Симеонов много добре ги знае тези неща, много добре ги знае и финансовия министър който в официалният си отговор заяви, че от три милиона работещи българи два милиона са работещи бедняци, които живеят с под 560 лева на месец. Та, Симеонов, не се заигравай с бедността на хората, а започвай да се бориш с нея, защото ти това обеща на хорат в предизборната си кампания, а след това забрави какво си обещавал, да не казваме, че просто излъга избирателите! \r\n\r\n Та ако иска Симеонов хората да му повярват не първо изпълни волята на народа партийна субсидия един лев и след това да забрани с партийните \r\nсубсидии да се плаща медийно обслужване на партии и политици! \r\n  \r\n \n\t\t\t\t\t\t", "date": "2018.04.15", "title": "Ще забрани ли Симеонов с партийните субсидии да се плаща медийно обслужване на партии и политици?"}
{"url": "http://www.bnews.bg/article/240297-skandalno_nadrusana_i_piyana_21_godishna_plovdivchanka_pomete_10_koli_zadarzhaha_ya_za_24_chasa", "text": "\n Задържана е 21-годишна жена, ударила 10 автомобила при шофиране след употреба на алкохол и наркотици.  \r\n\r\n Това съобщи за \"Фокус\" говорителят на ОДМВР- Пловдив. \r\n\r\n Сигналът е подаден тази сутрин около 6.20 часа в 1 РУ в Пловдив.  \r\n\r\n Инцидентът е станал на паркинга на жилищен комплекс \"Оазис-4\" в Пловдив. \r\n\r\n Жената е предизвикала верижното ПТП, шофирайки джип под влиянието на алкохол и наркотици. \r\n\r\n Край ударения джип по обед се появи млад мъж, който твърдеше, че съпругата му у шофирала, съобщи bTV. \r\n\r\n Увреждания има и по нейния автомобил. Дрегерът отчел над 1.3 промила алкохол. Установено е, че жената е шофирала и след употреба на марихуана. \r\n\r\n Тя е задържана за 24 часа. \r\n \n\t\t\t\t\t\t", "date": "2018.04.15", "title": "СКАНДАЛНО! Надрусана и пияна 21-годишна пловдивчанка помете 10 коли, задържаха я за 24 часа "}
{"url": "http://www.bnews.bg/article/240295-vlado_penev_se_reshi_na_ogromna_promyana", "text": "\n След като месеци наред се носеше като клошар из София, Владо Пенев най-сетне се приведе в приличен вид. Актьорът от „Под прикритие” свали размъкнатия анцуг и ватенката, които се бяха сраснали с тялото му, и ги замени с дънки, риза и манто, пише \"Уикенд\". \r\n\r\n Освен това се и избръсна гладко, което значително го подмлади. С дългата си като на Дядо Коледа бяла брада екранният комисар Попов изглеждаше поне с 10-15 години по-стар.    Онзи ден бившият министър на културата дефилира с новия си имидж в центъра на София. \r\n\r\n Владо имаше среща в Народния театър и бързаше за нея, изплезил език по жълтите павета. В едната си ръка той стискаше няколко листа, върху които беше изписан текстът за новата му роля. Пенев можеше да бъде взет за неподражаемия проф. Вучков, който е с близо три десетилетия по-възрастен от него. Времето беше слънчево и топло, но Пенев бе нахлупил на ушите си зимна шапка. Капелата той свали чак когато отиде да каже „здрасти” на група млади актьори пред храма на Мелпомена. \r\n\r\n Колегите констатираха, че без брада изглежда по-добре и го поздравиха за промяната във външния вид. Единственото, което 59-годишният артист е запазил от стария си имидж, е плитката на върха на главата му. С нея той е като герой от филма „Шогун”.  \r\n\r\n Освежен и подмладен, Владо е и доста поотслабнал. Някога той се подлагаше на тежки диети, но в последните години се беше запуснал и в определени моменти тежеше близо 120 кила. Сега бившият служебен министър на културата не изглежда шишко и нищо чудно близката му приятелка Марта Вачкова да му е подшушнала някой ефективен хранителен режим, предават отУикенд.  \r\n  \r\n \n\t\t\t\t\t\t", "date": "2018.04.15", "title": "Владо Пенев се реши на огромна промяна!"}
{"url": "http://www.bnews.bg/article/240288-simeonov_nareche_florida_selski_shtat_no_kato_grazhdanin_ot_dolni_chiflik_prodalzhava_da_narushava_zakona_s_nezakonniya_si_hotel_snimki", "text": "\n Валери Симеонов, който в последната година се превърна в легенда с механджийските си лафове и изцепки, отново излезе \"гол на плажа\", тоя път с нова десетка, в предаване по бургаската си телевизия СКАТ, той нарече Флорида \"селски щат\". \r\n\r\n Ние, \"журналята\", разбираме, че корените на вицепремиерът ни са с дълбок селски бекграунд, но държим да отбележим, в името не географията и научните познания на Цвета Караянчева, че Долни Чифлик от където вицето е родом, все още не е част от територията на щата Флорида. Нещо повече, Долен Чифлик дори не е в Шенген, заради селски типове от рода на Симеонов. \r\n\r\n Именно по този повод искаме да напомним на Симеонов, Борисов, прокуратурата, ДАНС, СКАТ и всички останали значими абривиатури в държавата, че вицепремиерът Валери Симеонов, който горе долу по това време миналата година реши да обяви война на шума от заведения по морето, с което си спечели статута на емблема на съюза на глухите, че трябва поне от куртоазия и демагогия да спазва законите в бедната ни държава. Нека припомним, че Симеонов е съдружник във фирмата СКАТ ТВ, която има хотели в Малко Търново и Златоград. \r\n\r\n По този повод още през 2013 година Върховният административен съд се произнася окончателно, че незаконната пристройка към хотел „Панорама“ край Златоград, трябва да бъде съборена. Това обаче, както може сами да се сетите, и до момента не се е случило. \r\n\r\n „По делото е установено, че върху съществуваща бетонна плоча на триетажна сграда са изградени бетонни колони свързани с греди в надлъжна и насрещна посока. Върху тях е излята нова бетонна плоча.. Върху нея са поставени метални колони с етажна височина и зидария от итонг между тях. Съществуващата покривна конструкция на сградата е продължена и върху новоизградената постройка. За строежа не са издадени строителни книжа“, пише в решението на ВАС. \r\n\r\n До ден днешен обаче незаконната надстройка си стои. А Симеонов си лети - ако не на крилата на поста който заема, то поне на крилата на Wizz air. Нещо повече – след неправомерното построяване на ресторант, допълнително е изграден и незаконен плувен басейн към хотелския комплекс „Панорама“ в Златоград. \r\n\r\n Сигналът за незаконните строежи на Валери Симеонов бе подаден първо миналата година чрез във вестник „Труд“ от хотелиери, които попитаха не е ли в конфликт на интереси вицепремиерът, след като съдружник в СКАТ ТВ и самият той се явява хотелиер, а в същото време прави проверки по други хотели и заведения. Защото обикновено в Народното събрание депутатите в сходни ситуации декларират, че са в конфликт на интереси и не участват в гласуването на закони в сферата на които имат собствен бизнес. \r\n\r\n Тъй като и от този материал обаче нищо няма да последва, ние \"журналята\" предлагаме под егидата на премиера Бойко Борисов през юни месец да бъде организиран \"тих хепънинг\" в хотела на Симеонов. След това, нека съда прецени дали си струва да озаконява постройките. \r\n\r\n \r\n \n\t\t\t\t\t\t", "date": "2018.04.15", "title": "Симеонов нарече Флорида \"селски щат\", но като \"гражданин от Долни Чифлик\" продължава да нарушава закона с незаконния си хотел(СНИМКИ)"}
{"url": "http://www.bnews.bg/article/240298-opandiziha_balgarin_v_italiya_kloniral_kreditni_karti", "text": "\n 39-годишен българин беше арестуван до Флоренция за клониране на кредитни и дебитни карти, съобщиха италианските медии. \r\n\r\n Това станало в един от най-луксозните аутлети за висша мода в Италия – The Mall, до Флоренция. Открай време той е известен като притегателен център за пристрастените по най-скъпите марки. \r\n\r\n Българинът пристигнал от родината си на 13 април и трябвало да отпътува за нея на 18 април. Цялото му \"турне\" във Флоренция, включващо и разноските за хотела му, били платени от непознат мъж от чужбина. \r\n\r\n Българинът бил открит при случайна контролна проверка на италианските карабинери от Филине Валдарно, до Флоренция. Те видели поставената на банкомат за теглене на пари електронна апаратура за копиране на кодове на карти. Тя била инсталирана в едно от помещенията на аутлета. \r\n\r\n Българинът бил хванат със завито във вестник устройство за копиране на магнитни кодове, както и микротелекамера. Той носел у себе си и пет клонирани кредитни карти, готови да бъдат използвани за теглене на пари. След като била претърсена хотелската стaя, в която отседнал, били намерени и други скимър устройства, както и компютър, използван за клониране на картите. \r\n  \r\n \n\t\t\t\t\t\t", "date": "2018.04.15", "title": "ОПАНДИЗИХА БЪЛГАРИН В ИТАЛИЯ - клонирал кредитни карти "}
{"url": "http://www.bnews.bg/article/240300-papa_frantsisk_s_priziv_kam_vsichk_svetovni_lideri_vizhte_kakvo_kaza", "text": "\n \r\n  \r\n\r\n \"Отново призовавам всички политически лидери справедливостта и мирът да надделеят\", каза Светият отец в седмичното си обръщение пред събралите се на площад \"Свети Петър\". \r\n\r\n \"Дълбоко съм обезпокоен от сегашната обстановка в света, в която въпреки средствата на разположение на международната общност е трудно да бъде постигнато съгласие в полза на мира в Сирия и други региони по света\", заяви Франциск. \r\n\r\n Миналата неделя папата окачестви предполагаемата химическа атака в Сирия ден по-рано, в отговор на която САЩ, Великобритания и Франция нанесоха в събота рано сутринта удари по цели на сирийското правителство, като неоправдано използване на \"средства за унищожение\", отбелязва БТА. \r\n \n\t\t\t\t\t\t", "date": "2018.04.15", "title": "Папа Франциск с призив към всичк световни лидери! Вижте какво каза! "}
{"url": "http://www.bnews.bg/article/240276-barekov_koy_narod_bi_se_radval_nad_padashti_na_glavata_mu_bombi_makar_i_umni", "text": "\n Какво постигнаха бомбите? Освободиха Сирия? Свалиха Асад или поне го разклатиха? Уплашиха Путин или му сринаха космическия рейтинг в региона? Обратното и на трите.  Това е част от написаното от евродепутата Николай Бареков в личния му профил във Фейсбук по повод бомбите, които бяха пуснати над Сирия. Вижте пълното съдържание на коментара му!  \r\n\r\n \r\n\r\n Какво постигнаха бомбите? Освободиха Сирия? Свалиха Асад или поне го разклатиха? Уплашиха Путин или му сринаха космическия рейтинг в региона? Обратното и на трите. На сутринта имаме същото блато, по-уверен Асад и един Путин сам господар на положението в най-важния регион на света. Кой народ би се радвал над падащи на главата му бомби, макар и “умни”? \r\n\r\n 100 бомби са си 100 бомби и е много трудно да преценим за “умно” решението да ги пуснат така панически над Сирия и да се хвалят с кадри от бомбеното зарево над Дамаск. Че имат умни бомби имат, но имат ли умни политици зад тях? \r\n\r\n Мисли ли Западът, че спечели нови приятели снощи в Сирия или загуби само за час само в една нощ и малцината, останали да се надяват на него там? И без умна бомба личи, че световните лидери, изпаднали в безизходица вкъщи, се мъчат да изстрелят навън към барутния погреб на Изтока вътрешните си проблеми, но само Путин успя да го направи, защото не вдигаше много шум. \r\n \n\t\t\t\t\t\t", "date": "2018.04.15", "title": "БАРЕКОВ: Кой народ би се радвал над падащи на главата му бомби, макар и “умни”? "}
{"url": "http://www.bnews.bg/article/240281-cherna_gora_izbira_prezident", "text": "\n Гражданите на Черна гора ще избират днес нов държавен глава. \r\n\r\n Право на глас на тези избори имат 532 599 граждани, които ще избират между седем кандидати. Избирателните секции ще бъдат отворени от 7 ч. до 20 ч. местно време (8 ч. до 21 ч. българско). \r\n\r\n От 1990 г. президенти на Черна гора са били Момир Булатович (два пъти), Мило Джуканович (един мандат) и Филип Вуянович (три пъти). \r\n\r\n Според последните анкети фаворит на изборите е лидерът на управляващата Демократична партия на социалистите Мило Джуканович, който според проучвания от март ще бъде подкрепен от 50,6% от избирателите. Основният му конкурент е кандидатът на мнозинството от опозиционните партии Младен Боянич – бизнесмен с просръбски и антинатовски позиции, който се ползва с подкрепата на 35,5% от избирателите. \r\n\r\n Новост на днешните избори е, че за пръв път в историята на Черна гора участва жена – Драгиня Вуксанович, кандидатка на Социалдемократическата партия. \r\n\r\n За победа на първи тур е необходима подкрепа от 51 процента от избирателите. Ако нито един от кандидатите не успее да получи такава, ще има втори тур след две седмици.  \r\n\r\n   \r\n \n\t\t\t\t\t\t", "date": "2018.04.15", "title": "Черна гора избира президент"}
{"url": "http://www.bnews.bg/article/240282-vizhte_kakvo_pravi_galena_s_mikrofona_snimka_18", "text": "\n Галена е на сцената вече 15 години, а еволюцията й се изразява основно до това да усвои до съвършенство.... лапането, пише HotArena. Бдителни чалга фенове изразиха възмущението си от действията на певицата. \r\n\r\n Тя продължава да демонстрира завидни умения с устата си. Които не са точно певчески.  Като доказателство се появи снимка на певицата от едно от последните й участия в дискотеки. На фотото наистина прекрасно се вижда как Галена аха да глътне по професионален начин музикалния инструмент. \r\n\r\n Разбира се, това не е кой знае каква изненада. Да не забравяме, че любимият й номер е да надига чашка без ръце. Технологията за напреднали изисква добър контрол на лицево-челюстните мускули, за да може чашката (в случая за шотове) да бъде засмукана, а алкохолът – погълнат без помощта на крайниците. \r\n\r\n \r\n  \r\n \n\t\t\t\t\t\t", "date": "2018.04.15", "title": "Вижте какво прави Галена с микрофона (СНИМКА 18+)"}
{"url": "http://www.bnews.bg/article/240283-intsidentite_prodalzhavat_katastrofa_mezhdu_bus_i_dve_koli_v_sofiya", "text": "\n Катастрофа между бус и два автомобила е възникнала в София, съобщи \"Фокус\". \r\n\r\n Не непотвърдена информация инцидентът е станал на булевард \"Симеоновско шосе\" в столицата. Катастрофиралият бус бил на волейболната лига. \r\n\r\n При инцидента няма пострадали. \r\n\r\n Свидетел информира, че водачът на буса е избягал от местопроизшествието. \r\n\r\n Движението в района се осъществява само в едната лента. \r\n \n\t\t\t\t\t\t", "date": "2018.04.15", "title": "ИНЦИДЕНТИТЕ ПРОДЪЛЖАВАТ! Катастрофа между бус и две коли в София"}
{"url": "http://www.bnews.bg/article/240306-poli_genova_se_gotvi_da_napravi_golyama_stapka_v_zhivota_si", "text": "\n Поли Генова предприе сериозна крачка във връзката си с мистериозния чужденец, чиято самоличност упорито крие. Певицата, която е един от треньорите в „Гласът на България”, не споделя дори името на любимия си пред медиите, но пък вече го е запознала с приятелите и семейството си, пише \"Уикенд\".  \r\n\r\n „Те го познават, макар че не е лесна комуникацията между тях, защото той не е българин. Мисля, че го допуснаха, което не се случва лесно. Особено може би за баща ми е най-трудно, защото аз съм момичето и съм единствено дете. Това сигурно е много трудно, да можеш да одобриш партньора на детето си”, споделя сияещата Поли Генова. \r\n\r\n  Певицата, която представи България на два конкурса „Евровизия”, разкри още, че след няколко месеца с гаджето й ще отбележат една година заедно.  Затова и смята, че е твърде рано да мислят за по-сериозна крачка във връзката си. \r\n\r\n Поли обаче като че ли е готова. Чаровната изпълнителка, която през февруари навърши 31 години, намекна за това неотдавна, споделяйки, че доскоро била сериозен противник на брака: „Защото аз не обичам любовта да бъде свързана с документи, подписи, да бъде чисто документална. Това не ми харесва. Аз се вълнувам от усещания, чувства, на съвсем друго ниво, а не от някакви листи и титли”.  Вече приема сватбата като парти с бяла рокля, като промяната на мнението й съвпада с появата на новата любов в живота й. За чужденеца, с когото има връзка вече от няколко месеца, Поли доверява само, че той е с много хубаво чувство за хумор и е над нещата.  \r\n\r\n Досега най-дългата й връзка е била година и малко, заради което и обобщава, че няма опит в продължителните отношения.  Тя вече се видя като булка в новия си клип „Твоя”. Всъщност и на абитуриентски си бал е изглеждала като прясно омъжена, но съвсем не нарочно. \r\n\r\n Поли, която е завършила Националното музикално училище, си избрала за бала бяла рокля, като тогава въобще не предвидила, че може да предизвика объркване у непознати. „И в дискотеката постоянно поздравяваха булката. Всъщност целият персонал си мислел, че има сватба и аз съм булката, а целият 12 клас са гостите ми”, припомняла си е през смях Поли.  Като влюбена, тя се чувства „спокойна и уверена”. \r\n\r\n Спокойствието й произтича от това, че когато има трудни моменти, има любим, с когото да ги посрещне и да усети подкрепата му: „И в щастливите такива, когато има човек, с когото да споделиш всички тези неща, те се удвояват”. И ангажимента си като треньор в „Гласът на България” Поли приема сериозно и отговорно. Толкова, че мислите й непрекъснато са заети с предстоящи задачи, на кого да даде шанс, с какво би могла да помогне на младите таланти…  \r\n\r\n Случва се Поли да пожелае и да се отдаде на почивка. Тя релаксира с филми, споделено време със семейството и приятелите си, както и с пътешествия. Когато е на път, Поли е казвала, че се чувства като нормален човек. Може би защото по-рядко я разпознават в чужбина и има възможност да се отпусне и да бъде себе си, а и хората я приемат такава, каквато е, а не като певицата Поли Генова.   \r\n  \r\n \n\t\t\t\t\t\t", "date": "2018.04.15", "title": "Поли Генова се готви да направи голяма стъпка в живота си\r\n\r\n"}
{"url": "http://www.bnews.bg/article/240301-losha_vest_14_godishen_bere_dusha_sled_kato_bus_se_preobarna_na_trakiya_boryat_se_za_zhivota_mu", "text": "Един от тежко ранените след катастрофата с бус на магистрала \"Тракия\" вчера следобед е на 14 години, съобщи bTV. Той е с политравма и лекарите в Ямбол се борят за живота му. Момчето учи в село Дражево до Ямбол, вчера отишъл да помага на майка си. Майката също е в болницата, но без опасност за живота. Бус с работници се преобърна вчера на магистралата 297 км в посока София. Двама загинаха на място, а най-малко девет души са ранени. Шофьорът е задържан за 24 часа. Един от загиналите пък е съпруг на жената, която в момента се бори за живота си в окръжната болница в Бургас. Имат 10 деца. Хората, пътували в буса, са наемници на шофьорите – баща и син, всички са от село Хаджидимитрово. Всеки ден с два буса извозвали хората на поле с лавандула до Бургас. Плащали им по 17 лв. на човек. Хората твърдят, че бусовете винаги са били препълнени, снощи също – поне с 15 души. Всички смятат, че шофьорът трябва да поеме отговорност, но подозират, че няма да бъде осъден.", "date": "2018.04.15", "title": "ЛОША ВЕСТ! 14-годишен бере душа след като бус се преобърна на “Тракия”, борят се за живота му"}
{"url": "http://www.bnews.bg/article/240286-delio_rosi_namekna_za_razdyala_s_levski", "text": "\n Треньорът на \"Левски\" Делио Роси намекна, че може да напусне поста на стадион \"Георги Аспарухов\" в края на сезона. Италианският специалист, който се ползва с доверието на ръководството и феновете, бе разочарован от загубата от \"Лудогорец\". От началото на плейофната фаза \"сините\" са записали 3 загуби. \r\n\r\n \"Когато реших да поема \"Левски\" бях наясно, че ще бъде трудно, но не се отказах.В момента сме далеч от първото и второто място, сега е важно да завършим този шампионат подобаващо и да видим откъде ще започнем следващото. Знам, че има добра база, от която да се работи. Държа на това и го мисля, независимо дали аз ще съм треньор следващия сезон или не\", каза Роси след мача. \r\n\r\n Той заяви, че проблемите в отбора идват от това, че на всеки 6 месеца изграждането на отбор започва отначало заради многото нови футболисти. \r\n\r\n \"Дупката, която съществува се оправя по два начина – или харчиш страшно много пари и взимаш добри играчи, или всяка година взимаш по двама-трима играчи, за да попълваш тима и да вдигаш нивото\", каза италианецът. \r\n\r\n Роси определи мача с \"Лудогорец\" като равностоен. \"Сините\" загубиха след гол на Клаудио Кешерю от корнер. \r\n\r\n \"За съжаление се случи това нещастие да ни вкарат в края. На този отбор не трябва да се оставят празни пространства, защото им даваш шанс да контраатакуват. Разбира се сме разочаровани\", каза още той. \r\n \n\t\t\t\t\t\t", "date": "2018.04.15", "title": "Делио Роси намекна за раздяла с \"Левски\""}
{"url": "http://www.bnews.bg/article/240287-preslava_izbra_ime_za_bebeto_si", "text": "\n Вече е ясен полът на бъдещото бебе на Преслава.  \r\n\r\n Фолк зведата чака момиче, което ще се появи на бял свят през лятото. Терминът на певицата е близо до нейната рождена дата – 26 юни. \r\n\r\n Изпълнителката обмисля да слезе от сцената през май, защото иска да не се натоварва в последните месеци от бременността.  Звездата на фолка и половинката й Павел са избрали и име на детето, но не са го казали на никого, предават от Уикенд. \r\n  \r\n \n\t\t\t\t\t\t", "date": "2018.04.15", "title": "Преслава избра име за бебето си"}
{"url": "http://www.bnews.bg/article/240284-otkriha_chernata_kutiya_na_gratskiya_iztrebitel_razbil_se_v_egeysko_more", "text": "\n Водолази от гръцкия флот откриха черната кутия на разбилия се в централната част на Егейско море изтребител „Мираж 2000-5\", съобщава електронното издание Kathimerini. \r\n\r\n Записващото устройство е намерено северно от остров Скирос, на дълбочина от 800 метра, предаде \"Фокус\". \r\n\r\n Очаква се екип на Гръцкия център за морски изследвания да пристигне на място и да опита да извади черната кутия. Самолетът, пилотиран от 34-годишния капитан Йоргос Балтадорос, бе една от двете машини, които бяха вдигнати във въздуха в четвъртък, 12 април, за да съпроводят двойка турски изтребители F-16, които нарушиха гръцкото въздушно пространство в района между островите Лесбос и Хиос. При завръщането си в базара в Скирос, и двата самолета са летели на ниска надморска височина поради лоша видимост. \r\n\r\n Гръцките въоръжени сили обявиха тридневен национален траур заради инцидента. \r\n \n\t\t\t\t\t\t", "date": "2018.04.15", "title": "Откриха черната кутия на гръцкия изтребител, разбил се в Егейско море"}
{"url": "http://www.bnews.bg/article/240285-tryabva_da_se_raboti_za_podobryavane_na_otnosheniyata_s_rusiya", "text": "\n Германският президент Франк-Валтер Щайнмайер каза, че е обезпокоен от влошаването на отношенията между Русия и Запада като последица от случая Скрипал и призова за подновяване на дипломатическите усилия за подобряване на връзките, предаде Das Erste. \r\n\r\n \"Независимо от Путин, не бива да обявяваме цяла Русия - страната и нейния народ - за врагове\", заяви Щайнмайер в интервю за вестник \"Билд ам зонтаг\". \r\n\r\n Отравянето на Скрипал бе обезпокоително, но не по-малка тревога трябва да буди и \"все по-бързото отчуждение между Русия и Запада\", което има последици, далеч извън конкретния случай, казва германският президент. По думите му на практика между двете страни няма доверие и затова \"истинското предизвикателство за отговорната политика\" е да се противодейства на това бързо развиващо се отчуждение. \r\n\r\n Хората не бива да бъдат обзети от \"апокалиптично настроение в отношенията с един труден съсед\", добавя бившият германски външен министър. \r\n\r\n Германското правителство носи отговорност както за единството на ЕС, така и за способността му да действа и затова трябва нееднократно да информира Кремъл за вредата, която действията му причиняват на европейско-руските отношения, казва Щайнмайер, имайки предвид санкциите заради анексирането на Крим и конфликта в Източна Украйна. \r\n\r\n Без подобряване на отношенията между Русия и САЩ шансовете за уреждане в Сирия са нулеви, казва президентът, цитиран от РИА Новости. Нищо няма да стане без съседите от региона, но нищо няма да почне без САЩ и Русия. Големите държави носят голяма отговорност. Тук трябва да се направи първата крачка, Путин и Тръмп го дължат на света, посочва германският президент. \r\n \n\t\t\t\t\t\t", "date": "2018.04.15", "title": " Трябва да се работи за подобряване на отношенията с Русия"}
{"url": "http://www.bnews.bg/article/240278-slancheva_nedelya_ot_ponedelnik_zahlazhda", "text": "\n В неделя ще преобладава слънчево време с висока облачност, след обяд – значителна. Ще духа слаб до умерен вятър от изток-югоизток. \r\n\r\n Минималните температури ще са от 7° до 12°, а максималните – между 23° и 28°. \r\n\r\n Атмосферното налягане е по-високо от средното за месеца и ще остане без съществена промяна. \r\n\r\n По Черноморието остава мъгливо, но след обяд мъглата ще се разсейва. Временно вятърът ще се ориентира от север-северозапад, но след обяд отново ще се ориентира от югоизток и ще е слаб до умерен. Максимална температура на въздуха – между 10° и 12°, температурата на морската вода е 10 – 12. Вълнението на морето ще е 1 – 2 бала. \r\n\r\n В планините облачността ще е значителна, предимно висока. Ще духа слаб до умерен вятър от юг-югоизток, по високите части – от югозапад. Максимална температура на 1200 метра – около 18°, на 2000 метра – около 10°. \r\n\r\n В понеделник сутринта ще има значителна висока облачност, а през деня от запад облачността ще се снишава и по-късно на места в Западна България ще превали дъжд. Дневните температури ще се понижат.  \r\n\r\n Във вторник над много райони от страната ще се развива купеста и купесто-дъждовна облачност и на повече места ще има превалявания, придружени и с гръмотевици. \r\n \n\t\t\t\t\t\t", "date": "2018.04.15", "title": "Слънчева неделя, от понеделник захлажда"}
{"url": "http://www.bnews.bg/article/240280-kade_e_sledata_ot_udara_obarnal_avtobusa", "text": "\n Днес във Фейсбук попаднахме на доста интересни разсъждения на потребителя Максим Велков, относно трагедията на АМ Тракия от петък.  \r\nВижте какво пише той!  \r\n\r\n \"Абе без да се заяждам, ама къде е следата от удара обърнал автобуса? Само питам,! Може аз да не виждам!\" \r\nСлед написаното от г-н. Велков, екипът на Bnews доста обстойно прегледа снимки и видео от инцидента. Ние също можем да зададем въпроса, къде е следата от удара.  \r\nВъзможно ли е удар, който дори не е прегънал страничната част на автобуса, да го обърне? Какво точно се е случило, никой не знае. Надяваме се разследващите органи да свършат своята работа и да стигнат до истината, защото близките на загиналите заслужават да знаят защо тези хора са си отишли от този сват.  \r\n\r\n След като инцидентите и през следващите дни продължиха и дори един от тях на същото място, призоваваме шофьорите да карат разумно. Един човешки живот не може да се сравни с пристигане 10 минути по- рано!  \r\n\r\n \r\n \n\t\t\t\t\t\t", "date": "2018.04.15", "title": "Къде е следата от удара обърнал автобуса? "}
{"url": "http://www.bnews.bg/article/240290-sasht_sa_gotovi_za_novi_udari_sreshtu_siriya", "text": "\n Съединените щати са готови за нови удари срещу Сирия. Това стана ясно от заседанието на Съвета за сигурност на ООН. \r\n\r\n Войната с ракети се превърна във война на думи по време на свиканото от Русия заседание на Съвета за сигурност на ООН. \r\n\r\n Руската резолюция беше отхвърлена. Днес се очаква да се гласува нова версия, с която да се направи проверка на химическата атака в Сирия, но не е ясно дали и тя ще мине. \r\n\r\n Русия заклейми атаката срещу Сирия, но Съветът за сигурност към ООН отхвърли резолюция с такова съдържание. \r\n\r\n „Признак на цинична надменност е когато група от държави решат сами да започнат военни действия”, заяви Василий Небензя, представител на Русия в ООН. \r\n\r\n Представителят на Съединените щати предупреди, че използването на химическо оръжие е червена линия. \r\n\r\n „Ако режимът в Сирия отново използва отровен газ, Съединените щати са готови за удар”, заяви Ники Хейли, представител на САЩ в ООН. \r\n\r\n В Twitter президентът Доналд Тръмп определи мисията като постигната. Но за мнозина в Съединените щати не е ясно каква е мисията и има ли стратегия за Сирия. \r\n\r\n „Съединените щати трябва да имат цялостна стратегия за Сирия извън това да предотвратят Асад да използва химически оръжия”, коментира конгресменът Майк Кофман. \r\n\r\n Засега стратегията на Вашингтон изглежда така – спиране на „Ислямска държава” и на употребата на химически оръжия. \r\n\r\n „Снимките на мъртви деца не са фейк нюз. Те са резултат от варварската нехуманност на режима”, заяви Ники Хейли. \r\n\r\n Но решението на Доналд Тръмп и коалиционните партньори Франция и Великобритания да действат със сила беше поставено от въпрос – както от законодатели в трите държави, така и от Асоциацията за контрол на оръжията. В декларация от там заявяват, че е притеснително възможността президентът сам да заповядва военни удари и така да се стигне до използването и на ядрено оръжие.  \r\n\r\n „Широкото твърдение, че президентът може да започне военни действия по своя воля, повдига конституционни въпроси и създава притеснения за възможността президентът сам да нареди военни действия срещу други заплахи, включително Северна Корея, по начин, който да доведе до употребата на ядрено оръжие”, се казва в декларацията.   \r\n \n\t\t\t\t\t\t", "date": "2018.04.15", "title": "САЩ са готови за нови удари срещу Сирия"}
{"url": "http://www.bnews.bg/article/240277-darzhavata_na_absurdite_bezrazsadni_roditeli_davat_na_5_godishnite_si_detsa_da_karat_atv_ta_kato", "text": "\n Днес във Фейсбук пападнахме на историята на Костадин Георгиев, който споделя в социалната мрежа за срещата си с един безразсъден родител!  \r\n\r\n Вижте какво пише Георгиев за преживяването си! \r\n\r\n \r\n\r\n И отново в страната на абсурдите: \r\nДнес шофирах по второкласен път с 90 км. в час. Настигнах едно АТВ управлявано от 5-6 годишно хлапе а зад него се возеше момиченце на не повече от 4 годинки. И двете деца бяха без каски. На 15-20 метра пред тях караше техния баща!!! \r\n\r\n Спрях пред магазина в Боровец и след няколко минути пристигнаха и спряха пред магазина. АТВ-то продължи да работи а гордия бащица се запъти към магазина при което му казах: ПРИЯТЕЛЮ, ТРЯБВА ДА СИ БЕЗРАСЪДНО СМЕЛ ЗА ДА КАРАТЕ ТАКА С ДЕЦАТА, при което той ми отговори: АМИ ИМА НЕЩО ВЯРНО.  \r\n\r\n Номерът на мотора му беше В 13-13! А сега ще помоля всеки който прочете този пост да го сподели, ей така, за да стигне и до гордия бащица, а защо не и до някой който може нещо да предприеме в защита на децата!!! \r\n  \r\n \n\t\t\t\t\t\t", "date": "2018.04.15", "title": "ДЪРЖАВАТА НА АБСУРДИТЕ! Безразсъдни родители  дават на 5- годишните си деца да карат АТВ- та като..."}
{"url": "http://www.bnews.bg/article/240275-barekov_nato_nyamat_doverie_na_pravitelstvoto_i_na_ministar_na_otbranata_agent_na_ds", "text": "\n Днес във Фейсбук попаднахме на коментар на евродепутата Николай Бареков публикуван в личния му профил в социалната мрежа. Коментарът му идва по повод признанието но българското правителство, че не е получило информация от партьорите от НАТО (САЩ и Великобритания) и ЕС (Франция) за ракетните удари в Сирия. Вижте какво написа той по темата!  \r\n\r\n \r\n\r\n Един важен извод. Българското правителство призна, че не е получило информация от партьорите от НАТО (САЩ и Великобритания) и ЕС (Франция) за ракетните удари в Сирия. Това означава, че тези държави нямат доверие на това правителство и на министър на отбраната - агент на ДС. \r\n\r\n Не беше споделена и секретна информация за случая “Скрипал” по линията на британското разузнаване и кабинета на Тереза Мей. \r\n\r\n И още един ефект от бомбите, който порази министър Каракачанов. Той успя да остане трезвен цял ден, за да говори глупости по телевизиите. Ефектът “Томахоук” лекува махмурлука и ведомствения алкохолизъм в МО. Смарт излязоха тези ракети, истина е. \r\n \n\t\t\t\t\t\t", "date": "2018.04.15", "title": "БАРЕКОВ: НАТО нямат доверие на  правителството и на министър на отбраната - агент на ДС"}
{"url": "http://www.bnews.bg/article/240289-pisatelyat_hristo_stoyanov_skochi_sreshtu_valeri_simeonov_za_nego_i_televiziyata_mu_nyama_den_na_natsionalen_traur_pak_li_e_bil_na_proverka_v_nyakoya_diskoteka", "text": "\n Та... По телевизия СКАТ... Собственик на тази телевизия е бил Валери Симеонов. Валери Симеонов е вицепремиер на Република България. \r\n\r\n Република България на 14 април е в Национален траур заради загиналите на Автомагистрала \"Тракия\". Само телевизия СКАТ не е в траур. Защото неин собственик е Вицепремиер на тази Република. \r\n\r\n По неговата телевизия в ден на Национален траур излъчват концерти народна музика. И без лентичка за траур. \r\n\r\n Дали пък не е проверявал в някоя дискотека дали се спазват изискванията за Национален траур и заради това не е забелязал какво става в тази телевизия... Ама и СЕМ пък какво прави... \r\n \n\t\t\t\t\t\t", "date": "2018.04.15", "title": "Писателят Христо Стоянов скочи срещу Валери Симеонов: За него и телевизията му няма Ден на национален траур! Пак ли е бил на проверка в някоя дискотека?!"}
