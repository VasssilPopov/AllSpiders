{"url": "http://www.bnews.bg/article/247169-izvanredno_naragaha_mazh_na_tsentralnata_ulitsa_vav_veliko_tarnovo", "text": "\n Мъж нападна в гръб и рани човек с нож на главната улица във Велико Търново. Нападението станало посред бял ден - около 13 часа на обяд. След сигнал на място пристигнали екипи на полицията и Спешна помощ. \r\n\r\n Раненият мъж е откаран в болницата в областния град. Към момента няма данни за състоянието му. Полицаите започнали разследване по случая и установили самоличността на извършителя. Той се издирва. \r\n\r\n Районът на и инцидента е отцепен. По непотвърдена информация нападателят и пострадалият са известни на полицията. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.08.18", "title": "ИЗВЪНРЕДНО! Наръгаха мъж на централната улица във Велико Търново"}
{"url": "http://www.bnews.bg/article/247166-tsska_zaraboti_dobra_suma_ot_uchastieto_si_v_liga_evropa_vizhte_tsifrite", "text": "\n Макар и да не стигнаха до групите на Лига Европа, футболистите на ЦСКА заработиха добра сума пари от участието си в евротурнирите. \r\n\r\n От достигането си до третия кръг в надпреварата, \"армейците\" ще генерират приход в размер на 780 000 евро или 1 521 000 лева. \r\n\r\n За участие в първия кръг се полагат 240 000 евро, във втория - 260 000, а в третия - 280 000. \r\n\r\n Като към приходите от УЕФА прибавим и тези от продажба на билети, то сумата нараства на 2 100 000 лева. На този етап не е известно какви са постъпленията на ЦСКА от тв права, като с тях сумата става още по-висока. \r\n \n\t\t\t\t\t\t", "date": "2018.08.18", "title": "ЦСКА заработи добра сума от участието си в Лига Европа! Вижте цифрите! "}
{"url": "http://www.bnews.bg/article/247173-voenni_obezopasiha_boepripasa_nameren_v_uchilishten_dvor", "text": "\n Военнослужещи от Сухопътните ни войски унищожиха стар невзривен боеприпас, намиращ се в двора на училище в Пловдив, съобщиха от пресцентъра на Министерството на отбраната. \r\n\r\n Военните предприели действия по сигнал, според който при извършването на изкопни работи в двора на училище \"Софроний Врачански\" в ж.к. \"Тракия\" в Пловдив е открит силно корозирал снаряд без видима маркировка. \r\n\r\n Във връзка със сигнала по заповед на заместник-командира на Сухопътните войски бригаден генерал Валери Цолов е задействано модулното формирование за разузнаване и неутрализиране на невзривени боеприпаси от военното формирование 44 220 - Пловдив. \r\n\r\n Военните анализирали, извлекли и транспортирани невзривния снаряд.  \r\nСледва боеприпасът да бъде унищожен. \r\n \n\t\t\t\t\t\t", "date": "2018.08.18", "title": " Военни обезопасиха боеприпаса, намерен в училищен двор"}
{"url": "http://www.bnews.bg/article/247167-samo_v_bnews_falshiv_alkohol_ubiva_detsa_v_slanchaka_povrashtat_i_pripadat_po_plazha_nikoy_ne_vzima_merki_skandalni_snimki", "text": "\n Положението в Слънчев бряг, който се утвърди като Мека на алкохолния туризъм, е повече от притеснително, сигнализираха наши читатели. Масово се пробутва на туристите фалшив алкохол. Именно от предлагането на нелицензирани огнени напитки в туби идват огромните печалби. Собствениците на заведения и хотели масово се възползват от този бърз начин за печелени на пари, без изобщо да мислят за последствията. \r\n\r\n \r\n\r\n Наши читатели са станали свидетели на потресаваща гледка. Момиче на 16 години повръща на известен плаж в курорта, малко след което колабира. По думите им повече от 40 минути девойката не е могла да дойде в съзнание, въпреки опитите на минувачи да окажат първа помощ. Линейка пък е пристигнала на мястото 60 минути по-късно. \r\n\r\n \r\n\r\n Приятелите на момичето твърдят, че е изпила 50 грама водка в известно заведение, намиращо се на плажа, и само 30 минути по-късно е получила гърч. Веднага са я извели от заведението, но състоянието й се е влошило внезапно. \r\n\r\n \r\n\r\n \r\n\r\n “Докато децата ни измират от фалшив алкохол, управляващите ни се занимават с измерване на децибелите на шума”, възропта майка на три деца, отседнала да почива в родния курорт. \r\n \n\t\t\t\t\t\t", "date": "2018.08.18", "title": "САМО В BNews! ФАЛШИВ АЛКОХОЛ УБИВА ДЕЦА В СЛЪНЧАКА! Повръщат и припадат по плажа, никой не взима мерки (СКАНДАЛНИ СНИМКИ)"}
{"url": "http://www.bnews.bg/article/247156-gnyav_rodnini_na_zhertvi_ot_genua_otkazaha_darzhavnata_tseremoniya", "text": "\n Четирима приятели, които загинаха на моста в Генуа, бяха погребани заедно в родния им град. Младите мъже пътували към Ница във Франция, когато съоръжението рухнало и колата им паднала от 50 метра височина.  \r\n\r\n Джовани, Джерардо, Матео и Антонио били от малък град край Неапол. Най-младият бил на 26 години, най-възрастният - на 29. \r\n\r\n Техните родители обвиняват държавата за смъртта им и бойкотираха погребалната церемония, която ще се проведе малко по-късно днес в Генуа. \r\n \n\t\t\t\t\t\t", "date": "2018.08.18", "title": "ГНЯВ! Роднини на жертви от Генуа отказаха държавната церемония!"}
{"url": "http://www.bnews.bg/article/247157-stotitsi_zhertvi_pri_nevizhdani_ot_vek_navodneniya_v_indiya_video", "text": "\n Най-малко 324 души са загинали в резултат на наводненията в южния индийски щат Керала през този сезон на мусоните, започнал на 25 май, съобщиха местните власти, цитирани от ДПА и АФП. \r\n\"Керала преживява най-тежките си наводнения от 100 години, отворени бяха 80 язовира, 324 души изгубиха живота си, а над 223 000 души са настанени във временни убежища, съобщи в Twitter ръководителят на регионалното правителство Пинараи Виджаян. Повечето от жертвите са се удавили, или са били затрупани от свлачища. \r\nОбщо 164 души са загинали при втората вълна от наводнения - от 8 август досега. Обезпокоителното е, че броят на жертвите нарасна повече от два пъти от сряда насам, когато беше съобщено за 67 души, казаха властите. Хеликоптери и спасителни екипи се борят с поройните дъждове, опитвайки се да стигнат до наводнените райони, за да помогнат на хората, блокирани в дома си или намерили последно убежище по покривите. \r\n\r\n В някои райони спасяването от въздуха е единствената възможност. Хиляди хора все още имат нужда от помощ, каза на пресконференция по-рано днес Виджаян. Висш представител на военните каза пред телевизия Ен Ди Ти Ви, че до момента са спасени около 15 000 души. \r\n\r\n Наводнения им и в други щати, като Карнатака (северно от Керала) и Мадхия Прадеш в Централна Индия. Вътрешното министерство съобщи, че наводненията в седем щата, включително Керала, от началото на мусоните са загинали общо 868 души. \r\n\r\n \r\n\r\n   \r\n \n\t\t\t\t\t\t", "date": "2018.08.18", "title": "Стотици жертви при невиждани от век наводнения в Индия! (ВИДЕО)"}
{"url": "http://www.bnews.bg/article/247172-erdogan_izrigna_ne_uspyaha_i_nyama_da_uspeyat_da_sakrushat_turtsiya", "text": "\n Противниците на Турция използват икономически лостове за натиск над Анкара, но страната няма намерение да променя курса си. Това заяви президентът Реджеп Таийп Ердоган при пристигането си на конгреса на оглавяваната от него управляваща „Партия на справедливостта и развитието“ (ПСР) в Анкара, предава „Анадолската агенция“. \r\n\r\n По думите на Ердоган, те не са успели и няма да успеят да съкрушат Турция. „Определени сили днес заплашват Турция с икономически натиск и падане на курса на националната валута. Но никой няма да успее да спре развитието на Турция и да предотврати достигането на нейните цели“, отбеляза турският лидер. Ердоган отбеляза, че Анкара няма да позволи формирането на зони, контролирани от терористи на своите южни граници, уточнява Фокус. \r\n\r\n Задачата на конгреса на ПСР, преминаващ под надслова „Нацията е единна, целта е една“ е да внесе изменения в Устава си в съответствие с промяната на формата на държавно управление в Турция. На конгреса са поканени делегации от много страни по света.  \r\n  \r\n \n\t\t\t\t\t\t", "date": "2018.08.18", "title": "ЕРДОГАН ИЗРИГНА: Не успяха и няма да успеят да съкрушат Турция\r\n\r\n"}
{"url": "http://www.bnews.bg/article/247159-do_mesets_i_polovina_puskat_dvizhenieto_i_v_dvete_platna_na_patya_za_rilskiya_manastir", "text": "\n От понеделник започват разчистването на двете скални свлачища на пътя за Рилския манастир и се очаква до месец и половина да приключи, каза регионалният министър Николай Нанков, съобщава БГНЕС. \r\n\r\n Заради активизиралите се срутища от пролетта затворена едната лента на пътя за манастира. Разчистването ще започне със сеч на дърветата, а след това алпинисти ще обрушат нестабилните камъни. Планира се следващата година да започне цялостното укрепване на склона. \r\n\r\n „За съжаление дейностите закъсняха заради валежите, в понеделник започва изсичането на дърветата по горния край на свлачището, което е съгласувано с ДГС „Рилски манастир” и Югозападното държавно горско предприятие”, посочи Нанков. \r\n\r\n Според него след изсичането на 10-метровата зона ще започне постепенно обмрежване на срутището, а движението по пътя за Рилския манастир ще бъде спирано на етапи. \r\n\r\n „Това са краткосрочните мерки, след тях за 40-45 дни ще се опитаме да укрепим ската, разчистим камъните и пуснем движението в двете платна”, допълни регионалният министър. \r\n \n\t\t\t\t\t\t", "date": "2018.08.18", "title": "До месец и половина пускат движението и в двете платна на пътя за Рилския манастир!"}
{"url": "http://www.bnews.bg/article/247160-skandalno_otkriha_snaryad_v_plovdivsko_uchilishte", "text": "\n Снаряд е открит при изкопни работи в двора на училище в ж. к. „Тракия“ в Пловдив.  \r\n\r\n Сигналът е подаден в 09.08 часа, съобщиха от пресцентъра на МВР за \"Фокус\". \r\n\r\n Районът се охранява от полиция до пристигането на служители на Министерство на отбраната. \r\n\r\n Очаквайте подробности!  \r\n \n\t\t\t\t\t\t", "date": "2018.08.18", "title": "СКАНДАЛНО! Откриха снаряд в пловдивско училище! "}
{"url": "http://www.bnews.bg/article/247171-osadiha_brata_na_futbolnata_zvezda_mesi", "text": "\n Матиас Меси, по-големият брат на футболната звезда Лионел Меси, беше осъден на 2,5 години затвор. Той обаче няма да влиза зад решетките, след като постигна споразумение с прокуратурата и ще положи обществено полезен труд. \r\n\r\n Матиас Меси беше осъден за притежание на незаконно оръжие, което беше открито при претърсване на окървавената му лодка. Обискът беше направен, след като 35-годишният брат на футболната звезда катастрофира във водите на река Парана – втората по-големина река в Южна Америка. Неговите адвокати отричат, че оръжението е негова собственост. \r\n\r\n При инцидента Матиас получи фрактура на челюстта и други наранявания. Според юристите на семейство Меси, по-големият брат на аржентинския национал е ударил плитчина с лодката си, което е причинило катастрофата и така е получил контузиите. \r\n\r\n Това не е първото провинение на Матиас Меси, свързано с нарушение на законите за притежание на оръжие. През 2015 година нерегистриран пистолет беше открит в колата му. През 2008 година пък той беше арестуван със заредено оръжие на кръста. \r\n\r\n Матиас Меси е средният брат във фамилията. Най-голям е 38-годишният Родриго, а Лионел е най-малък. Те имат и 31-годишна сестра Мария. \r\n \n\t\t\t\t\t\t", "date": "2018.08.18", "title": "Осъдиха брата на футболната звезда Меси! "}
{"url": "http://www.bnews.bg/article/247158-erdogan_turtsiya_nyama_da_smenya_kursa_si_zaradi_ikonomicheski_natisk_otvan", "text": "\n Турция няма да сменя курса си заради икономически натиск отвън, заяви президентът Реджеп Тайип Ердоган пред конгреса на оглавяваната от него Партия на справедливостта и развитието, предаде ТАСС. \r\n\r\n \"Противниците на Турция използват против нас икономически натиск. Страната ни обаче не възнамерява да променя своя курс. Не са успели и няма да успеят да сломят Турция\", заяви той. \r\n\r\n На 10 август Тръмп одобри удвояване на митата за стомана и алуминий за Турция. \r\n\r\n В отговор Ердоган обяви бойкот на цялата американска електроника и увеличи митата за редица американски стоки. \r\n \n\t\t\t\t\t\t", "date": "2018.08.18", "title": "Ердоган: Турция няма да сменя курса си заради икономически натиск отвън!"}
{"url": "http://www.bnews.bg/article/247161-tragediyata_e_ogromna_zapochna_traurnata_tseremoniya_v_genua_zhertvite_do_momenta_sa_41", "text": "\n Президентът на Италия, членове на италианското правителство и футболисти от двата най-големи генуезки футболни клуба - \"Дженоа\" и \"Сампдория\" - бяха посрещнати с аплодисменти днес на траурната церемония с държавни почести за жертвите на рухналия мост Моранди, в деня на национален траур, предаде ДПА. \r\n\r\n Най-силни аплодисменти получиха популистките лидери и вицепремиери Матео Салвини и Луиджи Ди Майо, както и президентът Серджо Матарела, който преди церемонията разговаря няколко минути със семействата на жертвите, добавя ДПА. \r\n\r\n Италианската агенция Анса съобщи тази сутрин, че още три тела са били открити под отломките от рухналия мост в Генуа, с което жертвите от трагедията стават 41, предаде БТА. Пожарникари са открили телата на деветгодишно момиченце и родителите му в колата им, която е била смазана от рухналия мост. Анса уточнява, че равносметката за 41 жертви все още не е официална, тъй като телата трябва да бъдат разпознати. \r\n \n\t\t\t\t\t\t", "date": "2018.08.18", "title": "ТРАГЕДИЯТА Е ОГРОМНА! Започна траурната церемония в Генуа! Жертвите до момента са 41! "}
{"url": "http://www.bnews.bg/article/247174-botev_i_loko_izlizat_na_terena_v_komatevo_yasni_sa_sastavite_za_derbito_na_plovdiv", "text": "\n Станаха ясни съставите на Ботев (Пловдив) и Локомотив (Пд), които излизат в градско дерби днес в 18:30 часа на стадиона в Коматево. Главен съдия на мача е Георги Кабаков.  \r\n\r\n : 22.Даниел Кайзер, 28.Филип Филипов, 5.Кристиан Димитров, 6.Костадин Ничев, 23.Йордан Минев, 18.Радослав Терзиев, 17.Лъчезар Балтанов, 16.Васил Шопов, 93.Густаво Зауербег, 8.Тодор Неделев, 9.Диого Гомес : 99.Иван Чворович, 10.Серкан Юсеин, 11.Кристиан Добрев, 19.Благовест Данчев, 26.Радослав Апостолов, 77.Милко Георгиев, 39.Антонио Вутов : Николай Киров \r\n\r\n : 71.Мартин Луков, 15.Димитър Везалов, 6.Стивън Езе, 7.Милош Петрович, 50.Йосип Томашевич, 34.Игор Банович, 10.Парвиз Умарбаев, 9.Бирсент Карагерен, 91.Абделхаким Буна, 12.Филип Михалевич, 44.Вилим Посинкович : 22.Павлин Евтимов, 5.Асен Георгиев, 61.Елитон, 14.Димитър Илиев, 16.Дуйе Мрдеша, 13.Симеон Райков, 29.Янко Ангелов : Бруно Акрапович  \r\n\r\n   \r\n \n\t\t\t\t\t\t", "date": "2018.08.18", "title": "Ботев и Локо излизат на терена в \"Коматево\"! Ясни са съставите за дербито на Пловдив! "}
{"url": "http://www.bnews.bg/article/247162-golyama_tragediya_spoletya_kameliya_todorova_dzhaz_primata_zagubi", "text": "\n Майката на джаз примата Камелия Тодорова е починала. \r\n\r\n “Вчера загубих моята грижовна, сърдечна и любвеобвилна мама Стойка! Няма по-голяма болка от тази да загубиш мама, моята закрила и вдъхновение“, написа в социалната мрежа певицата. \r\n\r\n 93-годишанта жена издъхна в хоспис, тъй като в последно време страдаше от деменция. Кеми даде целия си хонорар от „ВИП брадър“ за грижите за майка си. \r\n\r\n Междувременно трагичната вест бе коментирана и от дъщерята на Кеми – Рейчъл Роу, която написа в личния си фейсбук профил следното: „Израснах в женско царство. В семейство на истински, силни и борбени дами, които се справят с всичко наравно с мъжете, но и притежаващи любов, състрадателност, загриженост... и о, да - определено знаят как да готвят! Баба Стойка бе нашата майка-кралица, около която всички жужахме - докато учеше едната си внучка как да пере дънките на четка на мивката в банята, другата беше хваната в кухнята да бърка белтъците с миксера за поредния божествен сладкиш от и с рецепти. В същото време се занимаваше с някой тоалет на дъщеря си Кеми, докато на гладен племенник му се предлагаше общо взето налично за ядене \"Искаш ли да ти сипя мусака, хайде, и ориз с тиквички има, а и две кюфтета от вчера, после ще ти дам и кремче, едно парче диня ще ти нарежа в кутийка за после....\" - да не би да остане гладен. Разговорите по металния зелен телефон с шайба от 20-те години освен на готварска тематика бяха свързани и с всякакви медицински въпроси, та нали е била и мед. сестра в 16-та поликлиника. Осен кулинарията и грижите за всички около нея тя ме учудваше физическата си сила - беше на осемдесет и две-три когато ни съобщи, че е преместила хладилника от кухнята на балкона в другата стая… \"Снайперистът\" пък и беше прякор, измислен от приятелите ни задето ни наблюдаваше от кухненския прозорец докато играем в двора пред блока. Най-много като че ли харесваше да си подсвирква някоя италианска мелодия и да играе на табла и карти; разказва за годините, когато е пяла в хора на Светослав Обретенов и за сърничката, която са си отглеждали трите сестри Бухлеви. И как с дядо Кирчо били арестувани, защото танцували рокендрол в заведение на Слънчев Бряг във време когато не било разрешено.  Въпреки бунтарския си дух все ми повтаряше \"По-умният отстъпва\" когато се карахме със сестра ми. Всички подражавахме на Стойчето, всички я обичахме и търсехме нейното мнение и одобрение. За мен тя остава в съзнанието един велик учител, страхотен, весел и забавен човек и строга, но справедлива и обичаща ни баба. Обичам те, Царице, светъл ти път нека Божията светлина и любов е в теб! Поздрави на всички близки, които те очакват, за да си пеете заедно!“. \r\n\r\n \r\n  \r\n \n\t\t\t\t\t\t", "date": "2018.08.18", "title": "ГОЛЯМА ТРАГЕДИЯ СПОЛЕТЯ КАМЕЛИЯ ТОДОРОВА! Джаз примата загуби..."}
{"url": "http://www.bnews.bg/article/247163-istinski_ad_umoriha_zdrava_rodilka_v_slivenska_bolnitsa_skachali_y_brutalno_varhu_korema_bebeto_bere_dusha", "text": "\n Здрава родилка почина след раждане в болницата в Сливен, сигнализираха нейни близки пред Bulgaria ON AIR.   Според тях при Ренета е използван отречен метод на раждане, със скачане върху корема на родилката.   Ренета е починала от оток на белия дроб, а бебето също е в болница с наранявания. Близките ѝ подозират лекарска небрежност. \r\n  \r\n \n\t\t\t\t\t\t", "date": "2018.08.18", "title": "ИСТИНСКИ АД! Умориха здрава родилка в сливенска болница, скачали й брутално върху корема, бебето бере душа"}
{"url": "http://www.bnews.bg/article/247165-andrea_pak_skandalizira_zagoli_zadnik_v_snimka", "text": "\n Любимата на боксовата звезда Кубрат Пулев - певицата Андреа за пореден път пусна провокативни снимки в социалните мрежи. Докато приятелят й се готви за поредната битка на ринга, тя е на почивка по морето и реши да избяга от скуката, като си показа... задника. Блондинката  се щракна между щандовете в магазин с въпроса - \"Какво да си купя?\" и получи куп предложения.  \r\n\r\n \r\n \n\t\t\t\t\t\t", "date": "2018.08.18", "title": "АНДРЕА ПАК СКАНДАЛИЗИРА! Заголи задник в....  (СНИМКА) "}
{"url": "http://www.bnews.bg/article/247164-tv_gigant_shte_izlachva_boya_pulev_fyuri_v_sasht_dalgoochakvanoto_sabitie_shte_bade_v_zala_arena_armeets_na", "text": "\n Американският телевизионният гигант ESPN ще излъчва мача на Кубрат Пулев срещу Хюи Фюри на територията на САЩ, информира boxingnews24.com. \r\n\r\n Боят, който ще излъчи главния претендент за световната титла на IBF, ще се състои на 27 октомври в “Арена Армеец” в София, а организатор е движената от Ивайло Гоцев агенция Epic Sports. \r\n\r\n Въпросът, който боксовият анализатор Дан Рафаел поставя е, дали битката Пулев - Фюри ще бъде излъчена по ESPN или по платения ESPN+, за който едва ли много хора ще платят в САЩ, за да гледат боксовата гала вечер от София. \r\n\r\n Фирмата промоутър, която иска да закупи двубоя и да го препродаде на ESPN е Top Rank, която се грижи за делата на бившия световен шампион на WBO Джоузеф Паркър. \r\n\r\n Междувременно стана ясно, че Кубрат Пулев ще продължи работата си с треньора Ули Вегнер, макар и да прекрати предсрочно взаимоотношения с агенцията \"Зауерланд\".  \r\n \n\t\t\t\t\t\t", "date": "2018.08.18", "title": "TВ ГИГАНТ ЩЕ ИЗЛЪЧВА БОЯ ПУЛЕВ-ФЮРИ В САЩ! Дългоочакваното събитие ще бъде в зала \"Арена Армеец\" на..."}
{"url": "http://www.bnews.bg/article/247155-skandalno_v_parvomaysko_selo_zhiveyat_edna_godina_bez_piteyna_voda_zaradi_radiatsiya", "text": "\n Цяла година вече жителите на първомайското село Брягово живеят със забрана да ползват водата от чешмите си за питейни нужди. Причината - опасната за здравето концентрация на естествен уран и алфа активност.   \r\nВодата в Брягово е обявена за негодна за пиене от август миналата година. От РЗИ-Пловдив съобщават, че забраната остава до повторно изследване. \r\n\r\n Никой обаче не ползва водоноската в селото, защото е далеч и водата е застояла. Част от жителите на първомайското село обаче пият вода от чешмата, въпреки рисковете за здравето им. \r\n\r\n От басейнова дирекция вземат четири проби годишно от подземните води в района. Последната е показала отклонение от нормата. \r\n\r\n \"Имаме отклонение по показателя \"алфа активност\". Констатирали сме едно еднократно привишение от естествен уран. Всъщност концентрацията варира между 1.5 и 2 пъти над нормата\", каза Марин Маринов,  Басейнова дирекция \"Източнобеломорски район\"- Пловдив. \r\n\r\n Оказва се, че концентрацията на уран и алфа активността се повишават чувствително през пролетта и есента. \r\n \n\t\t\t\t\t\t", "date": "2018.08.18", "title": "СКАНДАЛНО! В първомайско село живеят една година без питейна вода заради радиация!"}
{"url": "http://www.bnews.bg/article/247168-dori_kanchovtsite_priznaha_che_patreotite_priklyuchvat", "text": "\n \r\n\r\n Според Симеонов това противоречие поставя политическия процес в ступор и затова основните партии не знаят накъде да тръгнат. \r\n\r\n \r\n\r\n \"Естественият бенефициент са Патриотите, само че те упорито развалят това, което постигнаха. Това, което Волен Сидеров и Валери Симеонов правят, до един момент е добре, защото напряга собствения им електорат, т.е. не дава на партиите им да се обезличат в общия микс на Патриотите. Но то започва вече малко да тежи. По-трудното направиха, а сега на по-лесното е възможно да се издънят. И за да затворим скобата - Патриотите, след тези караници помежду си, като че ли забравят да си вземат бонусите от консервативната вълна\", коментира Симеонов пред Банкеръ ситуацията в коалицията \"Обединени патриоти\". \r\n\r\n По думите му ДПС пък като че ли се снишава и не държи на някакви бързи, резки жестове и развръзки, докато БСП е опряла в максимума си. \r\n\r\n Той прогнозира, че през есента вътрешнополитически сюжети при премиера Бойко Борисов няма да липсват. \"На ГЕРБ много дюшеш им дойде скандалът с Митьо Очите точно през август. Така хубаво удрят политическия си противник, че чак се чудя дали това не беше някакъв коз, който пазеха точно за този момент. Нека да не забравяме, че Борисов успява да превърне редица сюжети, които са срещу него, в свои. Нещо подобно се пробва да направи и със социалните протести напоследък. Нещата там започнаха да изглеждат така - има социални протести, Борисов усеща това, кани протестиращите, чува ги и започва нещо да прави\", коментира политологът. \r\n \n\t\t\t\t\t\t", "date": "2018.08.18", "title": "Дори кънчовците признаха, че патреотите приключват!"}
{"url": "http://www.bnews.bg/article/247170-skandalno_podchinen_na_borisov_posegna_na_zhurnalist_vizhte_kakvo_se_sluchi_sled_kato_premierat_razbra_za_sluchiloto_se", "text": "\n Служител на правителствената пресслужба си е позволил днес грубо отношение към пловдивски журналист. Той е ударил силно в ръката кореспондент на две печатни медии по време на посещението на премиера Бойко Борисов край пловдивското село Маноле.  \r\n\r\n Пред БЛИЦ дамата, която е ударена коментира, че ръката й е подута, но е добре.  \r\n\r\n Всички пловдивски журналисти се изправиха на нокти след инцидента. Попитан от колега дали е нормално това което се случва Борисов отговори, че не знае за какво става въпрос, но след като му се разказаха, веднага е наредил на служителя да намери дамата и да й се извини. Премиерът бе в Маноле, където заедно с министър Боил Банов изкачиха най-голямата могила на Балканите, а ръководителят на разкопките доц. Костадин Кисьов им разказва повече за откритията и значимостта на обекта. \r\n  \r\n \n\t\t\t\t\t\t", "date": "2018.08.18", "title": "СКАНДАЛНО! Подчинен на Борисов посегна на журналист, вижте какво се случи след като премиерът разбра за случилото се  "}
{"url": "http://www.bnews.bg/article/247154-10_plazha_mozhe_da_ostanat_bez_kontsesioner_zaradi_drastichni_narusheniya", "text": "\n 10 плажа са пред прекратяване на концесионните договори заради драстични нарушения. Това обяви министърът на туризма Николина Ангелкова. Най-много нередности са открити по плажните ивици на Южното Черноморие. \r\n„Слънчев бряг - централен, при проверката са установени драстични нарушения, свързани с наличието на бетонови площадки около 6 заведения. Тук са наложени неустойки за над 32 000 лева, които ще бъдат изискани от нас и отделно от това трябва да бъдат отстранени тези несъответствия“, каза Ангелкова. \r\n \n\t\t\t\t\t\t", "date": "2018.08.18", "title": "10 плажа може да останат без концесионер заради драстични нарушения!"}
{"url": "http://www.bnews.bg/article/247147-tezhak_intsident_na_magistrala_hemus_motorist_zagina_na_myasto", "text": "\n 29-годишен мотоциклетист загина при катастрофа на автомагистрала \"Хемус\". Тежкият пътен инцидент е станал в района на кв. \"Повеляново\" край Девня снощи около 19.22 часа, съобщиха от варненската полиция. \r\nПолицейският екип, изпратен на мястото, е констатирал, че вследствие на несъобразена скорост  мотоциклетистът с \"Ямаха R6\" е излязъл вдясно извън платното за движение, където е паднал. 29-годишният водач е починал на място. \r\n\r\n Това е втори тежък инцидент с моторист във Варненско само за последните 24 часа. Вчера 33-годишен мотоциклетист пострада тежко при катастрофа на варненския бул. \"8-ми приморски полк\". Инцидентът е станал към 17.00 часа в района на новия магазин \"Кауфланд\". Няколко часа по-късно пострадалият почина в болница. \r\n \n\t\t\t\t\t\t", "date": "2018.08.18", "title": "Тежък инцидент на магистрала \"Хемус\", моторист загина на място!"}
{"url": "http://www.bnews.bg/article/247150-strashen_ekshan_v_plovdivsko_tsiganska_pasmina_se_opita_da_ubie_politsai", "text": "\n Тумба роми са налетели върху полицейски патрул около 24 часа снощи. Грозният екшън се е разиграл в пловдивското село Шишманци, пише БЛИЦ. \r\n\r\n Униформените са спрели за проверка лек автомобил „Опел“. Установили, че шофьорът е неправоспособен и няма шофьорска книжка. Извезели са табелите на автомобила и са му съставили акт. \r\n\r\n Човекът си тръгнал, но след малко се върнал с баща си и тумба роми от семейството. Започнала разправия, а ромите настоявали да бъде върната табелата на автомобила, а полицаите да си тръгнат, тъй като не били от  техния регион. Обиждали и псували. \r\n\r\n В един момент побеснелият баща на санкционирания водач се качил на БМВ-то си и с все сила го забил в полицейската кола. Автомобилът на ченгетата е помлян, но за щастие те не са пострадали. Веднага са подали сигнал до колегите си, които изпратили подкрепление. \r\n\r\n Петима мъже са арестувани, сред които бащата на виновния шофьор и самият той. Източници на БЛИЦ подчертаха изрично, че в село Шишманци няма етническо напрежение и ромите в махалата са изключително кротки. \r\n\r\n Въпросните „екшън“ герои били преселници. По случат е образувано досъдебно производство.  \r\n  \r\n \n\t\t\t\t\t\t", "date": "2018.08.18", "title": "Страшен екшън в Пловдивско! Циганска пасмина се опита да убие полицаи!\r\n\r\n"}
{"url": "http://www.bnews.bg/article/247153-pochina_bivshiyat_generalen_sekretar_na_oon_kofi_anan", "text": "\n Бившият генерален секретар на ООН Кофи Анан почина на 80-годишна възраст, предаде Би Би Си. \r\n\r\n Той беше начело на организацията от 1997 до 2006 г. През 2001 г. получава, заедно с ООН, Нобелова награда за мир. \r\n\r\n През 2012 г. Анан стана специален пратеник в Сирия и поведе усилията за намиране на мирно решение на конфликта. \r\n \n\t\t\t\t\t\t", "date": "2018.08.18", "title": "Почина бившият генерален секретар на ООН Кофи Анан!"}
{"url": "http://www.bnews.bg/article/247148-misteriozna_smart_na_mlad_mazh_smrazi_sofiya", "text": "\n За мистериозна смърт на млад мъж шокирала живущите в столичния квартал Зона Б-5 съобщиха от БЛИЦ. \r\n\r\n  За това сигнализира читателка, имала нещастието да стане свидетел на зловещата случка. \r\n\r\n „Рано сутринта излязох пред блока ни. Видях на метри от входа млад мъж, който лежеше. Помислих си, че е препил и е заспал или е някой клошар, макар, че бе добре облечен. Подминах го и не посмях да направя нищо. Няколко часа след това се върнах, а той още лежеше там. В същата поза. Сякаш не бе помръднал изобщо. Казах на съседите, които се бяха събрали пред блока ни. Те споделиха, че е така от часове. Тогава един от тях се осмели да отиде да провери какво се случва с момчето“, споделя читателката, която живее в блок 5, пред който се е разиграло всичко. \r\n\r\n По думите й комшията й с ужас установил, че мъжът е мъртъв. На място били извикани полицаи и медици, но лекарите само констатирали смъртта на младежа, който според униформените бил около 30-годишен. Самоличността му, както и причините са смъртта на мъжа тепърва ще се уточняват. \r\n  \r\n \n\t\t\t\t\t\t", "date": "2018.08.18", "title": "Мистериозна смърт на млад мъж смрази София!"}
{"url": "http://www.bnews.bg/article/247145-antonio_vutov_se_varna_v_botev_izliza_v_plovdivskoto_derbi", "text": "\n \"Ботев\" Пловдив обяви привличането на Антонио Вутов. \"Жълто-черният\" клуб сключи договор за трансфера на 22-годишния нападател с италианския \"Удинезе\", с който придоби правата върху футболиста, съобщиха от пловдивския гранд. \r\n\r\n Контрактът на Вутов с \"Ботев\" е за 2 години и изтича на 30.06.2020 г. Международният трансферен сертификат бе изпратен от италианската футболна асоциация в БФС и новото попълнение на \"канарчетата\" ще бъде на разположение на треньорския щаб още за градското дерби срещу \"Локомотив\" Пловдив на \"Коматево\" тази вечер. \r\n\r\n Антонио Вутов има 17 мача и 7 гола за \"канарчетата\" от първия си престой в \"Ботев\". Младежкият национал на България бе привлечен под наем в началото на 2017 г. и стана част от тима, завоювал Купата на България през май същата година, като дори успя да запише името си в клубната история с попадението си срещу \"Лудогорец\" във финала. \r\n \n\t\t\t\t\t\t", "date": "2018.08.18", "title": "Антонио Вутов се върна в \"Ботев\", излиза в пловдивското дерби!"}
{"url": "http://www.bnews.bg/article/247146-aktsiya_kray_nesebar_zaloviha_shofyori_bez_knizhka_i_s_droga", "text": "\n Две бързи полицейски производства, 30 акта и 36 фиша. Това е резултатът от снощната акция на полицията край Несебър. 12 мобилни екипа провериха стотици автомобили. \r\n\r\n За проверка бяха спрени 150 автомобили, а шофьорите бяха тествани за алкохол и дрога. \r\n\r\n Първият нередовен на пътя при Специализираната полицейска акция бе хванат в Свети Влас. Без регистрационни табели остана скъп автомобил, шофиран от водач бил без книжка. \r\n\r\n Заловен беше и шофьор, чийто тест беше положителен за канабис. Той беше задържан за срок от 24 часа.  \r\n \n\t\t\t\t\t\t", "date": "2018.08.18", "title": "АКЦИЯ КРАЙ НЕСЕБЪР: Заловиха шофьори без книжка и с дрога!"}
{"url": "http://www.bnews.bg/article/247149-opasna_nahodka_v_plovdivskiya_kvartal_trakiya", "text": "\n Намерен е стар снаряд днес в пловдивския квартал „Тракия“. \r\n\r\n Районът е отцепен и обезопасен, съобщи БЛИЦ. \r\n\r\n Опасната находка е намерена при изкопни работи близо до училище, казаха още нашите източници.  \r\n  \r\n \n\t\t\t\t\t\t", "date": "2018.08.18", "title": "Опасна находка в пловдивския квартал „Тракия“!\r\n\r\n"}
{"url": "http://www.bnews.bg/article/247152-monika_beluchi_praska_seksapil_na_ostrov_paros", "text": "\n Италианският секссимвол Моника Белучи избра гръцките острови за лятната си ваканция. Любовта й към Гърция е позната и това не е първото й посещение. \r\n\r\n Тя почива в Гърция от няколко дни, като по-рано бе забелязана да се разхожда по красивите улички на остров Миконос, докато от вчера се наслаждава на красотата на остров Парос, където е отседнала в Науса, пристанищно градче на острова, пише newsbg.eu. \r\n\r\n Любовта на актрисата към този остров е повече от 5 години, като в миналото  обмисляше да закупи къща там, за да посещава по-често Гърция. \r\n\r\n След дъщерите на Доналд Тръмп и Зоран Заев, които също избраха Гърция за лятната си почивка, Моника Белучи е поредната ВИП персона, която летува в южната ни съседка. \r\n  \r\n \n\t\t\t\t\t\t", "date": "2018.08.18", "title": "Моника Белучи пръска сексапил на остров Парос!\r\n\r\n"}
{"url": "http://www.bnews.bg/article/247151-skalna_masa_se_sruti_na_kraybrezhniya_pat_mezhdu_albena_i_balchik", "text": "\n Скална маса се е срутила на крайбрежния път между курортен комплекс \"Албена\" и Балчик. Пострадали няма. \r\nОт Областния съвет за сигурност в Добрич информираха, че сигнал за инцидента е подаден вчера следобед, около 18.30 ч. Екипи на полицията и на противопожарната служба са посетили мястото. \r\n  \r\nДиректорът на Регионалната дирекция \"Пожарна безопасност и защита на населението\" Дарин Димитров съобщи, че районът е ограден с обезопасителна лента и указателни табели, които да заострят вниманието на преминаващите туристи. Пътят за вилните зони е проходим. Уведомили сме за случая община Балчик, добави Димитров. \r\n  \r\nСкалните парчета са се срутили върху сравнително малка площ, на около стотина метра след края на черноморския курорт, по посока към Балчик. Предстои разчистване на пътя. \r\n \n\t\t\t\t\t\t", "date": "2018.08.18", "title": "Скална маса се срути на крайбрежния път между „Албена“ и Балчик!"}
{"url": "http://www.bnews.bg/article/247138-kompaniyata_olimpik_dalzhi_nad_9_mln_leva_na_blizo_200_000_balgari", "text": "\n Българският клон на застрахователна компания \"Олимпик\" дължи 9 350 000 лева на 197 551 българи за прекратени предсрочно полици по \"Гражданска отговорност\", съобщи вчера Ралица Агайн, зам.-председател на Комисията за финансов надзор. \r\nСрокът на полиците на фалиралата кипърска компания изтекоха в полунощ на 17 август. Размерът на сключените полици е за близо 40 млн. лева, но много от тях на разсрочен план, затова загубите на шофьорите ще са по-малки. \r\nКомисията за финансов надзор е уведомена от Кипърския надзорен орган за проблемите на \"Олимпик\" на 10 май и оттогава на фирмата е забранено да продава нови застраховки.\\ \r\n\r\n Едноличен собственик на застрахователната компания е испанецът Диего Гонзалес Алонсо, съобщи Агайн. По думите й той по никакъв друг начин не е свързан с България и с нашия регион, макар че \"Олимпик\" е оперирала само в Кипър и в България. \r\n\r\n Ралица Агайн обеща комисията да обяви какво трябва да правят хората с прекратени полици, за да си търсят парите от компанията. По думите й това ще стане, сред като съдът в Кипър се произнесе по ликвидацията на фирмата и бъде назначен постоянен ликвидатор. \r\nРалица Агайн каза, че хората ще си търсят сумите от Кипърския гаранционен фонд на застрахователите, но се проверява, дали и с какви суми, \"Олимпик\" е участвала в нашия Гаранционен фонд. \r\n\r\n Агайн съобщи, че от понеделник до петък над 57 000 души застраховани в \"Олимпик\" са си купили полица \"Гражданска отговорност\" от друга компания. Застрахователните посредници ще работят тези дни с удължено работно време, за да успеят да се справят с повишеното търсене. В близките дни КАТ няма да глобява шофьорите с невалидна полица на \"Олимпик\", поясни още тя. \r\n  \r\nПовишаването на цените на застраховката в последно време е свързана с недостиг на премии и съответно на пари за изплащане на обезщетенията, обясни Агайн. Повишението е във връзка с едно тълкувателно решение на Върховния касационен съд отпреди няколко седмици, което разшири значително кръга на лицата, които имат право да получат обезщетение при смърт. \r\n\r\n Досега обезщетения имаха право да получават само най-близките - съпруг, деца, докато от сега нататък, обезщетения могат да получават братя и сестри, баби и дядовци, лели и чичовци, както и други емоционално свързани с починалия лица. Безспорно това ще се отрази на цената на застраховката и всеки застраховател трябва да направи свой собствен разчет за това с колко допълнително ще му се увеличат разходите при изплащане на обезщетение, посочи тя. \r\n  \r\nПо думите й застрахователите трябва да осигурят допълнително най-малко 200 млн. лева, но много по-вероятно около 800 млн. лева за допълнителни обезщетения. \r\n \n\t\t\t\t\t\t", "date": "2018.08.18", "title": "Компанията „Олимпик“ дължи над 9 млн. лева на близо 200 000 българи!"}
{"url": "http://www.bnews.bg/article/247140-na_granitsata_s_turtsiya_ogromni_opashki_se_obrazuvaha_na_kapakule_kam_balgariya", "text": "\n Огромни опашки се образуваха на граничния пункт „Капъкуле” от турска страна в съботния ден. \r\n\r\n Колоната от автомобили е 5 км, а от тирове – около 15. Трафикът е изключително интензивен, предаде кореспондент на bTV в региона. \r\n\r\n И „Капъкуле”, и „Капитан Андреево” са препълнени с коли, работи се на пълни обороти и всички платна са отворени. Преминаването на границата през „Капитан Андреево” в посока България отнема от 6 часа до 8 часа. \r\n\r\n Според официалната информация от властите на „Капъкуле” през пункта от Турция към България преминават 4500 коли на денонощие, а от България към Турция – 2500. \r\n\r\n Пътуващите са предимно гастарбайтери, които се прибират в Западна Европа. Очакванията са и утре трафикът да е също толкова натоварен, а в понеделник да намалее. \r\n\r\n В посока Турция движението е по-спокойно. Има опашки на „Капитан Андреево”, но преминаването е бързо. \r\n \n\t\t\t\t\t\t", "date": "2018.08.18", "title": "На границата с Турция: Огромни опашки се образуваха на „Капъкуле” към България"}
{"url": "http://www.bnews.bg/article/247137-na_varnenskiya_valnolom_koyto_otne_zhivota_na_dve_detsa_nyama_nito_spasitel_nito_osvetlenie_nito_kakvito_i_da_bilo_merki_za_sigurnost_ako_ne_ubiem_sistemata_tya_shte_ubie_nas", "text": "\n БиНюз се натъкна на смразяващи разкрития относно варненския вълнолом, който преди няколко дни отне живота на две невръстни дечица. Публикуваме коментара на Н. Начев от Фейсбук без редакторска намеса: \r\n\r\n \"Снощи минах покрай мястото на трагедията, при която две деца се удавиха на варненския вълнолом посред бял ден при почти напълно спокойно и тихо лятно море! Шумно окряканата “спасителна операция”, заради която бяха отменени концертът и зарята за празника на Варна,, в 22:00 часа се състоеше всичко на всичко от трима отегчени милиционери, охраняващи опъната полетиленова лента, ограничаваща достъпа към края на вълнолома! Никакви кораби, никакви хеликоптери, никакви катери, никакви спасители, никави прожектори - НИ-ЩО, ЕДНО ГОЛЯМО, МРАЧНО, ПОТИСКАЩО И ОТЧАЙВАЩО НИЩО!!!  \r\nИ се замислих - ако имате концесия за някое мизерно плажче или дори обществен басейн, сте длъжни да поддържате спасител, разполагащ с помощни средства и медицинска служба за първа помощ, а съоръжения за милиони като вълнолома и морска гара, по които ежедневно се разхождат хиляди хора и деца без надзор, не разполагат с нищо подобно?! На етажната площадка пред апартамента ви има противопожарен кран с шланг, а на вълнолома няма нито едно спасително въже, лодка или пояс, да не говорим за дежурен наблюдател или спасителен екип?!? Същото е положението и в тъй наречената “зона за отдих” на Морска гара, където е въпрос само на време, някоя запила се по лъскавите кръчми майка, да изпусне от погледа си за секунди невеъстното си дете, което вездесъщите безхаберници да извадят безжизнено след няколко дни!  \r\nТа така, драги ми смехурковци - СИСТЕМАТА УБИВА - утре ще убие вашето дете, вашето семейство, вас самите!!! Ако не ви удави в морето, ще ви удави в наводнение, предизвикано от безконтролно изпуснат от някой безхаберник селски язовир, ще ви размаже в ужасяваща катастрофа по безобразните пътища, ще ви изгори в горски пожар, ще ви пребият до смърт докато ограбват безнаказано жилището ви или ще угаснете бавно докато чакате с часове раздрънката линейка на “спешна” помощ да ви откара в някоя отчайващо мизерна болница... Може да не се случи днес, може да ви забави няколко седмици, месеци и дори години, но задължително ще ви намери цаката, рано или късно!!! Ако ние не убием незабавно тази безсмислена и безчовечна система, тя ще убие нас!!! \r\nСредно положение не съществува, защото системите, които убиват са адски добри в убийствата!\" \r\n \n\t\t\t\t\t\t", "date": "2018.08.18", "title": "На варненския вълнолом, който отне живота на две деца няма нито спасител, нито осветление, нито каквито и да било мерки за сигурност! Ако не УБИЕМ системата, тя ще УБИЕ нас!  "}
{"url": "http://www.bnews.bg/article/247119-gorda_mayka_kim_kardashiyan_se_hvali_s_malkiya_seynt", "text": "\n Ким Кардашиян се похвали с танцувалните възможности на 2-годишния й син. Известната риалити звезда зарадва своите 115 хиляди фенове в Instagram с видео, в което малкия Сейнт танцува.  \r\n\r\n Момченцето, чийто коса е сплетена на плитки, се е качило на ратанов стол, клати се в ритъм и размахва кърпа в едната си ръка.  \r\n\r\n Гордата майка уточни, че е прекарала малко време със семейството си в Бахамите, където е сниман клипът.  \r\n\r\n Преди няколко дни 37-годишната красавица сподели с последователите си в социалните мрежи стара снимка на дъщеря си Норт, на която тя е още бебе. \"Винаги ще си останеш моето бебенце\", написа майката под фотоса.  \r\n \n\t\t\t\t\t\t", "date": "2018.08.18", "title": "Горда майка: Ким Кардашиян се хвали с малкия Сейнт"}
{"url": "http://www.bnews.bg/article/247133-sinoptitsite_obyaviha_pareshta_prognoza_za_dnes", "text": "\n През деня днес, главно в следобедните часове, ще има временни увеличения на облачността, но само на отделни места в северните и планинските райони ще превали слабо и за кратко. \r\n\r\n Ще духа слаб, в Източна България до умерен вятър от север-североизток. Максималните температури ще са предимно между 30 и 35 градуса, в София - около 29 градуса. Над Черноморието ще бъде слънчево. Ще духа до умерен вятър от север-североизток. Максималните температури ще са 29-31 градуса. Температурата на морската вода ще е 27 градуса. Вълнението на морето ще бъде 2 - 3 бала. \r\n\r\n Над планините също ще бъде предимно слънчево. \r\n\r\n В следобедните часове ще има временни увеличения на облачността, но само на отделни места ще превали краткотрайно. Ще духа умерен североизточен вятър. \r\n\r\n Максималната температура на височина 1200 метра ще е около 24 градуса, а на 2000 метра - около 16 градуса. \r\n  \r\n \n\t\t\t\t\t\t", "date": "2018.08.18", "title": "Синоптиците обявиха пареща прогноза за днес! \r\n"}
{"url": "http://www.bnews.bg/article/247134-spacex_mozhe_da_finansira_izkupuvaneto_na_tesla", "text": "\n Компанията за космически кораби на Илон Мъск Спейс Екс (SpaceX) може да подпомогне частично финансирането на изкупуването и делистването на производителя на електромобили Тесла (Tesla), информира Ройтерс, като се позова на \"Ню Йорк таймс\". \r\n\r\n Мъск изненада Уолстрийт миналата седмица, като обяви в Туитър, че обмисля делистването на компанията за електромобили при цена 420 долара за акция, като допълни, че финансирането е осигурено. След това той уточни, че търси средства. \r\n\r\n В понеделник Мъск отбеляза, че мениджър на саудитски суверенен фонд е изразил подкрепа няколко пъти за делистването на компанията, включително преди две седмици, но също така посочи, че продължават преговорите с фонда и други инвеститори.  \r\n\r\n \"Ню Йорк таймс\" информира, че друга възможност, която се обмисля, е Спейс Екс да помогне финансово за изкупуването на Тесла и да поеме дела на собственик в производителя на електромобили, посочват хора, запознати с въпроса. \r\n\r\n Мъск е главен изпълнителен директор и притежател на контролния пакет акции на Спейс Екс. \r\n\r\n В обширно и емоционално интервю за \"Ню Йорк таймс\", публикувано късно снощи, Мъск, който е главен изпълнителен директор на Тесла, описва трудностите през изминалата година за него, тъй като компанията се опитва да преодолее спънки в производството на седана Модел 3 (Model 3). \r\n\r\n \"Тази последна година е най-трудната и най-болезнената година в кариерата ми, каза той - Беше мъчително\" \r\n\r\n Тесла, която е на загуба, се опитва да постигне производствените си цели, но съобщението на Мъск предизвика нови проблеми, включително проверка на регулаторни органи и дела. \r\n\r\n \"Ню Йорк таймс\" информира, че се търси втори изпълнителен директор, който да поеме част от товара върху Мъск, информират хора, запознати с въпроса. \r\n\r\n В интервюто Мъск казва, че не планира да се отказва от двойната си роля на председател на съвета на директорите и на главен изпълнителен директор.  \r\n \n\t\t\t\t\t\t", "date": "2018.08.18", "title": "SpaceX може да финансира изкупуването на Tesla!"}
{"url": "http://www.bnews.bg/article/247135-tragediya_edin_pozharnikar_e_zaginal_a_drugi_dvama_sa_v_bolnitsa_sled_vcherashniya_intsident_kray_plovdiv", "text": "\n Припомняме ви, че вчера около 16 бе получен сигнал за горящи сухи треви в района на град Куклен. Незабавно към мястото на инцидента беше изпратен един екип огнеборци. Непосредствено преди населеното място пожарният  . \r\n\r\n До вчера състоянието на пострадалите огнеборци беше неизвестно. Днес обаче БиНюз получи информация, че един от тях е загинал, а други двама са в болница, хоспитализирани за лечение. \r\n\r\n Загиналият е младши експерт Илиян Попов, командир на екип във 02 РСПБЗН Пловдив. \r\n\r\n \r\n\r\n За последните две години това е четвърти инцидент с този модел пожарни автомобили: в РДПБЗН Ловеч на 05.03.2017г, в РДПБЗН Бургас на 13.08.17г. и в РДПБЗН Велико Търново на 16.03.18г. \r\n\r\n  В предните три инцидента, се стигна до различни леки и средни наранявания на пожарникарите от екипите на катастрофиралите пожарни автомобили.  \r\nТози път обаче се случи най-лошото. Загина пожарникар. \r\n\r\n БиНюз поднася искрените си съболезнования на близките и семейството на загиналия служител! \r\n \n\t\t\t\t\t\t", "date": "2018.08.18", "title": "ТРАГЕДИЯ! Един пожарникар е загинал, а други двама са в болница след вчерашния инцидент край Пловдив! "}
{"url": "http://www.bnews.bg/article/247142-upravitelite_na_kiparskata_olimpik_sa_balgari_vizhte_koi", "text": "\n \"Едноличен собственик на застрахователната компания е испанецът Диего Гонзалес Алонсо. Той по никакъв друг начин не е свързан с България и с нашия регион.\" \r\n\r\n Думите са на зам.-председателя на КФН Ралица Агайн, която вчера се опита да потуши напрежението около фалиралата кипърска застрахователна компания, завлякла стотици хиляди български шофьори със застраховка \"Гражданска отговорност\" там. Но не успя - в полунощ всички застраховки на компанията станаха невалидни, а гневни шофьори излязоха на протест пред Народното събрание. \r\n\r\n Да, фирмата е регистрирана в Кипър, собственикът е цитиран. Но дали нещата приключват дотук? Дали няма връзка с България? Има, поне според документите, налични в още съвземащия се от дошлия незнайно откъде срив на Търговски регистър. И хората не са случайни. \r\n\r\n Акционерното дружество е регистрирано на 2 юни 2009 г. в Кипър и е представлявано от двама души: Зениос Деметриу и Андреас Т. Софоклеус. През следващите 9 години в компанията влизат и излизат представители - все чужденци. Последната промяна е вписана само един ден, след като КФН забранява на \"Застрахователна компания Олимпик - клон България\" да се разпорежда с активите си в България, да сключва нови застрахователни или презастрахователни договори по всички класове застраховки, да удължава срока на сключените договори и да разширява покритието по тях за срок от 6 месеца. \r\n\r\n Това решение на КФН е от 10 май 2018 г., според Търговския регистър. Пак според него на 11 май 2018 г. представителите на компанията са сменени и вече са Хорхе Гонсалес Гарсия и Диего Гонсалес Алонсо. \r\n\r\n И докато дотук навява мисълта, че сме просто жертви, все пак е добре да погледнем и имената на управителите, които от началото до края са все българи. \r\n\r\n Първият е Жельо Стойчев Христозов: \"Европейска брокерска къща\" ООД и Здравноосигурителен фонд \"ДаллБогг: Живот и Здраве\" ЕАД. \r\n\r\n На 24 ноември 2011 г. на мястото на Христозов идва Крум Димитров Крумов. Регистърът на \"Биволъ\" показва връзките му с: \"Би Кей Интернешънъл\" ЕООД, здравноосигурително дружество \"Планета\" АД и застрахователно дружество \"БУЛ ИНС\" АД \r\n\r\n На мястото на Крумов на 6 март 2012 г. идва Венелин Георгиев Манев. Фирмите, свързани с името му са:  \r\n\r\n - взаимозастрахователна кооперация \"ДОБРУДЖА-М-ЖИВОТ К\"; \r\n\r\n - \"ВЕМА - КОНСУЛТ\" ЕООД; \r\n\r\n - здравноосигурително дружество \"ПЛАНЕТА\" АД; \r\n\r\n - многопрофилна болница за активно лечение \"ТРАКИЯ\" АД; \r\n\r\n - \"Фокус пропърти\" АД; \r\n\r\n - застрахователно дружество \"Добруджа\" АД \r\n\r\n В \"Планета\" освен имената на Крумов и Манев са и на: Пламен Любомиров Ценков, Румън Гълъбинов Гълъбинов, Илия Петков Данов, Николай Михайлов Полинчев, Стефан Христов Софиянски, Дилян Никифоров Петров, Лазар Георгиев Георгиев, \"КЛЕНМЕЙ ЕНТЪРПРАЙСИЗ ЛИМИТИД\", Стефан Христов Стругаров, Константин Николаев Алексиев, Иван Стефанов Цандев, ЗК \"Олимпик\", Светла Ангелова Христова, взаимозастрахователна кооперация \"Добруджа-М-живот\". \r\n\r\n След Манев начело на т. нар. български клон на кипърското дружество застава Ивайло Василев Пеев. Той оглавява компанията на 12 септември 2006 г. Фирмите, които излизат срещу името му, са: \r\n\r\n -  ИД ИНЖЕНЕРИНГ 2007 ООД; \r\n\r\n - МОБИ ТЕЛ ООД; \r\n\r\n -  ПРО ИНШУРЪНС ЕООД; \r\n\r\n Последният управител преди фалита е Пелагеа Теодосиева Евтимова, заменя Пеев през септември 2017 година. Нейното име се свързва и с \"Фокус пропърти\" АД от регистрите. \r\n \n\t\t\t\t\t\t", "date": "2018.08.18", "title": "Управителите на кипърската \"Олимпик\" са българи! Вижте кои! "}
{"url": "http://www.bnews.bg/article/247143-stava_strashno_tramp_se_zakani_na_turtsiya_i_otseche_postapi_mnogo_mnogo_zle", "text": "\n \"По мое мнение Турция постъпи много, много зле\". Това заяви президентът на САЩ Доналд Тръмп във връзка с отказа на съда в Турция да освободи задържаният американски пастор Андрю Брънсъс, предаде \"Ройтерс\". \r\n\r\n По думите на Тръмп Турция е трябвало да освободи пастора преди много време. Южната ни съседка от дълго време била проблемна държава и не се държала като приятел на САЩ. \r\n\r\n \"Това все още не е всичко. Няма да оставим нещата по този начин. Те не могат да държат наши хора\", закани се президентът на САЩ. \r\n\r\n Случаят около пастора Андрю Брънсън, срещу който е повдигнато обвинение за тероризъм и шпионаж, се озова в центъра на геополитически и търговски сблъсък между Анкара и Вашингтон. \r\n\r\n Случаят доведе до дипломатическа криза между двете страни и до спад на турската лира. Вашингтон наложи серия санкции на Турция. От южната ни съседка пък отговориха с подобни мерки. \r\n\r\n Към момента Турция отказва да изпълни искането на САЩ Брънсън да бъде освободен. Има данни, че дипломати от Анкара са намекнали пред свои колеги от САЩ, че могат да освободят пастор Андрю Брънсън. Става въпрос за размяна. Новинарският портал Middle East Eye обаче пише, че администрацията на президента на САЩ отказва да предложи нещо в замяна. \r\n  \r\n \n\t\t\t\t\t\t", "date": "2018.08.18", "title": "СТАВА СТРАШНО! Тръмп се закани на Турция и отсече: Постъпи много, много зле!\r\n\r\n"}
{"url": "http://www.bnews.bg/article/247141-lyubovta_na_dara_i_papi_hans_evtin_piar_eto_s_kogo_machka_charshafite_poeta", "text": "\n Любoвтa нa Дapa и пoeтa Πaпи Xaнc ce oĸaзa измиcлeнa! Cилнo paздyxвaнaтa любoв нa пoп дивaтa Дapa и пoeтa Koнcтaнтин Tpeндaфилoв, пoзнaт ĸaтo Πaпи Xaнc, ce oĸaзa лoвъĸ peĸлaмeн тpиĸ. Maĸap и мнoгo изтъpĸaн! Bcичĸo билo пиap и гoнeнe нa cлaвa, paзĸpивaт cвeтcĸи ĸлюĸapи.  \r\n\r\n Bcичĸo билo чecтa пpoбa cдeлĸa мeждy бpaдaтият тeĸcтoпиceц и ceнзaциятa oт Bapнa. Meждy двaмaтa дopи нe e имaлo ĸeĸc, paзĸpивaт близĸи дo eĸcцeнтpичнaтa пoп дивa. Зa Дapa и шeфoвeтe й oт пpoдyцeнтcĸaтa фиpмa „Bиpджиния peĸъpдc” билa yмeл нaчин дa зaдъpжaт интepeca нa тийнeйджъpитe ĸъм двoйĸaтa.  \r\n\r\n А двaмaтa имaли интepec дa ce пpaвят ,чe пoмeждy им имa cимбиoзa и нaй-вeчe любoв. A cъc cлyxa зa възплaмeнявaщaтa любoв мeждy млaдoтo дapoвaниe и пoeтa ce oтĸлoнявaли пoдoзpeниятa, чe тoй xapecвa мъжĸи лacĸи. \r\n\r\n Дoĸaзaтeлcтвoтo, чe вpъзĸaтa мeждy двaмaтa e caмo бyтaфopия идвa и oт фaĸтa, чe oт няĸoлĸo дни Дapa e нa мopeтo. Ho тя e в ĸoмпaниятa нa млaди мъжe, ĸaтo cpeд тяx липcвa „гaджeтo й” Πaпи Xaнc.Haпpoтив, тя ce зaигpaвa c млaдитe мъжe, нo изoбщo нe ce пpитecнявa oт липcaтa нa пceвдo гaджeтo й. \r\n\r\n Дapa билa нaпълнo нaяcнo c нaĸлoннocтитe нa Πaпи Xaнc-Keĸca и билa cъглacнa дa пaзи мъжĸoтo мy дocтoйнcтвo. Toй пъĸ й бил ĸaтo пapaвaн зa нaпopиcти мaчoвци. „Двaмaтa ca ĸaтo двe пpиятeлĸи. Xoдят пo пoчивĸи зaeднo. Дapa нямa cepиoзeн пpиятeл дo ceбe cи и тoзи циpĸ cъщo я ycтpoйвa. \r\n\r\n Щoм пoeтa cи xвaнe мъжĸo гaджe, двaмaтa ce paздeлят зa ĸpoтĸo, зaщoтo тoй нe xapecвa дългитe вpъзĸи. И cлeд тoвa oтнoвo ca cи зaeднo”, дoвepявaт близĸи пpиятeлĸи нa пeвицaтa. \r\n\r\n Caмият Koнcтaнтин Tpeндaфилoв cпoдeли пpeди вpeмe, чe нe e poмaнтичeн. He oбичa вeчepи нa cвeщи, нe xapecвa poзичĸи пo лeглoтo. И изoбщo вcичĸo тoвa зa нeгo билo caмo „любoвнo ĸлишe”.  \r\n  \r\n \n\t\t\t\t\t\t", "date": "2018.08.18", "title": "Любовта на Дара и Папи Ханс - евтин пиар? Ето с кого мачка чаршафите поета!"}
{"url": "http://www.bnews.bg/article/247136-pak_glasuvayte_za_vmro_teroristichnoto_krilo_na_vsyaka_vlast_izbili_hilyadi_ot_tsveta_na_balgariya", "text": "\n ВМРО, а не се правете на демократи. Живи терорист фашисти сте. И от най-долните и мръсни! \r\n\r\n Джамбазки „тръка револвера, ке го праща БеСеПето в село Невратово“; \r\n\r\n „Де се е чуло и видело ракията да пиеме со пари!?“, пита Каракачанов; пиарка-байрактарка си вее глупостта и ветър я брули на бел конь. \r\n\r\n Тъй изглеждат „войводските“ новини напоследък. \r\n\r\n Най-обичат самоназначените „войводи“ от ВМРО да поучават, да назидават, лекции по история да четат и да „го тръкат револвера“, първи патриоти да изобразяват и родолюбци единствени. Има обаче едни мрачни, подгизнали от кръв събития в българската история, които ВМРО заобикаля на пръсти и се Богу моли народонаселението да е толкоз изтъпяло, че да не знае, да не помни и да не пита. А който знае, помни и пита, „ке го лапне месечината“ и „ке го пратат в Невратово“. \r\n\r\n Ванчето Михайлов, „иконата“ на ВМРО, на три пъти праща убиец на дядо ми Георги. Първата вечер отишъл, па се върнал; втората вечер отишъл, па се върнал; на третата вечер похлопал и рекъл: „Бай Георги, пратен съм да те убивам“, а дядо: „Влез да пием по едно вино“. Какво са говорили не знам, обаче убиецът си тръгнал с думите: „Бай Георги, не съм те намерил“. Не случил Ванчето на убиец. Някъде докъм 1996-97 г. и аз получавах хабери през един вестник относно „месечината“ и като как „ке ме пратат в Невратово“, ама се не подписваха, та не можах да ги поканя барем на едно вино. \r\nКакто и да е. \r\nСега – няколко въпроса от неудобната история. \r\n\r\n Кой съучаства в преврата на 9 юни 1923 г.? ВМРО. \r\nКой уби на 14 юни 1923 г. министър-председателя Александър Стамболийски? ВМРО. По-точно – Цанков заповядва на ген. Вълков, той – на кап. Харлаков, операцията ръководи Славейко Василев, убийците са от ВМРО, още по-точно – четата на онова неграмотно, нечленоразделно животно Величко Велянов-Чичето. Режат Стамболийски парче по парче – носа, ушите, пръстите, отсичат дясната му ръка и го бият с нея през лицето, накрая му отрязват главата… \r\nКой уби на 16 август 1923 г. Райко Даскалов, български посланик в Прага? ВМРО. По-точно – Йордан Цицонков. \r\nКой уби на 30 октомври 1923 г. д-р Никола Генадиев? ВМРО. По-точно – Димчо Стефанов (братовчед на Йордан Цицонков) и Димо Джузанов, по нареждане на ген. Иван Вълков и Военния съюз. Защо? Защото отказва да влезе в Демократическия сговор, защото освобождава 300 арестувани земеделци и комунисти, които трябва да бъдат изклани като животни в казармите на Първи пехотен полк и защото защитава (безплатно при това) плевенските участници в Юнското въстание. \r\n\r\n Кой уби на 26 юни 1924 г. Михаил (Милан) Грашев, следовател по делото за убийството на д-р Генадиев? ВМРО. Защо? Защото нарича ВМРО мафия, покровителствана от Двореца. \r\n\r\n Кой уби на 14 юни 1924 г. народния представител Петко Д. Петков? ВМРО. По-точно – Георги Каркалашев по личната заповед на ген. Иван Вълков. Каркалашев е заловен на местопрестъплението, легитимира се с полицейска карта, пускат го, после го арестуват, през октомври го осъждат на смърт, заменят присъдата с доживотна, а след три месеца го освобождават. \r\n\r\n Кой уби на 31 август 1924 г. Тодор Александров? ВМРО. По-точно – Щерю Влахов и Динчо Вретенаров. \r\n\r\n Кой организира Горноджумайското клане и уби на 12 септември 1924 г. 193-ма души от лявото крило на ВМРО? Главорезите на Ванче Михайлов с пълното съдействие на военния министър ген. Вълков и на вътрешния министър ген. Русев. Ген. Вълков вдига граничната стража и 14-а македонска дружина (около хиляда души), армията обкръжава града – не за да предотврати клането, а за да го гарантира. В екзекуторската група, за срам и позор, се включват и синовете на две легендарни личности – Кирил Дрангов, син на полковник Борис Дрангов, и Кирил Пърличев, син на Григор Пърличев. Само в хотел „Париж“ са открити 137 гилзи. Оцелелите – ранени, полуживи, потънали в кръв, търсят спасение при армията – убиват ги на място. В следващите няколко дни клането продължава в София, Пловдив, Петрич, Мелник, Неврокоп. \r\n\r\n Кой уби на 13 септември 1924 г. адвокат Владислав Ковачев? ВМРО. По-точно – Мирчо Керкедиков, осъден на 15 г., после на смърт, после помилван от цар Борис III. \r\n\r\n Кой уби на 13 септември 1924 г. народния представител Димо Хаджидимов? ВМРО. По-точно – Владо Черноземски, довереният екзекутор на Ванче Михайлов, заловен и осъден на смърт, присъдата не е изпълнена, неизвестно защо, отскубва се от полицейския конвой, неизвестно как. Ванчето ще го препоръча на своя всесърдечен приятел, създател и фюрер на Усташите, хърватските нацисти – Анте Павелич, той пък ще го назначи за инструктор по терора, на 9 октомври 1934-а, на крайбрежния булевард „Ла Канебиер“ в Марсилия Черноземски ще убие краля на Югославия – Александър т Караджеордевич, и ще бъде съсечен от един полицай. \r\n\r\n Кой уби на 5 май 1925 г., във Виена, в Бургтеатър, посред пето действие на „Пер Гинт“ Тодор Паница? ВМРО. По-точно – годеницата на Ванчето, Мелпомена Кърничева, наричана Менча. \r\n\r\n Кой уби на 26 май 1925 г. Георги Шейтанов? ВМРО. \r\nСамо за времето от отрязаната глава на Стамболийски до атентата в „Св. Неделя“ политическите убийства в България са над 250. От тези над 250 убийства 3 са доказано извършени по решение на Военната организация на БКП. Това е „червеният терор“. \r\nОстаналите 247 (и повече) политически убийства са дело на глутницата на Цанков, Вълков, Русев, офицерите от Трета секция на Военното министерство и ВМРО. Без да слагаме в кървавата сметка разстреляните, посечените, обесените, удавените в шлепове комунисти и земеделци през Юнското въстание и Септемврийското. Според чуждата преса те са над 10 000. Но това не е терор. Това е апотеозът на демокрацията. \r\nОфициалният, легитимираният чрез ЗЗД държавен тероризъм, дивашките репресии, масовите арести, истеричната цензура, архибеззаконията на властта, бруталната полицейщина, демонстративните разстрели по улиците на леви политици, неописуемият садизъм на ВМРО – това са мегатонове страховит политически експлозив, зареден от Цанков и неговата глутница безнаказани и недосегаеми държавно овластени убийци. \r\nТози експлозив не може да не се взриви. Той затова е струпан. И куполът на „Св. Неделя“ ще хвръкне във въздуха. \r\nБез никакво участие в никакъв атентат, без никаква вина, без да са посегнали на ничий живот, без съд и присъда, в разстояние на няколко месеца, ще „изчезнат безследно“ около 30 хиляди комунисти, земеделци, работници, селяни, интелектуалци, леви офицери, от тях – 6 хиляди само в София. Така свидетелства през 1932 г. бащата на Гео Милев – Мильо Касабов, в своя разтърсващ разказ „Неотговорни фактори“: \r\n\r\n „Те се появиха като хунта за мъст… И се втурнаха по домовете, и извлачиха жертвите си със силата на властта… А вземените от домовете им не виждаха вече бял свят. Никакъв съд над никого не се произнесе, никаква присъда над никого… Против всякакъв закон и гаранциите на конституцията за сигурността на живота бидоха избити десетки хиляди с най-ужасни средства… Тази система на най-отвратителна подлост може да скрои и проведе само един роб, един страхливец, един тилови герой, който е получил безотговорна и неограничена власт… \r\n\r\n В страната се развихриха събития от властвуващите, в които погинаха около 30 000 невинни като жертви на „неотговорни фактори“. Оттогава „неотговорни фактори“ е въведено понятие в езика ни за изразяване на ужас и безумие, на подлост и скверност, на безчовечност и зверство… \r\nДелото на „неотговорните фактори“ е подло и мерзко и то задълго взема връх, скова и изпълни с ужас и трепет сърцата… \r\n\r\n Неужели в България нямаше управници умни да не допуснат този позор за народа ни? Отговорът е – нямаше такива управници. Всички мълчаха като риби при изтреблението на невинни… \r\n\r\n През втората половина на май 1925 г. „неотговорни фактори“ погубиха сина ми Георги – поета Гео Милев…“. \r\nЕмил Вандервелд, външен министър на Белгия, говори за 18 000 убити; парламентарната комисия на Лейбъристката партия – за 20 000 убити или изчезнали; в книгата „Какво се върши в България“ Чарлз Мос, американски журналист, пише: „На 22 април, шест дни след атентата, в затворите бяха хвърлени 30 000 души“. За броени дни (по официални данни на Военното министерство) само в София, Пловдив и Варна са арестувани над 27 000. \r\n\r\n Колко загиват в черните нощи на белия терор? Цар Борис признава за „хиляди жертви“, външният министър – за 5000 убити само през Септември`23, главният секретар на МвНР – за 3500 „плюс-минус хиляда“ (така де, какво са някакви хиляда човеци!), Цанков говори за „стотина убити учители“, ген. Вълков – за „25 убити комунисти“… Скромно. И отново Цанков, пред „Нойе Фрайе Пресе“: „За съжаление изчезнаха няколко души и повече не се намериха“. Още по-скромно. \r\nСамо в София, само за 10 нощи са убити 500 души. Избиват ги във Военното училище, в тV Артилерийски полк, в Гвардейския полк, в т Пехотен полк… Разстрелват, душат, премазват, посичат. Брутално, свирепо, кръвожадно, с опиянение… Всяка екзекуторска група включва офицер от Трета секция, шофьор, „майстор-примкаджия“ и „облаци“. \r\n\r\n Кои са „облаците“? \r\nТова са наемните убийци на ВМРО. По-точно – на чичко Величко. Грамадното, неграмотно туловище с гробовен глас, идещ от преизподнята, е същият „войвода“ Величко Велянов с неговите колачи, които заклаха Александър Стамболийски… \r\n\r\n Убийците имат „норма“ –  50 души на нощ. Всяка нощ. И колко нощи продължава този ад? „Месец-два“, казва един от палачите. „3-4 месеца“, казва друг. Небрежно. Според бюлетина на Дирекцията на полицията адът продължава и лятото, и есента, и до края на 1925-а, и след това. Офицерите изпълняват своя „патриотичен“ дълг, а всеки „облак“ получава по 50 лева „хонорар“ на нощ. 50 убити – 50 лева. За главата на Гео Милев – 1 лев. За главата на Йосиф Хербст – 1 лев. За всяка светла глава – 1 лев. Толкова струват светлите глави и храбрите сърца в страната на несъществуващия фашизъм. \r\n\r\n И една мрачна, зловеща кавалкада снове в нощта – „Форд“-ът на офицерите, 7 леки коли за касапите на чичко Величко, и камиони разнасят трупове, натъпкани в чували… Убийците, скрити в безлунните сенки, заравят още топлите тела в подготвени трапове край Илиенския форт, край Слатинската река и край Драгалевската, зариват ги с камари боклуци и мятат отгоре някое мъртво куче, та никой да не доближава тая смрад… \r\n\r\n „Цялото земно кълбо е наводнено с новини от България. Това нещастно царство на фаталните Кобурзи си спечели славата на земя, която по ежедневно случващите се в нея ужаси надхвърля всичко, което някога се е виждало и чувало на Балканите“, ще напише Иво Андрич. \r\n\r\n „За тази България, която е най-патетичният кръг на Балканския ад, методичното задушаване на всякакъв стремеж към свобода се превръща пред очите на всеки в подтискаща тишина – тишината на гробища… България е земя на ужаса, адът на Европа, мъртвите са навсякъде“, ще напише Анри Барбюс. \r\n\r\n Мъртвите са навсякъде…Захвърлени в ями, ровове, изкопи, трапове, канавки, хендеци, траншеи, пресъхнали кладенци; заровени в ниви, лозя, градини, пясъци, оврази, речни подмоли… \r\nВиола Каравелова, прекрасната, изящна Виола, тича от участък в участък и от министерство в министерство; Виола, обезумялата от мъка Виола, броди като привидение в бялата си сватбена рокля, на която е закрепила снимката на Йосиф Хербст, и пита „Къде е Йосиф? Къде е мъжът ми?“… А официозът „Демократически сговор“ отговаря с един безграничен, отмъстителен, тържествуващ цинизъм: „Госпожо, ние не сме пазачи на вашия съпруг!“ \r\n\r\n Съсипаният Мильо Касабов изпраща телеграма след телеграма, заявление след заявление, молба след молба – до Вълков, до Цанков, до парламента, до всеки депутат, до министрите, до военния прокурор; и три молби до Борис ттт, до неговото „чувствително и милостиво сърце“; и във всяко писмо повтаря, повтаря, повтаря – за Дойран, за шрапнела, отнесъл дясното око и част от черепа; за това, че Гео е поет, а не престъпник; и едно безкрайно, жестоко, раздиращо бащино стенание: „Къде е синът ми Гео?“… За да получи безчувствен отговор от канцеларията на „чувствителното сърце“; за да чуе вледеняващите думи на ген. Вълков: „Аз се разпоредих за него!“… \r\n\r\n Хиляди майки, бащи, братя, сестри, деца, съпруги тичат от участък в участък, от казарма в казарма, от министерство в министерство; пишат отчаяни писма до царя, до Цанков, до парламента…Държавата е потънала в кръв, мрак, ужас и покруса… А Цанков държи френетични речи: \r\n\r\n „Европа ни цени много! Защото ние успяхме да смажем на Балканите хидрата на болшевизма. В нашата почтеност има ли някой дързостта да се усъмни? Тя беше всеобщо призната… Нас ни обвиняват, че сме прибягвали до брутални средства. Ние не само не сме искали, но и сторихме всичко, за да спрем насилията! И ги спряхме! Нима затова сме „най-кървавото и най-насилническото правителство“?!… Нас ни обвиняват в насилие?! Това е прекалено!… Обвиняват ни като реакционери, искат ни сметка за изчезнали. \r\n\r\n Аз отговарям само на въпроса: „Запазихме ли държавата?“ Да! Нас не ни смущава никоя сянка. Ние сме чисти в своята съвест. Нас и историята ще оправдае. Защото вършехме подвизи в защита на България!… Да, мене ме клеймят като тиранин, затова че кърваво потуших комунистическите бунтове. Само при силуета на моята сянка треперят от ужас, защото аз не се шегувам и не пипам с меки ръкавици. Аз изпълних дълга си в защита на държавата!…“ \r\n\r\n Антон Страшимиров подрежда в кървав стълб имената на 35 погубени публицисти, поети, писатели, издатели, редактори. Екатерина Каравелова изпраща на княгиня Евдокия списък с имената на 151 избити и изчезнали комунисти и земеделци. Това е частица от ужаса. \r\nСписъците са безкрайни, една върволица имена – на хора, на градове, на села, на избити в казарми и полицейски участъци, избесени по пътищата, посечени със саби, разпрани с щикове…Вестникът не е разтегателен, не мога нито да ги изпиша, нито да ги опиша. \r\nНо идва ред на още въпроси: \r\nКой вилнее в Горноджумайско, Неврокопско и Разложко? \r\nКой съдейства безотказно на Цанковата власт? \r\nС кого властта съгласува своите безчинства? \r\nНа кого полицията предава арестуваните комунисти и земеделци? \r\nКой организира касапницата в Градево през август 1925 г.? \r\nКой организира касапницата в Крупник през юли 1925 г.? \r\nКой организира касапницата в Дъбница през май 1925 г.? Кой и с какви правомощия арестува в Дъбница 300 комунисти и земеделци? Кой ги инквизира зверски 40 дни? Кой нарича това беззаконно зрелище законно следствие? Кой „държи в течение“ Вътрешното министерство? Кой получава инструкции и сведения от Дирекция на полицията и Военното министерство? Кой си е присвоил правото да съди? Кой хвърля живи хора в пещите за хляб? Кой превърна Арнаудовата къща в Дъбница в „Кървавата къща“? Кой превърна Дъбница в първия фашистки крематориум в Европа? Кой разстреля, обеси, посече, удуши, изгори 120 комунисти и земеделци в Дъбница? Кой е този съюзник, съратник и събандит на българския фашизъм? Кой? \r\n\r\n Отговорът на всички тези въпроси е само един – ВМРО. \r\nТези акции на ВМРО (и не само те) са съгласувани с Министерството на вътрешните работи и народното здраве. Смъртните присъди са утвърдени от Ванче Михайлов. \r\nНякой от ВМРО да се е почувствал неловко, поне малко? Не. \r\nНякой от ВМРО да е признал, че всичко това е било? Не. \r\nНякой от ВМРО да се е извинил? Не. \r\nНякой от ВМРО да се е покаял? Никога. \r\nЧии следовници се смятат ВМРО? \r\nЗа чие наследство – политическо и морално – претендират ВМРО? \r\nНа Гоце и Яне? Или на Ванче Михайлов и чичко Величко? \r\nЗа каквото и да претендират, отговорът е ясен – Ванчето и чичко Величко. \r\nА ти, Джамбазки, не „тръкай револвера“ и не ми разправяй как ке ме пратиш в Невратово. Не ми продавай вехти ванчемихайловистки номера. Не на мен. Моите предци са Георги Дърев и Димо Хаджидимов от Горно Броди, дето сега се казва Ано Вронду. А ти, Каракачанов, пий си ракията – со пари или без пари, както дойде. И си озапти пиарката-байрактарка, щото е глупавка, милата. \r\n\r\n \r\n  \r\n \n\t\t\t\t\t\t", "date": "2018.08.18", "title": "Пак гласувайте за ВМРО - терористичното крило на всяка власт! Избили хиляди от цвета на България..."}
{"url": "http://www.bnews.bg/article/247139-sled_falita_na_zastrahovatel_avtomobilen_protest_pred_ns", "text": "\n Десетки ужилени от фалита на застрахователна компания \"Олимпик\" - на спонтанен протест пред парламента. \r\n\r\n В петък срещу събота собственици на автомобили, чиято застраховка \"Гражданска отговорност\" изтече в  полунощ, се събраха пред сградата на Народното събрание. Те заплашиха, че ще оставят колите си там.  \r\n\r\n Междувременно, от Комисията за финансов надзор съобщиха, че вече 66 хиляди автомобила имат нови полици \"Гражданска отговорност\" към други застрахователи. \r\n\r\n Точно в полунощ започна протестът на ощетените граждани. Събраха се няколко десетки души - основно от Перник. Имаше засилено полицейско присъствие. В близост чакаха два паяка. \r\n\r\n Точно в 00 часа колите спряха, където се намират, и няколко автомобила блокираха движението пред парламента. \r\n\r\n Шофьорите помолиха полицаите да ги бутат, защото не смеели да карат с изтекла гражданска. Поискаха среща с длъжностно лице и адекватни компенсации. Около половин час по-късно групата протестиращи си тръгна обратно към Перник. Така протестът приключи към 00:40 часа.   \r\n\r\n Общо потърпевшите от застрахователната криза са около 200 000. Всеки от тях трябва да сключи нова застраховка към друга компания за собствена сметка. \r\n \n\t\t\t\t\t\t", "date": "2018.08.18", "title": "СЛЕД ФАЛИТА НА ЗАСТРАХОВАТЕЛ: Автомобилен протест пред НС! "}
{"url": "http://www.bnews.bg/article/247120-forbs_obyavi_skarlet_yohanson_za_nay_visokoplatenata_aktrisa_v_sveta", "text": "\n Актрисата от САЩ Скарлет Йохансон е най-високоплатената в света, според класация на списание \"Форбс\", предадоха Би Би Си и ТАСС. През изминалата година 33-годишната звезда е спечелила 40,5 милиона долара. По-голяма част от сумата идва от участието й в \"Avengers\" (\"Отмъстителите\"). На второ място в класацията е Анджелина Джоли с 28 милиона долара, следвана от Дженифър Анистън с 19,5 милиона долара. \r\n\r\n По-нататък в класацията са носителката на Оскар Дженифър Лоурънс с 18 милиона долара, Рийз Уидърспуун с 16,5 милиона долара, Мила Кунис с 16 милиона долара, Джулия Робъртс с 13 милиона долара, Кейт Бланшет с 12,5 милиона долара, Мелиса Маккарти с 12 милиона долара и Гал Гадот с 10 милиона долара. \r\n\r\n Списанието отчита заработеното от актрисите за периода 1 юни 2017 г. - 1 юни 2018 г. Общо десетте най-високоплатени актриси в света са заработили през този период 186 милиона долара. \r\n\r\n   \r\n \n\t\t\t\t\t\t", "date": "2018.08.18", "title": "Форбс обяви Скарлет Йохансон за най-високоплатената актриса в света"}
{"url": "http://www.bnews.bg/article/247144-svarzan_li_e_wc_ministarat_valeri_simeonov_s_narkotitsite", "text": "\n Една фраза на лидерът на Атака Волен Сидеров трябваше да е вдигнала всички правораздавателни институции на крак, но да не забравяме, че се намираме в България - място, където мафията си има държава! \r\n\r\n Каква е фразата ли? На 15.08.2018 г. Сидеров дава интервю за агенция \"ПИК\" на въпрос към него:  \r\n\r\n - В интервюто си за ПИК, г-н Симеонов вмъкна темата за наркотиците... \r\n- Точно той не трябва да говори за наркотици. Изобщо да не повдига темата, защото ще му се върне като бумеранг. Ако си отворя устата, неговият имидж ще пострада сериозно.\" \r\n\r\n Повтаряме: \"Ако си отворя устата , неговия имидж ще пострада сериозно.\" \r\n\r\n Естествено баджак медиите замълчаха гръмовно, а и от ПИК не посмяха да задълбаят! \r\n\r\n Доказателство, че семейството на Симеонов има взимане - даване с наркотиците е интервюто на синът му Даниел пред БТВ, където момчето бе искрено. \r\n\r\n Разказва за битката му с наркозависимостта и липсата на бащинска подкрепа от страна на баща му. Даниел дори беше публикувал пост, където изрази възмущението си от Симеонов, който съжалявал, че синът му не се е самоубил. \r\n\r\n И този господин е тръгнал да оправя държавата? Представяте ли си само какви хора ни управляват? \r\n\r\n Волен многократно е обвинявал Симеонов и за разпространение на гей и порно канали чрез кабеларката, може би това му дава основание да прави връзката на Симеонов с наркотиците? \r\n\r\n Припомняме, че на още на 26 юли 2017 г. журналистът Димитър Байрактаров поиска публично оставката на Симеонов и от погледа на днешните събития се вижда, че е бил абсолютно прав. Припомняме, че Байрактаров отказа да бъде депутат от групата на Симеонов като посочи морални причини за отказът си! Видно е, че и тук е бил прав! \r\n\r\n Сега големият въпрос, на който трябва да отговори прокуратурата е: Свързан ли е вицепремиерът Валери Симеонов с наркотиците? \r\n\r\n   \r\n \n\t\t\t\t\t\t", "date": "2018.08.18", "title": "Свързан ли е WC министърът Валери Симеонов с наркотиците?"}
