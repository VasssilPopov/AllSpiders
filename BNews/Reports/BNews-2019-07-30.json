{"url": "http://www.bnews.bg/article/262522-blizak_do_shumaher_razkri_kakvo_e_sastoyanieto_mu", "text": "\n Михаел Шумахер се наслаждава, гледайки \"Формула 1\" по телевизията и се възстановява отлично. Това разкри президента на Международната федерация по автомобилизъм(ФИА) и близък приятел на пилота Жан Тод, предаде \"Дейли мейл\". \r\n\r\n Той зарадва феновете с оскъдната информация по време на интервю за радио \"Монте Карло\". \r\n\r\n Тод разкри, че възстановяването на звездата на \"Формула 1\" напредва изключително бързо. Двамата са гледали състезания по телевизията заедно. \r\n\r\n \"Винаги внимавам с подобни изявления, но е истина. С Шумахер гледахме заедно състезанието в дома му в Швейцария. Михаел е в най-добрите ръце, грижат се отлично за него в дома му\", споделя Тод. \r\n\r\n \"Въпреки, че не е същият, Михаел не спира да се бори, както и семейството му\", добавя той. \r\n\r\n През 2013 г. 7-кратният световен шампион претърпя жестоко падане върху скрит под снега камък и това доведе до сериозни черепно-мозъчни травми. Той беше спешно опериран в местна болница, а оттогава досега семейството му значително ограничи потока на информация към публичното пространство. От известно време Шумахер се възстановява в своя дом край Женевското езеро, където много малко хора като Тод получават възможност лично да се виждат с 50-годишния бивш пилот. \r\n \n\t\t\t\t\t\t", "date": "2019.07.30", "title": "Близък до Шумахер разкри какво е състоянието му "}
{"url": "http://www.bnews.bg/article/262519-apelativniyat_sad_v_burgas_potvardi_25_g_zatvor_za_tenyo_ubil_priyatelkata_si", "text": "\n Бургаският апелативен съд потвърди 25-годишната ефективна присъда на Теньо Енчев от Айтос, признат за виновен за зверското убийство на приятелката си Ивета Тенева, от която има 3-годишен син. \r\n\r\n Жестокото убийство стана на 16 юни, м.г., в дома на Теньо на  ул. \"Хаджи Димитър\" в Айтос. 20-годишната Ивета е била умъртвена по особено  жестокост начин - пребита до смърт, с размазан череп и оставена да издъхва в адски мъки. Тежкият побой е продължил около половин час, през който подсъдимият е чувал стоновете на приятелката си, виждал я окървавена, но е прекратил насилието едва когато е възприел изпадането й в безсъзнание. \r\n\r\n Пред Бургаския окръжен съд Енчев призна вината си и делото премина по съкратена процедура, като наложеното наказание „доживотен затвор“ бе заменено с 25 г. затвор. \r\n\r\n В акта на Бургаския апелативен съд е посочено, че по време на съжителството им с подсъдимия, пострадалата Ивета системно и често е малтретирана физически и психически, като сигнали за домашно насилие са подавали свидетели по делото. Съдът е приел извода, че Енчев е причинил смъртта на младата жена с особена жестокост и по особено мъчителен за нея начин. \r\n\r\n Експерти определят Теньо като агресивна личност, склонна към садизъм, отмъстителност и свирепост. Той е извършил престъплението в условията на умисъл, осъзнавайки, че може да причини смъртта на жената, но напълно игнорирайки този факт е продължил да нанася удари, мотивират се магистрати.  \r\n\r\n Мъжът е осъден да плати 200 000 лв. кръвнина на сина си и 150 000 лв. на майката на Ивета. Решението може да бъде обжалвано пред ВКС. \r\n \n\t\t\t\t\t\t", "date": "2019.07.30", "title": "Апелативният съд в Бургас потвърди: 25 г. затвор за Теньо, убил приятелката си\r\n"}
{"url": "http://www.bnews.bg/article/262524-radev_sezira_konstitutsionniya_sad_za_dareniyata_na_politicheskite_partii", "text": "\n Президентът Румен Радев сезира Конституционния съд с искане да бъдат обявени за противоконституционни разпоредби от Закона за политическите партии и от Изборния кодекс, свързани с даренията на политическите партии от юридически лица и еднолични търговци. \r\n\r\n Според държавния глава оспорените разпоредби подменят интереса, в името на който партиите ще осъществяват дейността си и накърняват конституционните основи на българската политическа система. Застрашен е основният принцип на политическия живот в страната – плурализмът. \r\n\r\n Създават се предпоставки даренията от юридически лица и еднолични търговци да се насочват към партиите във властта, защото те разпределят публичните средства и определят победителите в обществените поръчки и концесиите. Останалите, и особено малките партии, ще бъдат изтласкани в периферията на политическия живот. \r\n\r\n Посочените рискове са пренесени и в изборния процес и застрашават устоите на демокрацията. \r\n \n\t\t\t\t\t\t", "date": "2019.07.30", "title": "Радев сезира Конституционния съд за даренията на политическите партии"}
{"url": "http://www.bnews.bg/article/262523-vatreshniyat_ministar_na_rumaniya_podade_ostavka", "text": "\n \r\nРумънският вътрешен министър подаде оставка след случаи на убийства \r\nБУКУРЕЩ, Румъния (АП) - Министърът на вътрешните работи на Румъния заяви, че подаде оставка след убийствата на двама тийнейджъри, престъпления, които възмутиха страната отчасти и поради предполагаема неспособност на полицията да разкрие убиеца или убийците. \r\nНиколае Мога заяви във вторник, че се оттегля, само шест дни след полагането на клетва и проведен разговор с премиера Виорика Данчила. \r\nМога каза, че неговият ход \"трябва да се разглежда като ново начало за вътрешното министерство.\" Ръководителят на националната полиция в Румъния беше уволнен в петък на фона на критиките, че миналата седмица е било необходимо полицията да намери 15-годишно момиче, което се обадило на спешната телефонна линия в страната три пъти казва, че е била пребита и изнасилена от похитител. \r\nОттогава мъж призна, че е убил тийнейджъра, както и 18-годишна жена. \r\n \n\t\t\t\t\t\t", "date": "2019.07.30", "title": "Вътрешният министър на Румъния подаде оставка!"}
{"url": "http://www.bnews.bg/article/262525-kak_zaplatite_na_deputatite_za_edna_godina_skochiha_pochti_dvoyno_dokumenti_video", "text": "\n Много хора се чудят как се изчислява заплатата на депутатите? Ето какво гласи Чл. 5. от Финансови правила по бюджета на Народното събрание към ПОДНС:  Чл.5 \"Народните представители получават основно месечно възнаграждение, равно на три средномесечни заплати на наетите лица по трудово и служебно правоотношение в обществения сектор, съобразно данни на Националния статистически институт. Основното месечно възнаграждение се преизчислява всяко тримесечие, като се взема предвид средномесечната работна заплата за последния месец от предходното тримесечие.\" Веднага разбирате, че заплатите на депутатите се индексират на всеки три месеца, а на обикновените граждани през неизвестен брой години! Кратка проверка на произволно избран депутат ни показва, че неговите доходи са  се  увеличили за една година почти двойно!  Депутата Касабов през 2017 г. е декларирал трудови доходи от 45441 лева, а през 2018 г. неговите трудови доходи са почти 94 000 лева! Такъв ръст на доходи в реалната икономика не се наблюдава никъде. Още по-фрапиращо е увеличението на доходите на бургазлийката Диана Йорданова, известна като г-жа Ви Ай Ай. През 2017 г. г-жа Ви Ай Ай като заместник председател на КФН е декларирала трудови доходи за 47096 лева. Само за една година през 2018 г. на същата длъжност, трудовите доходи на г-жа Ви Ай Ай  нарастват почти 5 пъти до 203362 лева. И тъй като въпросната госпожа заема длъжност в обществения сектор нейната огромна заплата увеличава и заплатата на депутатите, а нашите джобове се изпразват, тъй като тези техни заплати ги изработваме ние- най-бедният народ в Европа! Не се наемаме да отговорим на въпроса - \"Овчи народ ли сме или сме много тъпи?\". Вижте фактите в декларациите:       Нека припомним коя е г-жа Ви Ай Ай: \r\n\r\n \r\n\r\n   \r\n \n\t\t\t\t\t\t", "date": "2019.07.30", "title": "Как заплатите на депутатите за една година скочиха почти двойно?!- документи + видео"}
{"url": "http://www.bnews.bg/article/262521-super_moneta_ot_sex_evro_podludi_evropeytsite", "text": "\n Нестандартна монета от SEX евро подлуди европейците и любителите на Кама Сутра. \r\n\r\n Подобна по размери на истинските метални пари в обращение в Европейския съюз, монетата на стойност 6 евро се отличава с перфектна изработка. Не по-малко впечатляваща е и обратната страна на монетата, на която е щампована двойка в страстна секс поза, заобиколена от характерните за ЕС звезди. Всъщност „в обращение” са четири разновидности от монетата с различни пози от Кама Сутра на гърба. \r\n\r\n Че монетата не е законно платежно средство разкрива и издайническият, но не съвсем ясно различим надпис SEX върху лицевата страна на парата. Въпреки това монетата от 6 SEX евро се радва на голям интерес и мнозина питат откъде може да си я набавят. \r\n\r\n Серията евромонети на ЕС се състои от осем различни купюри: 1, 2, 5, 10, 20 и 50 цента, 1 € и 2 €, припомня Европейската централна банка. Евромонетите имат обща страна и национална страна. На националната страна е посочена емитиращата държава. Дизайнът на общите страни на монетите е дело на Белгийския кралски монетен двор. \r\n\r\n Освен това всяка държава може годишно да емитира две възпоменателни монети. Тези монети притежават същите елементи и качества и същата обща страна като нормалните монети от 2 €. \r\n\r\n Секс монети в ЕС все още не са емитирани \r\n \n\t\t\t\t\t\t", "date": "2019.07.30", "title": " Супер монета от SEX евро подлуди европейците!"}
{"url": "http://www.bnews.bg/article/262520-skandal_karakachanov_zastrahova_hilyadi_avtomobili_koito_ot_godini_ne_sa_izlizali_ot_garazh_dokument", "text": "\n Военнослужещи сигнализираха за скандална обществена поръчка в министерството, която се движела лично от Каракачанов. Обществената поръчка е за застраховка гражданска отговорност на 10089 превозни средства, 8085 бр. МПС подлежащи на застраховане със застраховка \"Злополука на местата в МПС\". Според военнослужещите огромна част от тези превозни средства не са напускали гараж от години, а на други двигателя не е пален. Според тях това е една от далаверите, чрез която се харчат немили пари, като голям процент отиват в джоба на министъра под формата на комисион. Наглостта е пълна, тъй като освен цитираните застраховки в поръчката е обявена и за застраховка \"Каско\". Всеки с елементарни застрахователни познания знае, че обезщетения при застрахователен риск се изплащат само по една полица, тоест втората застраховка си е чиста кражба според военнослужещите. Те питат застраховани ли бяха двата паднали вертолета и пилотите? Колко пари са платили застрахователните компании за тази скъпо струваща техника? Какви обезщетения получиха от застрахователите семействата на загиналите пилоти? Според тях няма такива плащания, а Каракачанов гузно мълчи? Военнослужещите искат да бъде извършена спешна ревизия на ППС, както и виновните да бъдат дадени на съд за тази корупционна схема! Вижте сами поръчката: \r\n \n\t\t\t\t\t\t", "date": "2019.07.30", "title": "Скандал! Каракачанов застрахова хиляди автомобили, които от години не са излизали от гараж!- документ"}
{"url": "http://www.bnews.bg/article/262517-ekzekutirat_bivshiya_kmet_na_teheran_za_ubiystvo_na_negova_zhena", "text": "\n Бившият техерански Мохамед Али Наджафи ще бъде екзекутиран, съобщи местната агенция ИРНА. \r\n\r\n Ексуправникът на столицата на Ислямската република е бил признат за виновен за убийството на втората си съпруга и получи смъртна присъда. Мъжът на 28 май е дошъл в полицейско управление в главния град на близкоизточната държава и признал за застрелването на Митра Остад. Той е обяснил убийството на жена си със семейни проблеми. Наджафи се е оженил за Остад без да се развежда с първата си съпруга. Иран не забранява многоженството, но не е поощрява мъжете да имат повече от една съпруга. \r\n\r\n 67-годишният политик е бил икономически съветник на иранския президент Хасан Рохани. Той също е бил просветен министър. Наджафи е бил кмет за няколко месеца. Той е хвърлил оставка през март 2018 г., когато е било разкрито как е гледал танци на малки момичета в училище. \r\n\r\n   \r\n \n\t\t\t\t\t\t", "date": "2019.07.30", "title": "Екзекутират бившия кмет на Техеран за убийство на негова жена\r\n"}
{"url": "http://www.bnews.bg/article/262518-sofi_marinova_v_panika_gringo_ya_plashi_sas_smart", "text": "\n Софи Маринова сериозно се бои за живота си, а причината е вече бившият й мъж Тодор Давидов-Гринго. Екс охранителят не спирал да заплашва любимата си, като стигнал и до крайности да отправя смъртни закани. Гринго казал на София, че жестоко ще я пребие или пък ще я залее с киселина, научи Lupa.bg от близки до фолк певицата. \r\n\r\n Ромската перла и мачото са разведени от 2 месеца, като бракът им просъществува едва месец. Причината за развода е системен тормоз от страна на Гринго върху клетата Софи. Давидов заплашва ромската перла и сина й Лоренцо, че ще ги пребие. Той три пъти й чупи ръката, като последния бе едва преди няколко седмици. \r\n\r\n Любопитна подробност е, че Маринова е успяла да убеди Гринго да ѝ даде развод чрез адвока Юристът буквално заплашил Тодор, че ако не даде доброволно развод, срещу него ще бъде пусната жалба за домашно насилие и това автоматично ще го прати отново в затвора. Сега ромската перла смята да пусне и жалба в съда срещу вече бившия си съпруг и се надява това най-после да го озапти.  \r\n \r\nПредстои да видим как ще се развие сагата, достойна за сапунен сериал. \r\n \n\t\t\t\t\t\t", "date": "2019.07.30", "title": "Софи Маринова в паника! Гринго я плаши със смърт"}
{"url": "http://www.bnews.bg/article/262526-barekov_s_raztarsvashto_obrashtenie_kam_prezidenta_radev", "text": "\n Николай Бареков направи разтърсващо обръщение към президента Радев ! Вижте какво написа в социалната мрежа: \r\n\r\n \r\n\r\n   \r\n \n\t\t\t\t\t\t", "date": "2019.07.30", "title": "Бареков с разтърсващо обръщение към президента Радев!"}
{"url": "http://www.bnews.bg/article/262513-kontsesiyata_za_letishte_sofiya_na_popravitelen", "text": "\n Кандидатите в концесионната процедура на летище София писаха Слаб (2) на Министерството на транспорта, информационните технологии и съобщенията. Всичките четирима неизбрани участници в конкурса обжалват класирането, според което на първо място бе посочен консорциумът \"Соф Кънект\". \r\n\r\n В петък в Комисия за защита на конкуренцията (КЗК) жалби подадоха британската МАГ и френско-турският консорциум между „Еърпортс Де Пари“ и „ТАВ Хавалиманларъ Холдинг“(ЕДП/ТАВ). А в понеделник в антимонополното ведомство са внесени възражения от \"Фрапорт България\" и консорциума \"ССБ София Еърпорт\", воден от швейцарското дружество \"ССБ Зауервайн & Шефер Бау АГ\" с патрньор датския оператор \"Копенхаген Еърпортс\". \r\n\r\n Фактът, че всички кандидати в процедурата, получили по-малък брой точки от спечелилото обединение между фонда Меридиан и строителната компания Щрабаг обжалват класирането, не говори никак добре за работата на комисията оценяваща предложенията. При една или две жалби антимонополното ведомство вероятно би могла да потвърди избора на Соф Кънект и да прехвърли битката по казуса във Върховния административен съд. Но при четири жалби ситуацията е съвсем различна и везните клонят към връщане на офертите за нова оценка. \r\n\r\n Веднага след обявяването на резултатите от процедурата се появиха сериозни съмнения, че те не са обективни. Най-странното бе, че компаниите, предложили най-висок размер на годишното концесионно възнаграждение, получичиха най-ниски технически оценки. Това важи както за френско-турския консорциум, така и за ССБ София Еърпорт. \r\n\r\n \"Става дума за доста грубичко \"напасване\" на резултати, което си личи и от абсурдните мотиви за определянето на оценките. Явно е, че е имало пренаписване на класирането в последния момент. Имената на всички файлове за отделните кандидати завършваха с _NEW\", заяви пред OFFNews източник, ангажиран с процедурата.  \r\n\r\n Спечелилото обединение на фонда Меридиам и Щрабаг, в която акционер е руският олигарх Олег Дерипаска предложи годишно концесионно възнаграждение от 24.54 млн. евро. То е трето по размер от общо петимата кандидати. Предложените от консорциума инвестиции са най-малко от всички кандидати - едва 608 млн. евро докато МАГ и Еърпортс Де Пари обещават вложения от около и над 1 милиард евро. \r\n\r\n   \r\n \n\t\t\t\t\t\t", "date": "2019.07.30", "title": "Концесията за летище София на поправителен? "}
{"url": "http://www.bnews.bg/article/262512-malniya_razrushi_kupola_na_tsarkva_v_balgarsko_selo", "text": "\n Мълния събори купола на църква в преславското село Имренчево, съобщи bTV. \r\n\r\n Разразилата се буря изгорила и електроуреди на няколко домакинства. \r\n\r\n Църквата \"Свето Възнесение Господне\" е построена през 1931 г. Ремонтирана е основно преди пет години. В храма е изгоряла и цялата електрическа инсталация. \r\n\r\n Все още не е ясно колко ще струва ремонтът на храма. Според изчисленията на кмета на селото Юрий Лозанов той ще струва около 25-30 000 лева. \r\n\r\n Община Велики Преслав стартира кампания за набиране на средства за възстановяването на църквата.  \r\n\r\n Местните се надяват ремонтът да стане бързо преди есенните дъждове, за да може църквата да се запази. \r\n \n\t\t\t\t\t\t", "date": "2019.07.30", "title": "Мълния разруши купола на църква в българско село"}
{"url": "http://www.bnews.bg/article/262516-d_r_angel_enchev_za_razvoda_s_zhena_si_tedi_velinova_i_dvamata_sme_vinovni_za_razdyalata", "text": "\n Д-р Енчев е роден през 1970 г. в Пловдив. През 1988 г. завършва с отличие във ВМИ в родния си град. През 1997 г. заминава за Гърция, където успешно защитава дипломата си по медицина. Следдипломната му квалификация и лекарският му стаж протичат в болница \"Света Варвара\" в Атина като чуждестранен стипендиант, в болница \"Свети Сава\" в Атина, детска хирургия към болница \"Света София\" и много други. Специализирал е и в други страни. \r\n\r\n - Д-р Енчев, официално се разделихте със съпругата си Теодора Велинова. Според много хора това е пиар ход, така ли е наистина? \r\n\r\n - Раздялата ми с Теодора Велинова не е рекламен ход или опит за привличане на вниманието на обществото. Нито един от двама ни не би използвал подобна новина, свързана със семейството ни, за да придобие какъвто и да било актив. \r\n\r\n - Казвате, че няма причина за раздялата. Но как мъж като вас - интересен, успешен, красив, стига до момента, в който загърбва досегашния си живот и променя всичко в него? \r\n\r\n - Няма конкретна причина. В един момент заедно стигнахме до това решение. В последно време отношенията ни не се развиваха по начин, по който сме си представяли, и решихме, че е по-добре да се разделим в името на децата си и бъдещето им. \r\n\r\n - Тази година е годината на разделите - шеф Манчев и жена му, Кубрат и Андреа, Софи и Гринго, в световен мащаб също известни и успешни личности се разделят. Има ли нещо общо фактът, че след 30 години хората започват да осъзнават какво точно искат от живота и вече не могат да правят компромиси в личния си живот заради децата? \r\n\r\n - Не мога да коментирам отношенията на други хора и причините за разводите им, но за мен и Теодора е най-важно децата ни да растат в здрава обстановка и раздялата ни е по-мъдрият избор за това те да имат уважаващи се и разбиращи се родители. \r\n\r\n - Как стигнахте лично вие до идеята за раздяла? Рутината, нова тръпка, емоционална дупка или липса на предизвикателство е причина за промяната в живота ви? \r\n\r\n - Нито една от изброените причини не е в основата на моето решение, което се оказа взаимно. Ще си позволя да цитирам великия Лев Толстой, че всички щастливи семейства си приличат, всяко нещастно семейство е нещастно посвоему и когато нещастието вземе превес над щастието, всичко останало губи смисъл. \r\n\r\n - Обикновено мъжете си тръгват от една връзка, когато жената спре да им дава това, от което имат най-голяма нужда - възхищението, уважението, интереса. Това ли липсва в живота ви в момента? \r\n\r\n - За да се стигне до раздяла, и двамата партньори имат своята вина, вероятно и двамата са направили прекалено много компромиси със себе си, но винаги в партньорските взаимоотношения ключът е в думата \"партньорски\". \r\n\r\n - Децата ви как реагираха на промяната в живота им? \r\n\r\n - Надявам се, че раздялата ни няма да се отрази на децата ни, не ги използваме като разменни монети, няма да позволим ежедневието им да се промени, нито ще ги обичаме по-малко. \r\n\r\n - Дълъг ли е пътят до успеха? Помните ли началото, какъв бяхте тогава и какво се промени в личния ви живот? \r\n\r\n - Не само че помня какъв съм бил в началото на кариерата си, а се старая никога да не го забравя. Личният ми живот се промени много, в последните десет години изживях много прекрасни и незабравими моменти, за които съм благодарен, а не толкова хубавите вече съм ги забравил и простил. \r\n\r\n - В момента \"търсите\" ли себе си, или сте готов и отворен за нова връзка? Изневяра ли е причината за вашето оттегляне от семейното гнездо? \r\n\r\n - Винаги съм знаел кой съм и не мога да си позволя лукса да оправдавам решенията си с \"търсене на себе си\", тъй като имам отговорности към пациентите си, към семейството си и към хората, с които работя. Невинаги в основата на една раздяла има трети човек, понякога просто разбираш, че е много важно не да имаш с кого да поговориш, а с кого да помълчиш... \r\n\r\n - Какви са новите тенденции в пластичната хирургия? Отмина ли времето на големите гърди, устни и ботокса? \r\n\r\n - Времето на огромните гърди и пластмасовите кукли отдавна отмина. Световните тенденции в пластичната хирургия са към максимално естествен външен вид и младежко излъчване, без прекалена натрапчивост. Колкото до ботокса, неговата мода едва ли някога ще отмине. \r\n\r\n - Как реагираха близките ви, родителите на промяната в живота ви? \r\n\r\n - Не само на близките ми, но и на мен ще ми трябва време, за да привикна с тази промяна. Вярвам, че ще е за добро. \r\n\r\n - Какво в момента може да ви направи щастлив? Ако сложите ръка на сърцето си - облекчение ли ви донесе раздялата, или болка, яд и тъжни мисли? \r\n\r\n - Раздялата с някой, към когото си изпитвал силни емоции и чувства, е болезнена, но с времето негативните преживявания избледняват и остават само хубавите спомени. \r\n\r\n - Как ще изкарате лятото? \r\n\r\n - Моето лято сега започва и искам да прекарам възможно най-дълго време с децата ни. А относно това какво ми предстои... времето ще покаже. \r\n\r\n Източник: България Днес \r\n \n\t\t\t\t\t\t", "date": "2019.07.30", "title": "Д-р Ангел Енчев за развода с жена си Теди Велинова: И двамата сме виновни за раздялата\r\n"}
{"url": "http://www.bnews.bg/article/262515-40_godishna_strelya_s_pistolet_pred_zavedenie_v_kyustendil", "text": "\n 40-годишна кюстендилка е задържана през изминалата нощ от служители на РУ Кюстендил. В нетрезво състояние е възпроизвела изстрели с газов пистолет пред заведение в града, после си тръгнала с „Пежо“. Управлявала е с 1.38 промила алкохол в издишания въздух. \r\n\r\n За управлението на МПС след употреба на алкохол е започнато бързо полицейско производство в РУ Кюстендил, за другото деяние – възпроизведените изстрели, е образувано досъдебно производство. За случая е уведомен дежурен прокурор. \r\n \n\t\t\t\t\t\t", "date": "2019.07.30", "title": "40-годишна стреля с пистолет пред заведение в Кюстендил"}
{"url": "http://www.bnews.bg/article/262514-zadarzhan_skochi_ot_prozorets_na_rayonnoto_v_plovdiv_i_pochina", "text": "\n Арестант почина, след като скочи от прозорец на полицейско управление в Пловдив, съобщиха от полицията.  \r\n\r\n Мъжът е бил задържан на 29 юли. Полицаи спрели за проверка група от трима души. При вида на униформените единият от тях - 30-годишен, криминално проявен за грабежи и наркотици, изхвърлил найлонови пликчета със суха зелена тревиста маса и бяло прахообразно вещество.  \r\n\r\n След извършения на място оглед, тримата са отведени в ареста. По първоначални данни, късно вечерта 30-годишният арестант е поискал да ползва санитарно помещение. Бил е придружен от полицейски служител, но възползвайки се от притворената врата, скочил през прозореца от третия етаж.  \r\n\r\n Незабавно е пристигнал екип на спешна помощ, мъжът е транспортиран в болница, където по-късно е починал от нараняванията си. По случая е образувано досъдебно производство, уведомена е прокуратурата.  \r\n\r\n Със заповед на министър Младен Маринов започва проверка, която ще изяснява всички факти и обстоятелства по случая. Проверката е възложена на Дирекция „Инспекторат“-МВР Пловдив.  \r\n \n\t\t\t\t\t\t", "date": "2019.07.30", "title": "Задържан скочи от прозорец на районното в Пловдив и почина\r\n"}
{"url": "http://www.bnews.bg/article/262510-lyubimka_na_kareras_pee_traviata_v_letniya_teatar_na_varna", "text": "\n Сопраното Илина Михайлова ще е звездата в  операта „Травиата“  на 2 август. Спектакълът е   част от афиша на „Опера в Летния театър – Варна 2019“. \r\n\r\n Илина, която  бе избрана лично от легендарния тенор Хосе Карерас да пее с него на прощалния му концерт в „Арена Армеец“ ще извиси глас в Летния Театър във Варна в безсмъртната опера на Верди.  В ролята на Алфред, почитателите на оперното изкуство ще аплодират  световно известния тенор Иван Момиров. Звездното трио допълва баритона Венцеслав Анастасов. \r\n\r\n „Варненската опера винаги е имала солисти, които паралелно с участията си на наша сцена, правят блестяща световна кариера в най-големите оперни театри. Това ни дава възможност да представяме на публика по-рядко поставяни оперни заглавия, които изискват певци с големи гласови и технически възможности“, споделя Даниела Димова – директор на Държавна опера Варна.  \r\n\r\n Диригент ще бъде познатият на 4 континента Маестро Борислав Иванов, роден през 1931 г., един от малкото действащи диригенти - доайени в света. Той  засвидетелства пристрастието си към „Травиата“, като излиза на диригентския пулт точно на рождения си ден. \r\n\r\n Режисьор и сценограф на постановката е Кузман Попов. Диригент на хора Цветан Крумов. \r\n\r\n   \r\n\r\n   \r\n \n\t\t\t\t\t\t", "date": "2019.07.30", "title": "Любимка на Карерас пее Травиата в Летния театър на Варна "}
{"url": "http://www.bnews.bg/article/262511-izvanredno_zadarzhaha_sobstvenika_na_tad_grup", "text": "\n Задържаха собственика на фирмата за киберсигурност \"ТАД Груп\" Иван Тодоров на летище \"София\", съобщи БНР. \r\n\r\n Според bTV той е пристигнал към 9 часа тази сутрин с полет от Истанбул.  \r\n\r\n Той беше обявен за издирване с европейска заповед за арест, в рамките на досъдебното производство, което се води срещу него, търговския директор на фирмата и служителя ѝ Кристиян Бойков във връзка изтичането на лични данни от Националната агенция за приходите. \r\n\r\n Иван Тодоров беше в чужбина и беше заявил, че ще се върне доброволно и ще съдейства на властите в страната при разследването на случая. \r\n\r\n Припомняме, че снощи към 23 часа собственикът на \"ТАД Груп\" не се беше завърнал в България.  \r\n\r\n С обвинения се сдобиха и Кристиян и работодателят му  \r\n\r\n На 25 юли стана ясно, че обвинения за хакерската атака в НАП са получили трима души - Кристиян Бойков, изпълнителният директор на фирмата Георги Янков и собственикът на \"ТАД Груп\" Иван Тодоров. Обвинението е за тероризъм.  \r\n\r\n От НАП успокоиха, че 4 млн. души няма нужда да сменят личните си карти след кибератаката.  \r\n\r\n Адвокатът на Кристиян Георги Стефанов призова да не бъдат намесвани в политиката. \r\n\r\n От прокуратурата заявиха, че нямат съмнение, че Кристиян Бойков е отговорен за атаката срещу НАП. \r\n\r\n Тодоров се прибира от Канада следващата седмица и отива при институциите да помогне и да разбере, какво се случва \r\n\r\n За кандидата за главен прокурор Иван Гешев атаката към НАП била политическа. \r\n\r\n Пред bTV обвиненият отрече да е извършил атаката срещу приходната агенция. \r\n\r\n Припомняме, на 15 юли 2019 г. ДАНС, МВР и НАП проверяваха сигнал от хакер, че е източена значителна част от базата данни на Националната агенция по приходите. \r\n\r\n Отваряни са и пощи на граждани \r\n\r\n След това на 20-годишния Кристиян беше повдигнато обвинение за киберпрестъплението, след като той беше задържан на работното си място.Беше установено, че младежът е пробил и сайта на МОН преди 2 години. \r\n\r\n По повод хакерската атака премиерът Бойко Борисов заяви, че в Бъгария има уникални вълшебници в IT сферата и трябва хакерите да работят за държавата. \r\n\r\n   \r\n \n\t\t\t\t\t\t", "date": "2019.07.30", "title": "ИЗВЪНРЕДНО! Задържаха собственика на \"ТАД Груп\"\r\n"}
