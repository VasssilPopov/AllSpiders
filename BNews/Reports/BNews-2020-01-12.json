{"url": "http://www.bnews.bg/article/265247-prints_uilyam_tazhi_poveche_nyama_da_pregarna_brat_si_hari", "text": "\n Британският престолонаследник принц Уилям разкри своите надежди, че кралското семейство ще бъде отново единно в бъдеще и сподели съжалението си, че вече не са един отбор. Според „Съндей таймс\" херцогът на Кеймбридж е казал на свой приятел, че изпитва тъга, че той и принц Хари вече са „отделни единици“, надявайки се, че в бъдеще все още могат да бъдат заедно. \r\n\r\n „През целия си живот съм прегръщал брат си, а сега не мога да го правя повече. Ние сме отделни единици“, казал Уилям. „Съжалявам за това. Всичко, което можем да направим, и всичко, което мога да направя, е да опитаме и да се надяваме, че ще дойде моментът, когато всички ще четем от една и съща страница. Искам всички да играят в отбора”, добавил принцът по адрес на брат си Хари. \r\n\r\n Коментарът дойде на фона на информацията, че кралица Елизабет II е призовала принцовете Чарлз, Уилям и Хари на семейна среща в Сандрингам, за да премахнат различията си. Съпругата на Хари - Меган Маркъл също ще се присъедини към членовете на семейството чрез конферентен разговор от Канада, където отпътува в петък. \r\n\r\n Херцогът и херцогинята на Съсекс хърлиха бомба тази седмица, разкривайки, че се оттеглят като „старши“ кралски особи и планират да работят, за да станат финансово независими, предизвиквайки сътресения в британската монархия. Според източници, близки до кралското семейство, кралицата била много недоволна от решението на двойката, докато братът на Хари принц Уилям и баща им Чарлз били “вбесени”. \r\n\r\n Британските таблоиди, както и социалните медии, спекулират, че принц Хари и съпругата му са били изолирани от останалите кралски особи и това д \r\n \n\t\t\t\t\t\t", "date": "2020.01.12", "title": "Принц Уилям тъжи: Повече няма да прегърна брат си Хари "}
{"url": "http://www.bnews.bg/article/265243-kray_borisov_bie_shuta_na_malkata_koalitsiya", "text": "\n Край! Борисов бие шута на малката коалиция! Тази информация се завъртя в публичното пространство, а неин източник са притеснени депутати от малката коалиция. В ГЕРБ и лично Борисов направили анализ от съвместното управление и стигнали до краен извод, че от малкия коалиционен партньор вече не идват само скандали, а много, много сериозни проблеми. Такъв например е водната криза в Перник, която се очаква да се превърне и в национална. Не по-малко опасна е и кризата с боклука, която има международен криминален отзвук. И всичко това е сътворено от малката коалиция. Подобна атомна бомба тик-така и в социалния сектор, където отново ресорен зам.-министър е Султанка Петрова, която е автор на закона за социалните услуги, който предизвика такова социално напрежение и протести, за най-неодобряваният  политик в лицето на Валери Симеонов, дори не е нужно да се говори. Сега обаче, Каракачанов иска по много подъл начин да въвлече Борисов в кризата и да му прехвърли отговорността за всички зулуми, които сътвориха. Каракачанов настоявал за министър на Еко министерството да бъде назначен неговото протеже Николай Кънчев, който си няма хал хабер от тези дейности, тъй като е историк по образование, но вече се е прочул като касичката на ВМРО. Именно Кънчев е в основата на водната криза в Перник и е осъществявал връзката с олигарсите Ковачки и Люси Стойков, на които е предоставяна водата на перничани. Както вече широката публика разбра, за Каракачанов е по-важна политическата кариера и съдбата на Нено Димов, отколкото съдбата на 110 хиляди перничани оставени без вода. За Каракачанов назначаването на Николай Кънчев е на живот и смърт, тъй като много добре знае, че италианската мафия не прощава на никой, особено на тези, които са взели пари за несвършена работа. Каракачанов много добре знае колко струваше евродепутатската кампания на Джамбазки и от къде са дошли парите? Каракачанов много добре знае, че ако не успее да уговори Борисов с него е свършено? Борисов обаче, знае, че ако допусне плановете на Каракачанов да се реализират, може да отприщи много сериозен народен гняв, който да е с непрдсказуеми последствия. Борисов знае, че ВМРО и НФСБ вече на са фактор и не могат да му осигурят парламентарно мнозинство. Така наречените обединени патриоти се превърнаха в раковото образувание, от което Борисов трябва да се отърве в спешен порядък, ако не иска да бъде повлечен в блатото!     \r\n \n\t\t\t\t\t\t", "date": "2020.01.12", "title": "Край! Борисов бие шута на малката коалиция!"}
{"url": "http://www.bnews.bg/article/265250-19_godishen_e_nameren_martav_v_lovech", "text": "\n 19-годишен младеж е намерен починал в Ловеч, съобщи „Дарик“, позовавайки се на информация от областната дирекция на МВР. Сигналът е подаден тази сутрин около 10.00 часа от гражданин. Той е бил открит в района между кварталите „Червен бряг“ и „Гозница“. \r\n\r\n Младият мъж е бил обявен от полицията за установяване на местонахождението му, след като майка му в събота, 11 януари, сутринта е съобщила, че не се е прибрал от предната вечер. \r\n\r\n Оказало се е, че младежът е катастрофирал, като автомобилът му е паднал от моста на околовръстния път, минаващ между двата квартала. Пътувал е сам, а аутопсия ще установи кога точно е настъпила смъртта му. \r\n\r\n На място се извършва оглед на произшествието. Образувано е досъдебно производство. \r\n\r\n   \r\n \n\t\t\t\t\t\t", "date": "2020.01.12", "title": "19-годишен е намерен мъртъв в Ловеч"}
{"url": "http://www.bnews.bg/article/265248-dnes_praznuvat_tanya_i_tatyana", "text": "\n На 12 януари Православната църква почита паметта на света мъченица Татяна. Тя произлиза от знатно и богато римско семейство, дъщеря на един от най-известните римски префекти. Изцяло проникната от християнската вяра, Татяна била посветена за дяконеса и всецяло се отдала на милосърдие и непрестанна молитва. Тя се отказала от светските радости и се обрекла на целомъдрие и по този начин още повече засияла като достойна за мъченически светец.  \r\n\r\n След смъртта на жестокия император Хелиогабал управлението поел император Александър Север. Императорът не бил убеден последовател на Христовата вяра и в двореца си държал статуи на Христос, Аполон, Авраам и Орфей. Без да гледа на знатното положение на Татяна и на нейния безукорен живот, императорът наредил да бъде заведена в храма на Аполон, за да принесе жертва. \r\n\r\n Девойката не само отказала да стори това, но по нейната молитва идолът се сгромолясал и се разбил на парчета. След напразните увещания на градоначалника да се отрече от Христа, младата Татяна била многократно подлагана на най-свирепи изтезания, като дори изболи очите й и рязали ивици от нейната снага. \r\n\r\n След всяко мъчение Бог извършвал чудо със Своята изповедница – тя се явявала на другия ден излекувана. Това привеждало в голямо смущение обърканите мъчители. Уморен от нейната несломимост, безмилостният управител наредил да я предадат на изгладнелите зверове, но пуснатият лъв се заумилквал около светата мъченица и ближел кротко нозете й, без да я нарани по никакъв начин. Следвайки езическите си предания, мъчителите на Татяна й отрязали косата, вярвайки, че там се крие магьосничеството й. Накрая тя и баща й били обезглавени. \r\n\r\n На този ден празнуват: Татяна, Таня. \r\n \n\t\t\t\t\t\t", "date": "2020.01.12", "title": "Днес празнуват Таня и Татяна"}
{"url": "http://www.bnews.bg/article/265244-nepalnoleten_mladezh_e_priznal_za_ubiystvoto_na_momicheto_v_galiche", "text": "\n Непълнолетен младеж е задържан за жестокото убийство на 18-годишното момиче в Галиче, предаде БНТ. Той е съсед на жертвата. Вчера беше съобщено, че са задържани двамазаподозрени, но не беше ясно кой от тях е извършил престъплението. \r\n\r\n Извършителят е направил самопризнания след дълги часове разпити в полицията в Бяла Слатина. След самопризнанията, той дори е показал ножа, с който е извършил убийството. \r\n\r\n Младежът е задържан за 24 часа. \r\n\r\n 18-годишното момиче беше открито мъртво в дома си вчера. Сигналът за жестокото престъпление е подаден от роднина на момичето. Жителите на ромската махала в село Галиче са в шок от случилото се. \r\n \n\t\t\t\t\t\t", "date": "2020.01.12", "title": "Непълнолетен младеж е признал за убийството на момичето в Галиче"}
{"url": "http://www.bnews.bg/article/265255-malniya_udari_burzh_halifa", "text": "\n Мълния удари най-високата сграда в света – „Бурж Халифа“ в Дубай, съобщава „Ройтерс“. \r\n\r\n През уикенда в Обединените арабски емирства има обилни валежи от дъжд, които наводниха редица улици и предизвикаха транспортен хаос. \r\n\r\n Заради бурята Международното летище в Дубай, което е едно от най-натоварените в световен мащаб, отложи полетите си в събота. Имаше и закъснения на пристигащите самолети.   \r\n\r\n Наводненията принудиха машините да кацат на близкия аеропорт „Ал Мактум“. \r\n \n\t\t\t\t\t\t", "date": "2020.01.12", "title": "Мълния удари „Бурж Халифа“ "}
{"url": "http://www.bnews.bg/article/265254-otkriha_trup_kray_hizha_aleko", "text": "\n Тялото на жена е намерено в планината Витоша в района на хижа „Алеко“. Това съобщиха за  „Фокус“ от полицията. Тялото е намерено около обяд днес. \r\n\r\n Самоличността е установена. Жената е обявена за издирване на 31 декември. По първоначални данни става дума за самоубийство. На място се извършва оглед. \r\n \n\t\t\t\t\t\t", "date": "2020.01.12", "title": "Откриха труп край хижа \"Алеко\""}
{"url": "http://www.bnews.bg/article/265252-nay_vazrastniyat_chovek_na_planetata_praznuva_117_godini", "text": "\n Най-възрастният човек в света отпразнува 117-ия си рожден ден в старчески дом във Фукуока - Южна Япония. \r\n\r\n Кейн Танака празнува заедно със семейство си, персонала и приятели в старческия дом. \r\n\r\n Още през март миналата година Танака беше призната за най-възрастния жив човек - тогава на възраст 116 години и 66 дни, каквито са и изискванията на Книгата за световни рекорди на Гинес. \r\n \n\t\t\t\t\t\t", "date": "2020.01.12", "title": "Най-възрастният човек на планетата празнува 117 години"}
{"url": "http://www.bnews.bg/article/265251-sauchenitsi_na_ubitoto_18_godishno_momiche_v_galiche_nastoyavat_za_spravedlivo_nakazanie", "text": "\n Съучениците на убитото момиче в Галиче настояват извършителят да бъде наказан. По думите им Андреа е била кротко, тихо и усмихнато момиче. \r\n\r\n В събота сутрин 18-годишно момиче бе намерено с прерязано гърло в двора на къщата, в която живеело самo от няколко дни. Тялото е открито от роднина. \r\n\r\n Андреа често споделяла, че се страхува, но на никого не разказала точно от какво. Само помолила съседката баба Илиана да поглежда към тях и да я пази преди 3-4 дни, когато решила, че няма да нощува у чичо си, както до сега. \r\n\r\n Всички жители на Галиче са в шок от случилото се. \r\n \n\t\t\t\t\t\t", "date": "2020.01.12", "title": "Съученици на убитото 18-годишно момиче в Галиче настояват за справедливо наказание"}
{"url": "http://www.bnews.bg/article/265245-barekov_ako_neno_dimov_izdade_karakachanov_shte_stane_yasno_che_sa_vzeli_minimum_2_miliona_rushvet_ot_vodata_na_pernichani", "text": "\n\r\nОсновната причина за задържането на Нено Димов е да бъде “провокиран” от условията в Следствения арест да проговори като свидетел къде по-нагоре са отивали тлъстите пачки от рушветите на Стомана и Топлофикацията на Ковачки за продадената им питейна вода за промишлени нужди. Прокуратурата твърди, че данъкоплатците са ощетени от тази схема с 12 милиона лева, тоест рушвета за Нено Димов и неговия покровител е минимум 2 милиона лева или близо по 200 хиляди на месец в пликове и чанти. Основният застрашен от разкритията е предложилият го за министър от квотата на ВМРО Красимир Каракачанов. \r\n\r\nИменно затова сега наглецът предлага за нов министър дясната си ръка Искрен Веселинов от Русе и досегашния замминистър пак от квотата на ВМРО Н. Кънчев, за да замитат следите. Същият Кънчев скоро ще бъде обвинен за вноса и изгарянето на италианския боклук.  \r\nОтново с участието на един олигарх и калабрийската мафия. Истинските виновници за кризата с безводието в Перник и екологичната катастрофа с мръсния въздух в страната са т.н псевдо патреоти начело с ВМРО и Каракачанов! \r\n\r\nЕто и още малко факти:  \r\nязовир Пчелина, който Стомана Перник и Топлофикацията трябва да ползват за промишлени нужди, е пълен до горе с вода - от капацитет 54 милиона кубични метра вода има 54 милиона, но ползването от него би им излизало в пъти по-скъпо от изпразнения язовир Студена, който е двойно по-малък и е предназначен само за питейни нужди.  \r\n\r\nОсвен това нито един язовир в България не е празен повече от половината или 1/3 капацитет, което доказва, че причината не е в природата, а в безогледното продаване на водата за пиене на перничани за промишлените нужди на двамата местни олигарси с подписа на министъра от ВМРО Нено Димов! \n\t\t\t\t\t\t", "date": "2020.01.12", "title": "Бареков: Ако Нено Димов издаде Каракачанов ще стане ясно, че са взели минимум 2 милиона рушвет от водата на перничани!"}
{"url": "http://www.bnews.bg/article/265253-shefat_na_zdravnata_kasa_se_otteglya", "text": "\n Дечо Дечев се оттегля от НЗОК, обяви самият той в интервю пред радио \"Дарик\". Управителят на здравната каса се аргументира с това, че е поел ангажимент само до 12 март, когато приключва настоящият мандат, но посочените от него примери за нередности в системата доизясниха останалите причини за решението му. \r\n\r\n НЗОК заплаща едно лекарство за частна болница на 7 пъти по-висока цена, отколкото същото за държавна и общинска, каза Дечев. Парадоксът е резултат от законови текстове на здравните власти, които той определи като лобистки. Дечев уточни, че в няколко случая през 2019 година здравната каса е поставяна пред свършен факт и пример за това е обещанието на здравния министър Кирил Ананиев, че ще даде 50 млн. лв. на медицинските сестри от бюджета на държавата. Изведнъж обаче се установява, че това няма как да стане и средствата трябва да се осигурят от здравната каса. \r\n\r\n Резултатът от тази политика е, че се наказват работещите болници, а парадоксалното е, че предложенията в здравеопазването идват от хора, на които професионалният живот е минал в правене на бюджети, заяви още Дечев, визирайки здравния министър Кирил Ананиев. \r\n\r\n Според Дечев се налага основна ревизия на здравната каса, защото институцията не е адекватна на промените, които са настъпили в последните 20 години от съществуването й. Нужни са не повече от шест здравни каси за цялата страна, а не 28, както е в момента, но една година преди парламентарни избори такава ревизия е невъзможна.  \r\n\r\n Дечев e категоричен, че вече можем да говорим за една организирана система за отчитане на дейности, които са извършени или в по-малък обем, или изобщо не са извършени. Налага се ограничаване на броя и на болниците, както и въвеждането на редица реформи, които по думите на Дечев екипът на здравното министерство не е успял да предприеме. За да се случат обаче те, трябва да има унисон в действията на екипа на касата с екипа на министерството, посочи още Дечев и добави, че мандатът му изтича на 12 март, а ангажиментът, който е поел, е да бъде управител на касата в рамките на един мандат. \r\n \n\t\t\t\t\t\t", "date": "2020.01.12", "title": "Шефът на Здравната каса се оттегля"}
