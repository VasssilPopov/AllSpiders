{"url": "http://www.bnews.bg/article/263988-arestuvaha_oshte_dvama_za_smartta_na_39_dushi_v_kamiona_kovcheg", "text": "\n Още двама души са били арестувани във връзка с намерените 39 тела в камион с българска регистрация в Есекс. Това съобщиха от местната полиция, цитирани от SkyNews. \r\n\r\n Това са 38-годишен мъж и 38-годишна жена от Уорингтън. Към този момент задържаните са трима. В ареста е и шофьорът на камиона – 25-годишният Мо Робинсън. \r\n\r\n По първоначалната информация загиналите са китайски граждани. Самоличността им още не е установена. \r\n \n\t\t\t\t\t\t", "date": "2019.10.25", "title": "Арестуваха още двама за смъртта на 39 души в камиона - ковчег"}
{"url": "http://www.bnews.bg/article/263989-politicheskiya_nomad_slavcho_atanasov_shtyal_da_smenya_modela_v_plovdiv_da_ama_drug_pat", "text": "\n    Смях тресе пловдивчани от няколко дена! Славчо Атанасов заявил, че щял да сменя модела и пловдивчани са полудели от смях. Ама, кой модел ще сменя Славчо? \r\n\r\n Да не би да е забравил, че от три години е в коалиция с модела, пият си ракията и ядат пържолите. Явно Славчо е започнал да мисли, че пловдивчани са прости хора, но много е сбъркал. \r\n\r\n Хората много добре знаят и помнят сагата с боклука, която Славчо им натресе, много добре помнят, че Славчо не е свършил за пет стотинки работа когато беше кмет и много добре знаят, че същия този Славчо си е онзи Славчо, който си няма хал хабер от управление. \r\n\r\n Смехът на хората по улиците е ярък показател, че пловдивчани не са балъци и няма как с евтини политически обещания да ги излъжеш. Често хората се шегуват, а какъв е новия модел- Трабант или Запорожец, продължават с бъзиците си зевзеците по пловдивските кафенета, а други им отговарят по-добре да си изберем Мерцедес. \r\n\r\n Та такъв смях тресе пловдивчани, само дето Славчо още не го е усетил. \r\n \n\t\t\t\t\t\t", "date": "2019.10.25", "title": "Политическия номад Славчо Атанасов щял да сменя модела в Пловдив? Да, ама друг път!"}
{"url": "http://www.bnews.bg/article/263991-vmro_e_poharchila_nay_mnogo_pari_za_predizborna_reklama_za_mestniya_vot", "text": "\n ВМРО–БНД е участникът в тези избори, инвестирал най-много финансови средства за медийно отразяване. Това показват данните на Института за развитие на публичната среда (ИРПС), който следи дали доставчиците на медийни услуги спазват изискванията в Изборния кодекс (ИК). \r\n\r\n Партията на вицепремиера Красимир Каракачанов е похарчила 318 380,94 лева за политическа реклама. Основната част от тези средства са постъпили в Нова телевизия, БНТ, бТВ, Канал 3 и България 24. \r\n\r\n БСП е на второ място в класацията по похарчени средства за медийно отразяване с 247 019,94 лева. Най-много пари от Столетницата е получила Нова телевизия - над 40 на сто от общия бюджет. \r\n\r\n Атака също е развързала кесията и излиза на трето място по разходи за политическа реклама. Хората на Волен Сидеров са платили 148 437,55 лева, които са отишли основно в Нова телевизия, бТВ, БНТ и вестник \"24 часа\". \r\n\r\n ДПС са похарчили почти същите пари - 146 530 лева. Движението на почетния председател Ахмед Доган е заложило на кампания през БНТ, Канал 3, вестниците \"Труд\" и \"24 часа\", както и сайта Епицентър на Валерия Велева. \r\n\r\n Почти еднакви са медийните бюджети на извънпарламентарното обединение \"Демократична България\" и ГЕРБ, които заемат пето и шесто място по разходи за политическа реклама в медии. \r\n\r\n Десницата е избрала да вложи най-много средства за медийно отразяване в бТВ, БНТ, Нова телевизия и Дарик радио, а ГЕРБ са разхвърляли сравнително малки суми в много на брой медии. \r\n\r\n От управляващата партия са значително по-пестеливи, вероятно в резултат на желанието на премиера да не се дават пари на медии. Възможно е и от партията трайно да се преориентират към използването на социалните мрежи за отразяване на предизборни събития, коментират от ИРПС. \r\n\r\n Мониторингът на института обхваща 43 национални и регионални медии – 11 телевизии, 3 радиостанции, 16 вестника и 13 информационни сайтове и агенции, договорите сключени от тях и публикувани на Интернет страниците им.  \r\n\r\n Към 24-и октомври 2019 г. 33 от обхванатите от проучването медии са публикували информация за сключени договори с участници в изборите. В този брой са включени – в. Черноморски фар, който е обаче е обявил само първите страници на договорите, в които няма информация за стойността им, и телевизия Алфа, която има публикуван един договор за безвъзмездно отразяване с партия Атака. \r\n\r\n Останалите 10 медии нямат или не са публикували сключени договори с участниците в предизборната надпревара. Това са: вестниците – в. Дума, в. Сега, в. Монитор, в. Телеграф, в. Борба, в. Черно море, в. Старозагорски новини и в. Арда Нюз и агенциите – BGnes.com и Novini.bg. \r\n\r\n В края на кампанията – към 24.10.2019 г., политическите субекти са похарчили общо 1 713 280 лв. (без ДДС) за медийно отразяване. Общата сума продължава да е значително по-малка от наблюдаваното в предишни кампании. За сравнение, на местни избори 2015 г. средствата на този етап от кампанията са били 1 922 549 лв. \r\n\r\n Най-вероятната причина за намалените през настоящата кампания средства за реклама в медиите е силно орязаната държавна субсидия, която от първи юли вече е 1 лв. за получен глас. Възможно е и участниците да са заложили основно на агитация сред избирателите и да видим значителен ръст на средствата, отделени за организиране на мероприятия и разпространяване на материали, обясняват от ИРПС. \r\n\r\n На първо място по привлечени средства за политическа реклама продължава да е обществената БНТ с 288 244 лв. (без ДДС), следвана вече от Нова телевизия с 246 208 лв. (без ДДС) – 4-кратно увеличение спрямо данните от миналата седмица, и бТВ – 155 532 лв. (без ДДС).  \r\n\r\n Сред печатните медии отново най-предпочитан е в. 24 часа с приходи от 112 597 лв. (без ДДС). От регионалните медии начело продължава да е пловдивският в. Марица с 62 620 лв.(без ДДС), като той изпреварва по приходи редица електронни медии (търговски телевизии и радиостанции), а също и национални печатни издания като в. Труд (47 972 лв. без ДДС). \r\n \n\t\t\t\t\t\t", "date": "2019.10.25", "title": "ВМРО е похарчила най-много пари за предизборна реклама за местния вот"}
{"url": "http://www.bnews.bg/article/263985-liderat_na_kostovistite_e_negramoten_v_dve_izrecheniya_tri_grubi_greshki_snimka", "text": "\n Лидера на Костовистите,  Атанас Атанасов се оказа доста неграмотен и събра след коментърат си във Фейсбук множество критики и усмиващи коментари. Атанасов написа  5 изречения в личният си профил в които думите с правописни грешки бяха повече от вярно написаните.  \r\n\r\n \r\n\r\n \r\n \n\t\t\t\t\t\t", "date": "2019.10.25", "title": "Лидерът на Костовистите е неграмотен! В две изречения три груби грешки (СНИМКА)"}
{"url": "http://www.bnews.bg/article/263984-tazi_ochevidna_shizofreniya_tozi_zle_prikrit_korporativen_i_politicheski_lobizam_koyto_se_grimira_kato_grazhdansko_nedovolstvo_biva_bravurno_posreshtan_s_rakoplyaskaniya_ot_razni_medii_i_polezni_idioti", "text": "\n Днес във Фейсбук попаднахме на коментар на Петър Качашки по повод избора на главен прокурор и протестите, които блокираха столицата вчера. Вижте какво написа той в личният си профил в социалната мрежа.  \r\n\r\n \r\n\r\n Не разбирам, честно. Не разбирам. Във властта си. Предлагаш правила за избор на главен прокурор. Казваш, че това са най-добрите правила. Падаш от власт, но твоите предложения са вече в сила. По тях се избира нов главен прокурор. Спазват се твоите правила до последната буква. Ореваваш света, че изборът не е като хората. Протестираш, въргаляш се по Орлов мост, вувузелиш и хълцаш по медиите, че изборът е нечестен. \r\n\r\n Нали е станал по твоите правила? Нали искахте независима съдебна система, която избира сама без политическа намеса? Или се оказва, че сте искали съдебна система, която е независима, защото от нея нищо не зависи? \r\n\r\n Трябваше ваш да е кандидатът за главен прокурор, а не на съдебната система, за да е “независим” изборът ли? И тази очевидна шизофрения, този зле прикрит корпоративен и политически лобизъм, който се гримира като “гражданско недоволство” бива бравурно посрещан с ръкопляскания от разни медии и “полезни идиоти”. Вие давате ли си сметка за какво лицемерие и гнус иде реч? Ти пишеш правилата и си недоволен, че се спазват. \r\n\r\n Трябваше директно в Конституцията да запишете, че главен прокурор се избира от лицата Х от Разград, Y от Драгалевци и намиращият се в Белград Z и готово, а? Тогава щеше да е “независим” и “прекрасен” изборът? Разликата между цивилизованата и банановата република е, че във втората обвиняемите могат да казват кой ще бъде обвинителят. \r\n\r\n В първата - не може. А най-дразнещото е, че “банановите граждани” се брандират като изразители на цялото гражданско общество. Каквото кажат те е хубаво, който не е съгласен с тях е мръсник. Това не е самочувствие, това е клинично състояние. Не разбирам, честно. Не разбирам. \r\n \n\t\t\t\t\t\t", "date": "2019.10.25", "title": "Тази очевидна шизофрения, този зле прикрит корпоративен и политически лобизъм, който се гримира като “гражданско недоволство” бива бравурно посрещан с ръкопляскания от разни медии и “полезни идиоти\""}
{"url": "http://www.bnews.bg/article/263987-golyam_pozhar_izpepeli_nad_150_dekara_kray_gotse_delchev", "text": "\n Голям пожар край Гоце Делчев. Огнената стихия е изпепелила 150 декара хвойни и храсти в землището на село Тешово. Засегнати са и около 3 декара широколистна букова гора. Това съобщиха за NOVA от Югозападното държавно предприятие. \r\n\r\n Около 30 служители на Държавното горско стопанство в Гоце Делчев и служители на местната пожарна са се включили в борбата с огнената стихия. Част от тях са останали да дежурят през нощта, за да предотвратят ново възпламеняване на огъня. \r\n\r\n На територията на ЮЗДП са регистрирани 5 пожара само за вчерашния ден. От там допълниха, че по-голямата част от тях са предизвикани от човешка небрежност. „90% от пожарите са вследствие на немарливост при боравене с огън на открито”, казаха от пресцентъра на предприятието. \r\n\r\n От горското в Благоевград отново призовават хората да внимават с паленето на огньове на открито и в гората. \r\n \n\t\t\t\t\t\t", "date": "2019.10.25", "title": "Голям пожар изпепели над 150 декара край Гоце Делчев"}
{"url": "http://www.bnews.bg/article/263986-es_otlozhi_glasuvaneto_za_otsrochka_na_brexit", "text": "\n ЕС отложи гласуването за отсрочка на Brexit. Пoсланиците на 27-те страни-членки не достигнаха до решение с колко време да бъде удължен срокът за излизане на Великобритания от Общността, но принципно съгласие за това има, съобщава „Фокус”. \r\n\r\n Следващата седмица - вероятно още в понеделник, ще има ново обсъждане по въпроса. Това станало ясно на днешните преговори в Брюксел. \r\n\r\n Окончателното решение ще бъде обявено писмено. \r\n \n\t\t\t\t\t\t", "date": "2019.10.25", "title": "ЕС отложи гласуването за отсрочка на Brexit"}
{"url": "http://www.bnews.bg/article/263978-bomba_karlos_kontrera_ot_vmro_stanal_obshtinski_savetnik_v_sofiya_kato_zhitel_na_sliven", "text": "\n Кандидата за общински съветник в София от ВМРО Карлос Контрера е станал общински съветник през 2015 година като жител на град Сливен. Това сочи проверка в публичните регистри на държавата. Сливенския жител на ВМРО е бил с постоянна адресна регистрация в сливенския квартал \"Дружба\" и по-точно в блок 33. Контрера се прочу с нападението си върху беззащитна възрастна жена в столичното метро. Според свидетели на случката сливенския жител бил във видимо нетрезво състояние или под въздействието на други вещества когато започнал да изхвърля чантите на възрастната жена под предлог, че му пречели. В биографията на пишман патриота е записано, че той е роден в Перник, но няма и думичка за сливенското му жителство, което цъфва от официалните документи на фирмата \"Никар имоти\" ООД, представени пред търговския регистър. В декларация собственоръчно подписана от Карлос Контрера по чл.13, ал.4 от Закона за Търговския регистър, ясно се вижда, че към 22 юни 2015 година, същия е с постоянен адрес в град Сливен, но четири месеца по-късно става общински съветник в София. За столичани остава скрит и друг факт, че именно Контрера внася доклада за закупуването на 60 турски автобуса и увеличаването цената на билетите за градския на 1.60 лева. Според експерти тази докладна мирише от всякъде на корупция подплатена с около 20 милиона лева, които софиянци вече плащат от джоба си. Най-интересния момент обаче бе споделен от средите на ВМРО, които заявяват, че по това време Контрера е живеел с Ангел Джамбазки в малък апартамент от една стая, намиращ се в Овча купел. Вероятно в стаята е имало само едно легло, на което младите войводи са се греели в студените зимни нощи. \r\n \n\t\t\t\t\t\t", "date": "2019.10.25", "title": "Бомба! Карлос Контрера от ВМРО станал общински съветник в София като жител на Сливен!"}
{"url": "http://www.bnews.bg/article/263990-stachka_blokira_transporta_v_italiya", "text": "\n Всеобща стачка е обявена от няколко големи профсъюза в Италия. Засегнати са всички категории обществен транспорт, включително влаковете и самолетите. \r\n\r\n По информация на българското посолство в Рим стачката засяга не само автобусния транспорт и метрото, но и сметосъбирането и училищата. Градският транспорт стачкува в интервала от 08.45 ч. до 17.00 ч. Спирането на влаковете на национално ниво ще продължи до 21.00 ч. От Държавните железници уточняват, че бързите влакове и регионалните влакове се движат по разписание в часовите зони от 6.00 ч. до 9.00 ч. и от 18.00 ч. до 21.00 ч. \r\n\r\n Осигурени са и връзки между централната гара „Термини“ и летище „Леонардо да Винчи“. Ръководителите на въздушното движение ще стачкуват до 17 ч. Към момента няма информация за отменени полети от и за България. \r\n\r\n Очаква се между 20.00 ч. и 24.00 ч. да спрат метрото, автобусите и локалните ж.п. линии. \r\n\r\n По информация на Генералното ни консулство в Милано там няма отменени полети за България. Транспортът в града функционира ограничено и частично, но се след 18:00 ч. се очаква той да преустанови движението си, в това число и метрото. \r\n\r\n Българските граждани, които посещават Италия или постоянно пребивават в страната, да следят разписанието на транспорта и да се информират предварително за настъпили промени в графиците. \r\n\r\n При необходимост от съдействие българските граждани могат да се свържат с посолството на България в Рим на телефони: +39 06 3224640; +39 06 3224643, и с генералното консулство в Милано на телефони:  +39 02 84942941; +39 333 7826043. \r\n \n\t\t\t\t\t\t", "date": "2019.10.25", "title": "Стачка блокира транспорта в Италия"}
{"url": "http://www.bnews.bg/article/263976-tsiganskoto_lyato_prodalzhava", "text": "\nОт сутринта на места по поречието на Дунав и в Източна България ще има ниска слоеста облачност или мъгла и там сутрешните температури ще са по-високи. В останалата част от страната минимални температури ще са предимно между 4° и 9°. През деня ще бъде слънчево. Преди обяд на места в източните райони все още ще има ниска слоеста облачност или мъгла. Максималните температури, в повечето райони, ще бъдат между 22° и 27°. \r\n\r\nТова съобщават от НИМХ. \r\n\r\nНад планините ще бъде слънчево. Ще духа до умерен вятър от север-североизток. Максималната температура на височина 1200 метра ще е около 19°, на 2000 метра - около 14°. \r\n\r\nПреди обяд по Черноморието ще има ниска облачност или мъгла, а след обяд ще бъде слънчево и ще духа бриз. Максималните температури ще са между 18° и 21°. Температурата на морската вода е около 20°. Вълнението на морето ще бъде 1-2 бала. \n\t\t\t\t\t\t", "date": "2019.10.25", "title": "Циганското лято продължава"}
{"url": "http://www.bnews.bg/article/263993-4_4_po_rihter_vsya_panika_v_italiya", "text": "\n Земетресение с магнитуд 4,4 бе регистрирано в 06:31 ч. в петък в Тиренско море, край южното крайбрежие на Италия, съобщи Националният институт по геофизика и вулканология в страната. \r\n\r\n Епицентърът на труса бил на 11 км в морето край бреговете на южния италиански регион Калабрия, близо до град Скалеа. Колебанията на земната повърхност ясно са се усетили в много населени места в региона. Треморът е изплашил много местни жители, които бързо напуснали домовете си, съобщава БГНЕС. \r\n\r\n Според властите в Калабрия няма данни за жертви и сериозни материални щети. \r\n\r\n Сеизмичната активност в Южна Италия не спира. На 7 октомври беше регистрирано земетресение с магнитуд 4 в района на Катандзаро в Калабрия. Преди седмица пък имаше трус със сила 3,3 по Рихтер в сицилианската провинция Катания, близо до вулкана Етна, който възобнови дейността си на 14 юли.  \r\n \n\t\t\t\t\t\t", "date": "2019.10.25", "title": "4,4 по Рихтер вся паника в Италия"}
{"url": "http://www.bnews.bg/article/263992-publikuvaha_proektobyudzhet_2020", "text": "\n Министерството на финансите публикува законопроект за държавния бюджет на България за 2020 г. Заложен е балансиран бюджет с приходи и разходи от по 46 826,5 млн. лв. Няма промяна в размера на данъците върху доходите, този за фирмите и този върху добавената стойност. \r\n\r\n Минималният осигурителен доход за самоосигуряващите се лица ще е 610 лв., колкото ще е и минималната работна заплата. Заложени са 6,7% ръст на пенсиите и 10% по-високи възнаграждения в бюджетния сектор. \r\n\r\n Най-големи ще са разходите за социално подпомагане и грижи (14,8 млрд. лв.), икономически дейности и услуги (7,8 млрд. лв.), здравеопазване (5,7 млрд. лв.), отбрана и сигурност (5,3 млрд. лв.), образование (4,8 млрд. лв.). \r\n\r\n Вноската към ЕС е в размер на 1,397 млрд. лв. \r\n \n\t\t\t\t\t\t", "date": "2019.10.25", "title": "Публикуваха Проектобюджет 2020"}
{"url": "http://www.bnews.bg/article/263980-dzhambazki_se_samoprovazglasil_za_ekspert_po_evropeyska_integratsiya_dokumenti_i_video", "text": "\n Разследването за евродепутата Ангел Джамбазки, което журналиста Димитър Байрактаров публикува вчера повдигна много въпроси, като един от тях е каква точно дейност е регистрирал и извършва към днешна дата Джамбазки. Експресна проверка показа, че буквално месец след като е избран за евродепутат през 2014 година Джамбазки регистрира Консултантска дейност по стопанско и друго управление, а себе си провъзгласява за Експерт, Европейска интеграция.    \r\n\r\n Дейността на \"експерта\" Джамбазки продължава и към днешна дата, а човек от екипа в консултантската дейност заявява, че тя е свързана с проекти по ромската интеграция. Според него през годините Джамбазки се е възползвал от привилегиите си на евродепутат и е напълно възможно да е създадена схема за източване на европейски средства, свързани с ромската интеграция. През годините в България бяха изхарчени милиарди левове за ромска интеграци, голяма част от които потънаха в нечии джобове. По-интересното обаче е какъв точно документ е представил Джамбазки, за да докаже, че е Експерт, Европейска интеграция и къде и как е придобил посочената от него експертност. Това, че е избран за евродепутат не го прави експерт, заявиха евродепутати. Друга интересна подробност е, че при сегашното му избиране за евродепутат, Ангел Джамбазки е нарушил кодекса за поведение на Европейския парламент като в декларацията си не е декларирал регистрираната от него дейност. Още по-интересен момент е с какви пари Джамбазки плаща заплатите на служителите си, които по справките са били между 7 и 11 души. На същите тези хора Джамбазки е заплащал и социалните осигуровки, но с какви средства и какъв е техния произход евродепутата не е посочил. Според финансови експерти това е случай, с който ще се заеме новоизбрания Европейски прокурор Лаура Кьовеши, а би трябвало да го разследват нашите служби по закона за мерките срещу пране на пари. Вижте и разследването на журналиста Димитър Байрактаров, което повдига и други актуални въпроси, които нито една медия не задава на Джамбазки: \r\n\r\n \r\n\r\n   \r\n \n\t\t\t\t\t\t", "date": "2019.10.25", "title": "Джамбазки се самопровъзгласил за експерт по европейска интеграция?- документи и видео"}
{"url": "http://www.bnews.bg/article/263982-varna_e_sred_9_te_obshtini_u_nas_s_chist_vazduhvarna_e_sred_9_te_obshtini_u_nas_s_chist_vazduh", "text": "\n Варна е едно от местата с най-чист въздух у нас. Опасно замърсяване на атмосферата над морската столица изобщо няма, отчитат двете станции на екоминистерството. \r\n\r\n И в ж.к. „Чайка”, и в гъсто застроения \"Цветен квартал\" средногодишните стойности на фини прахови частици за миналата година са под нормата от 40 микрограма на кубичен метър - съответно 26,45 µg/m³ и 27,44 µg/m³. И в двата района дневните норми не са превишавани повече от 30 дни при норма 35. \r\n\r\n Станцията в „Чайка” обаче работи от една година. Преди това - до 2016 г., сензорите отчитат замърсяването на площадка в близост до Островната промишлена зона и жп гарата, където са част от предприятията в града. Тогава стойностите почти ежегодно са били над нормата. \r\n\r\n Пикът е през 2013 г., когато пункт „Батак”, както тогава е името на станцията, отчита замърсяване над разрешеното през 155 дни, а средната концентрация на прахови частици за цялата година е над 50 µg/m³. \r\n\r\n Анализът на общината сочи, че близо 80% от домакинствата използват ток за отопление, а най-много фини прахови частици се отделят в районите „Приморски” и „Младост”. За разлика от повечето градове у нас, където основният източник е битовото отопление на твърдо гориво, в морската столица сред основните замърсители е трафикът. \r\n\r\n През лятото той удвоява влиянието си. В третата по население област, където официално живеят около половин милион души, са регистрирани близо 220 000 превозни средства. Голяма част от тях преминават и през административния център Варна. \r\n\r\n Заради това общината очаква, че новата част на бул. „Васил Левски”, който беше пуснат за движение преди няколко месеца, ще облекчи трафика през града към курортните комплекси, който вече няма да влиза в централната градска част. Така прогнозите са за по-малко задръствания и по-чист въздух. \r\n \n\t\t\t\t\t\t", "date": "2019.10.25", "title": "Варна е сред 9-те общини у нас с чист въздухВарна е сред 9-те общини у нас с чист въздух"}
{"url": "http://www.bnews.bg/article/263981-19_godishna_padna_s_kolata_si_v_propast_i_zagina", "text": "\n 19-годишно момиче загина при жестока катастрофа на международния път за Гърция край кърджалийското село Загорско. Инцидентът е станал към 7 ч. в петък сутрин. Автомобилът на жертвата излязъл от пътното платно и паднал в пропаст. Все още не са ясни причините за катастрофата, съобщава \"24 часа\". \r\n\r\n Районът на село Загорско е известен като \"отсечката на смъртта\". Това е четвъртата катастрофа със загинал от началото на тази година.  През юли в същия район смъртоносно беше прегазен глухоням велосипедист. На няколко километра от мястото през август при четворна катастрофа загина и млада жена.  \r\n \n\t\t\t\t\t\t", "date": "2019.10.25", "title": "19-годишна падна с колата си в пропаст и загина"}
{"url": "http://www.bnews.bg/article/263977-sotsiolozi_ochakvat_po_trima_kandidati_za_kmetove_s_ednakvi_rezultati_na_balotazh", "text": "\nОколо три типа модели на кампаниите за местните избори се обединиха социолозите Андрей Райчев от \"Галъп Интернешънъл\" и Боряна Димитрова от \"Алфа Рисърч\". \r\n\r\nВ сутрешния блок на БНТ Димитрова заяви, че при първия тип кампании кметът е достатъчно харесван и със сигурност ще бъде избран. Втория тип кампания е тази, в коята има много повече критика и недоволство към сега действащите кметове. \"Алфа Рисърч\" наблюдава феномен и изхабяване от така наречените вечни претенденти за кметското място. \r\n\r\nТретият тип кампании са ситуациите на оспорваните битки и там, където има почти равностойни сили. На места се очертават да има почти три равни фигури и не се знае кой може да отиде на балотаж. Балотажът ще бъде между двама човека, но третият ще отпадне с малко, прогнозира Боряна Димитрова. \r\n\r\nСоциологът Андрей Райчев се съгласи с казаното от нея и припомни, че ГЕРБ спечели почти всички места на последните местни избори. По думите му обаче, когато говорим за общински съвети, трябва да се обърне внимание на това кой повече умее да се съюзява. \r\n\r\nБоряна Димитрова също смята, че тежестта на политическите сили се мери в силните общински листи и съвети. Според нея настоящият столичен кмет и кандидат за четвърти мандат Йорданка Фандъкова прави възможно най-честната кампания за местните избори. \r\n\r\nРайчев посочи, че в лицето на другия кандидат за кмет - Мая Манолова се забелязва нова формула на опозиционност между статуковото и промяната. Според него на настоящите местни избори има една по-голяма зрялост на тези избори за разлика от други. \r\n\r\nДимитрова подчерта, че всяко място в страната е интересно само по себе си, но ако се говори по национален фокус, хъс и амбиция става въпрос за София. На 4 ноември след балотажа анализите ще бъдат не само в столицата, но в цялата страната. \n\t\t\t\t\t\t", "date": "2019.10.25", "title": "Социолози очакват по трима кандидати за кметове с еднакви резултати на балотаж"}
{"url": "http://www.bnews.bg/article/263983-kultovo_video_vzrivi_mrezhata_koya_e_momata_koyato_ne_iska_da_si_priznae_che_e_pe_ast", "text": "\n Вижте това видео, което взриви мрежата! Коя е момата, която се срамува да си призна, че е ... \r\n\r\n \r\n\r\n   \r\n \n\t\t\t\t\t\t", "date": "2019.10.25", "title": "Култово видео взриви мрежата! Коя е момата, която не иска да си признае, че е пе...аст?"}
{"url": "http://www.bnews.bg/article/263979-borisov_prati_otgovornostta_za_izbora_na_geshev_v_ratseta_na_radev", "text": "\n След lвчерашното 12- часовото  заседание на ВСС, за избора на главен прокурор на Република България, днес в интервю в сутрешният блок на Нова телевизя премиера Бойко Борисов, постави отговорността за избора на Иван Гешев в ръцете на българският президент!  \r\n\r\n „Ако бяхме издигнали и друг кандидат за нов главен прокурор, освен Гешев, това щеше да е лицемерно. Обществото щеше ли да вярва на партиен кандидат?”. Така премиерът Бойко Борисов коментира в ефира на „Здравей, България” темата за номинацията на Иван Гешев, който остана единствен кандидат за поста на обвинител номер 1 на републиката. Министър-председателят бе категоричен, че не е искал да посочва човек, на когото няма доверие. \r\n\r\n Премиерът коментира и блокадата на Орлов мост, която организираха протестиращи срещу Гешев още в четвъртък сутринта. Движението на възловото кръстовище беше възстановено почти денонощие по-късно. „Не може да се разхождаш по Орлов мост и да говориш за върховенство на закона. Има 2 милиона души, които не са съгласни с това. Осигурили са им трасе, за да стигнат до президентството, където да си протестират”, каза Борисов. Такава демонстрация се очаква в петъчния ден, когато държавният глава Румен Радев може да подпише указа за назначаването на Гешев. \r\n \n\t\t\t\t\t\t", "date": "2019.10.25", "title": "Борисов прати отговорността за избора на Гешев в ръцета на Радев "}
{"url": "http://www.bnews.bg/article/263975-ot_mvr_savetvat_da_se_izbyagva_orlov_most", "text": "\n\r\nДвижението при Орлов мост беше освободено малко преди 7 часа тази сутрин, но от МВР съветват шофьорите да използват алтернативни маршрути, съобщи БНР. На мястото цяла нощ останаха протестиращи срещу избора на Иван Гешев за нов главен прокурор. \r\n\r\nДвижението през Орлов мост официално бе пуснато около 6,40 часа, след почти 22-часова блокада. \r\n\r\nСлед 10-часово заседание снощи Гешев беше избран за следващ главен прокурор с 20 от гласовете във Висшия съдебен съвет, а четирима от съдийската колегия бяха против.  \r\n\r\nРешението ще бъде изпратено тази сутрин до президентството, тъй като указът за назначаването се издава от държавния глава. \r\n\r\nГражданите, които не одобряват кандидатурата на Гешев се събират на протест пред президентството. Те настояват държавния глава да не подписва указа за назначаването на Гешев. \r\n\r\nОчакването на избрания вчера Иван Гешев е президентът да изпълни правомощията си, вменени му по Конституция, по начина, който прецени за правилен. \"И не се съмнявам, че този избор ще е негов, а не под външен натиск\", каза Гешев. \n\t\t\t\t\t\t", "date": "2019.10.25", "title": "От МВР съветват да се избягва Орлов мост "}
