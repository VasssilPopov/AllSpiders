{"url": "http://www.bnews.bg/article/237453-milioni_dalgove_zastrashavat_zhivota_na_balgarite_zashto_668_dushi_ne_mogat_da_se_lekuvat_v_chuzhbina", "text": "Както писахме по-рано, на 332-ма българи е отказано лечение в чужбина през 2017 г. заради дълговете на Здравната каса към чуждите здравни фондове. През 2016 г. пък заради дългове на НЗОК е отказано лечението на 334 българи в чужбина.  Причината за разкритията е исканата оставка на Плочев от здравния министър Кирил Ананиев. Това е причината да разберем, че здравеопазването е в крайно критично състояние и това може само да плаши нас- гражданите, на които Дай Боже да не им се налага да се сблъскат с проблемите от близо. \"Само вчера ми се обади един баща и каза, че слуша внимателно дебата, детето му е в Англия за трансплантация на костен мозък и са го върнали\", сподели Плочев.  В обявения брой влизат и български пациенти, на които е поискано да си платят цялата сума за лечението в чужбина, което след това да бъде възстановено от НЗОК, макар че редът за лечение на българи в чужбина не е такъв.", "date": "2018.02.21", "title": "Милиони дългове застрашават живота на българите! Защо 668 души не могат да се лекуват в чужбина?"}
{"url": "http://www.bnews.bg/article/237436-filip_avramov_pokaza_novata_si_zhena", "text": "Звездата от „Скъпи наследници“ Филип Аврамов и новата жена в живота му Севинч Ибрахим се показаха за първи път заедно в тв интервю. Двамата разказаха, че са се запознали във Варна, сред приятелите-рибари на Фицата. Актьорът по това време е женен за колежката си Милена, която също играе в хитовата драмеди поредица, но след съдбовната среща се сприятелява със Севинч и впоследствие се влюбва в нея. \r\n„Съвсем случайно се озовах на едно място, което вече е специално и за двама ни. Имаме много добри приятели там, а Филип едва ли не живее за тези моменти, в които ще отидем. Забравя за всичко останало, влиза в морето и става друг Филип“, започна разказа Севинч. \r\nПевицата, която в живота съчетава музиката с професията си на медицинска сестра, обясни, че самата тя няма влечение към риболова, а по-скоро към консумирането й. „Запознахме се, станахме приятели, а и той си е впечатляващ“, каза брюнетката в „Преди обед“. „Лудичък е, което си личи и от екрана, а е и позитивен през по-голямата част от ежедневието. Беше ми интересен като човек, неговият образ на екрана е малко по-различен от този в живота. Има красива душа, интересен усет към живота и е фин човек. Споделихме много красиви моменти заедно, което досега не ми се беше случвало“, разказа певицата. \r\nДва месеца след запознанството им Севинч и Филип усетили, че имат чувства помежду си. „Сближи ни това, че сме хора, които не искат нищо от другия“, обясни на свой ред актьорът. Двамата си партнират не само в живота, но и на театралната сцена. \r\nФилип бил този, който пръв усетил, че приятелката му е бременна и я накарал да си направи тест. Тя го направила по време на едно от дежурствата си в „Пирогов“ и разбрала, че очаква дете. Дъщеря им Ана буквално израстнала на сцената, тъй като дори като бременна Севинч участвала в представлението „Бог рок“. \r\nОт известно време двамата си строят къща, която обаче става бавно. Самият Филип е неразделна част от изграждането й. Актьорът разказа, че голямата му дъщеря обича много сестричката си и поне засега не проявява ревност към нея. Аврамов даде да се разбере, че с бившата му жена Милена нямат проблеми помежду си и се стараят в името на детето да поддържат добри отношения.", "date": "2018.02.21", "title": "Филип Аврамов показа новата си жена\r\n"}
{"url": "http://www.bnews.bg/article/237451-futbolist_na_loko_sf_e_biyachat_koyto_prati_mladezh_v_koma", "text": "Футболистът от школата на Локомотив София Радостин Нгуен е биячът, който с 3 юмручни удара счупи носа на 18-годишния Илия Стоянов, съобщиха от полицията. В момента ученикът от 12 клас в бургаската гимназия по туризъм се бори за живота си в УМБАЛ-Бургас и се нуждае от спешно кръвопреливане. \r\nИнцидентът е станал малко след 05:30 часа на 11-и февруари пред бургаска чалготека. Едва на 14 февруари Илия си вади медицинско и все пак подава жалба в Първо РУП, разкрива \"24 часа\". \r\nСпоред съдебния лекар, който го е прегледал, момчето е с леки телесни повреди - счупени носни костици. Състоянието на Илия обаче рязко се влошава на 20 февруари, носът му започва да кърви и той е приет в УМБАЛ Бургас. Днес претърпява операция на носа, след което е настанен в реанимация. \r\nВ Първо Районно управление - Бургас е представено медицинско свидетелство за получена лека телесна повреда. В момента 22-годишният Радостин Нгуен, който е с постоянен адрес в София, се издирва от полицейските служители на ОДМВР - Бургас. Той е изкарал неуспешни проби в отбора на Созопол.  \r\nВ Първо Районно управление - Бургас е образувано досъдебно производство за нанасяне на средна телесна повреда. Събраните по случая материали ще бъдат докладвани в Бургаска районна прокуратура.", "date": "2018.02.21", "title": "Футболист на Локо СФ е биячът, който прати младеж в кома"}
{"url": "http://www.bnews.bg/article/237424-40_000_kubika_silikon_na_edna_stsena_za_mis_silikon_na_desetiletieto", "text": "Организаторката на конкурса Мис Силикон Мариана Маринова ще събере на едно място 40 миски, които ще покажат как изглеждат 40 000 кубика силикон на едно място. Това ще се случи в средата на април на юбилейното издание на скандалния конкурс, където ще бъде обявена Мис Силикон на десетилетието, пише BGLife! С тази проява Мисис България спокойно може да кандидатства за рекордите на Гинес, коментират запознати. Любителите на силиконовите прелести могат да гласуват онлайн на страницата на Мис Силикон и да изберат своята фаворитка измежду 40 топ силиконови красавици. На събитието от тях ще бъдат обявени имената на гърлите класирали се в ТОП 20. Те пък ще могат да гласуват една за друга по време на церемонията, когато ще се излъчи и ТОП 5 на участничките в надпреварата. Само една от миските ще отнесе короната Мис Силикон на десетилетието. През годините в Мис Силикон са участвали над 100 момичета, от които организаторите отсяха най-добрите 40 от тях! „По време на събитието ще бъдат раздадени и специални награди“, съобщава Мариана Маринова.", "date": "2018.02.21", "title": "40 000 кубика силикон на една сцена за 'Мис Силикон на десетилетието\""}
{"url": "http://www.bnews.bg/article/237448-vazhno_za_vsichki_shofyori_vizhte_kakvo_se_promenya_pri_tehnicheskite_pregledi", "text": "Преминаването през канала за технически преглед на автомобилите без платен данък остава в историята. ИА „Автомобилна администрация“ (ИААА) свързва системата си за ГТП-та с централната база данни за платени данъци на Министерството на финансите, пише в. „Монитор“. В момента протичат тестове на системата и до месец автомобилите без информация за платени налози няма да бъдат допускани до техническа проверка. В момента информационната система на ИААА извършва проверка дали има връзка със съответната община и дали се дължи данък за автомобила. Агенцията има договори с почти всички общини за обмен на информация, освен с шест. „Обменът е изключително труден, защото зависи от техническите възможности на над 250 общини, които трябва да поддържат интернет, сървъри и т.н.“, коментираха от агенцията. Единственият проблем е, че данните за платените налози на автомобилите достигат до централната система на държавата от общините за няколко дни. Забавянето е още по-голямо, около една седмица, ако плащането е направено по банков път. От автомобилната агенция предвиждат да избегнат затруднението като качат на сайта си възможност за справки дали се дължат данъци към момента за превозните средства. Досега „вратичка“ в системата даваше възможност, ако не е изрядна комуникацията между системите, документът за платен данък за годината само да се сканира и да се продължи прегледа на превозното средства. Много от пунктовете са се възползвали от тази възможност, за да допускат превозни средства да преминат успешно прегледа, допълниха от агенцията. Служители на ИА „Автомобилна администрация“ са съставили 46 акта при внезапна проверка на пунктове за технически прегледи в София, съобщиха вчера от транспортното министерство вчера. Проверяващите са установили, че в 10 пункта техническите специалисти са допуснали 46 превозни средства да преминат успешно прегледа, без да е платен данъкът към съответната община. Санкцията за това нарушение е 1500 лева, като за съответните пунктове ще бъде задействана процедура по отнемане на разрешителните. От агенцията предвиждат да продължат изненадващите проверки на пунктове за технически прегледи в цялата страна.", "date": "2018.02.21", "title": "Важно за всички шофьори: Вижте какво се променя при техническите прегледи! "}
{"url": "http://www.bnews.bg/article/237438-vnimanie_zadava_se_arkticheski_stud", "text": "През следващите дни арктически въздух ще понижи сериозно температурите в цяла Европа. Това показват данните от метеорологичните спътници, публикувани в meteox.com. Настъплението на студа ще се усети първо в Русия, където вече бе даден оранжев код предупреждение за анормални студове в района на Москва. \r\nЗа неделя в руската столица прогнозата за най-висока дневна температура е минус 18 градуса. През нощта студът ще е до минус 28 градуса. Пикът на студа в Москва ще е 26 февруари, когато температурите ще паднат до минус 30 градуса по Целзий. \r\nСтуденият фронт напредва и към Централна и Западна Европа. Синоптиците очакват минус 10-минус 12 градуса дори във Франция и Испания. За България, която остава в периферията на студения фронт, температурите за уикенда ще са далеч по-приемливи. \r\nПикът на студа у нас ще е в сряда, 28 февруари, когато през деня термометрите няма да показват повече от минус 5 градуса. През нощта обаче ще имаме стойности от минус 10 - минус 12 градуса.", "date": "2018.02.21", "title": "Внимание: Задава се арктически студ "}
{"url": "http://www.bnews.bg/article/237429-golyamata_lidzi_von_igrite_shte_mi_lipsvat", "text": "Американската скиорка Линдзи Вон заяви, че олимпийските игри ще й липсват. Алпийката спечели бронзов медал в спускането в последния си старт на най-големия форум за бели спортове. Вон обясни, че ще продължи да кара за Световната купа, но само медицинско чудо може да й позволи да пътува за игрите в Пекин след четири години. \"Олимпийските игри ще ми липсват и точно заради това денят е много емоционален за мен. Обожавам да бъда на старта, когато напрежението е най-голямо и чувстваш, че се задушаваш, но някак си това те кара да даваш най-доброто от себе си. Кара те просто да се пуснеш надолу по планината и те изпълва с надежди за медал\", каза Вон след спускането. \"Надявам се да продължа да карам ски. Надявам се и тялото ми да не ме болеше така, както сега. Радостна съм, че днес успях да направя добро спускане и да се кача на подиума в последния ми старт в дисциплината. Това е наистина специален момент за мен и съм благодарна за него\", добави тя.", "date": "2018.02.21", "title": "Голямата Лидзи Вон: Игрите ще ми липсват!"}
{"url": "http://www.bnews.bg/article/237444-ostavaha_v_aresta_mazha_koyto_strelya_po_politsai", "text": "35-годишният мъж, който вчера стреля по полицаи и се барикадира в дома си, остава в ареста. Сапьори и специални части претърсват двора на къщата в село Орешник. Собственикът й заплаши, че сградата е минирана. Обвинението е подготвено, но не е повдигнато все още, защото се изчаква претърсването да приключи. Обвинението е за възпрепятстване на органите на реда и предвижда наказание от 6 години лишаване на свобода. След изгрев слънце в двора на Иван Пачелиев влязоха сапьори и разследващи. А съседите бяха изведени от домовете си, както е било и по време на акцията. Възможно е в имота да има заложени взривове. Мъжът е преценен като изключително опасен заради факта, че е бил част от френския чуждестранен легион и е участвал във военни действия. Затова и е изчакано да излезе преди да бъде задържан. „Изключително добре борави с огнестрелно оръжие, обучен е в чужд легион и може би в български институции за работа с огнестрелни оръжия и взривни вещества, което води до извода, че при една съпротива на негова територия може да пострадат много хора”, обясни Ангел Цанков - директор ОД на МВР Хасково. Местните хора познават Иван като саможив човек. Въпреки че не е бил агресивен, мъжът често носел оръжие и стрелял в двора си. „Излиза в двора, стреля няколко пъти във въздуха и до там, така са ми се оплаквали хората, информирали сме полицията, но дотам”, заяви кметът на селото Тодорка Арнаудова. Иван е притежавал законно с европейско разрешително пистолет и две пушки. „То е ревизирано, съставени са му актове, но съгласно закона не е достатъчно да му бъдат отнети”, обясни Ангел Цанков. Досега мъжът е бил разследван за убийство на животно, има и няколко глоби за незаконна сеч.", "date": "2018.02.21", "title": "Оставаха в ареста мъжа, който стреля по полицаи "}
{"url": "http://www.bnews.bg/article/237407-katrin_heygal_pokaza_kak_otslabva_sled_razhdaneto", "text": "Катрин Хейгъл е на път да оформи плочките си на корема само 14 месеца след раждането на сина ѝ Джошуа. 39-годишната майка на три деца показа снимка в Инстаграм, на която ясно се вижда как в рамките на няколкото месеца след раждането на Джошуа, тя вече е в перфектна форма. \r\nХейгъл сподели пост в Инстаграм, в който разказва за дългия път по възстановяването на фигурата ѝ след раждането. \"Първата снимка е заснета месец, след като родих. Втората снимка е заснета почти година по-късно, а последната е заснета през уикенда\", написа звездата от \"Анатомията на Грей\". \"Иска ми се времето между първата и втората да беше по-кратко. Може ясно да видите колко бавно напредвах... Бях заета да покривамм всичко през всички тези месец и да не позирам по бельо!\" \r\nХейгъл споделя, че ѝ предстои ваканция на плажа, както и роля в \"Костюмари\" - и двете са мотивация за актрисата да се върне във форма, както и да и желанието ѝ да се чувства свежа, силна и секси.", "date": "2018.02.21", "title": "Катрин Хейгъл показа как отслабва след раждането\r\n"}
{"url": "http://www.bnews.bg/article/237445-dalzhim_nad_270_miliona_na_chuzhdi_bolnitsi_na_stotitsi_hora_e_otkazano_lechenie_zad_granitsa_plochev_potvardi_zaplashvaha_me", "text": "Министерството на здравеопазването /МЗ/ дължи на Националната здравноосигурителна каса /НЗОК/ 18 млн.лв. Това каза управителят на НЗОК проф. Камен Плочев, цитиран от БТА, по време на извънредно заседание на парламентарната комисия по здравеопазване, което е за изслушване управителя на Националната здравноосигурителна каса заради прогресиращата тенденция за нарастване на задълженията към здравни институции на държави-членки на ЕС за предоставени на български осигурени лица здравни услуги. \r\nПо думите му това е трансфер от МЗ към НЗОК, който тя трябва да предостави на чужди фондове след лечение на български граждани. Към момента задълженията на НЗОК към чуждите фондове са 271 млн.лв., а в бюджета на НЗОК по това перо са предвидени 73 млн.лв. Зачестяват писма от държавите за неспазване на 18-месечния срок за заплащане и се настоява да се направят планове как ще се плаща занапред. На 20 януари 2018 г. е получено писмо от Германия, в което се посочва, че този срок е изтекъл, а дължимите суми само към Германия са над 20 млн. лв., каза още проф. Плочев. \"Управителят на НЗОК проф. Камен Плочев не е извършил сериозно нарушение на процедурата като е поискал помощ от народните представители за неизплатените средства към чужди здравни каси\", каза Анелия Клисарова. Председателят на Надзора на НЗОК и зам.-здравен министър Жени Начева уверяваше Здравната комисия, че 7 млн. са плащанията към чуждите каси и това не било проблем на бюджета на Касата. Тя твърди, че нямало опасност български граждани да бъдат връщани от чужбина. Оказа се обаче, че само за миналата година има 300 подадени жалби за отказана здравна помощ поради нередовни плащания. Ние ще искаме да се запознаем защо е отказано на тези хора да се лекуват в чужбина. Искаме да ни бъде представена схемата как ще бъдат извършени просрочените плащания към всички чужди здравни каси, посочи още Анелия Клисарова. \r\nПроф. Плочев посочи, че досега МЗ е платило 64 хил. лв. Годишните суми на платени средства към чуждите фондове са по-ниски от постъпилите искове, което води до непрекъснато нарастване на задълженията към другите държави, допълни още проф. Плочев. \r\nРешихме да изпратим писмо до парламента с молба да ни помогнете, никой не е поискал актуализация на бюджета, някой трябва да ни каже как да се справим с този проблем, допълни още проф. Плочев. \r\nИма сигнали, постъпили при нас, в НЗОК, за отказано лечение в чужбина на 332 български пациенти през миналата година, каза още Плочев. Сигналите, постъпили в НЗОК за отказано лечение през 2016 год. са били 334. \r\nПроф. Плочев категорично потвърди, че е бил заплашван, не пожела да каже кой го е заплашвал. Представи по една папка на всички народни представители, с която искаше да покаже последователността на своите действия. Това каза депутатът от ДПС Нигяр Джафер. \r\nИдвам от здравната комисия, където е изслушването на проф. Плочев. И в този случай се преплетоха обективни истини и спекулации. Попитах проф. Камен Плочев за заплахата към него и втората тема, за която смятам, че се спекулира, беше, че лекари в чужбина източват здравната каса, каа още членът на здравната комисия. Така  тя коментира разразилия се скандал около шефа на здравната каса и нарушената му комуникация със здравния министър Кирил Ананиев. Повод за скандала станаха задължения на касата към болници в чужбина и недостига на средства. \r\nНепознаването на процедурите не е извинение и не трябва да е част от профила на управител на НЗОК, каза председателят на комисията по здравеопазване Даниела Дариткова. Тя допълни, че когато човек поема подобен пост, трябва да се запознае с всички законови процедури. \r\nНа заседанието присъстваха представители на съсловните и пациентските организации, на синдикати и др.", "date": "2018.02.21", "title": "Дължим над 270 милиона на чужди болници, на стотици хора е отказано лечение зад граница! Плочев потвърди: Заплашваха ме! "}
{"url": "http://www.bnews.bg/article/237447-spetsializiranata_prokuratura_e_obrazuvala_dosadebno_proizvodstvo_za_velikata_ograda", "text": "На 19.12.2017 г. Специализираната прокуратура е образувала досъдебно производство за извършено престъпление от общ характер. Основанието на прокуратурата е доклад на ДАНС и проверка на АДФИ, касаещи строежа на защитното съоръжение на Българо- Турската граница. Припомняме, че главният прокурор Сотир Цацаров вече заяви веднъж пред правната парламентарна комисия, че съоръжението е строено на завишени цени. Информацията за досъдебното производство е по повод искане на депутата Елена Йончева да получи доклада на ДАНС и АДФИ, в които се сдържала скандална информация за злоупотреби по строежа на оградата. Според запознати това била и причината за раздора в парламентарната група на патриотите, тъй като основното заподозряно лице бил Валери Симеонов, наричан още тоалетен министър…", "date": "2018.02.21", "title": "Специализираната прокуратура е образувала досъдебно производство за \"великата ограда\"!"}
{"url": "http://www.bnews.bg/article/237426-brutalno_edin_gol_g_z_na_stantsiya_evropeyski_sayuz_frapirashto_foto_18", "text": "Изумих се от една гледка,която не бях очаквала да видя.... Жена, която сутринта се изпика на стълбите на метростанция „Европейски съюз”.... Направо съм потресена на къде върви България....", "date": "2018.02.21", "title": "Брутално: Един гол г*з на станция Европейски съюз (ФРАПИРАЩО ФОТО 18+)"}
{"url": "http://www.bnews.bg/article/237423-dzhastin_biybar_i_selena_gomes_se_styagat_za_svatba_v_yamayka", "text": " 42-годишният Джерами Бийбър ще сключи брак с дългогодишната си приятелка Челси Ребело, която е на 29 г. Бащата на любимецът на тийнейджърите предложи брак на избранницата си през 2016 г., по време на романтична почивка в Сейнт Бартс. Бийбър неведнъж е признавал, че има сложни отношения с родителите си Пати Малет и Джерами Бийбър, които никога не са сключвали брак. След раздялата на двамата Джъстин е отгледан главно от майка си, която е до него в началните етапи на кариерата му. Малко по-късно двамата прекъсват отношения за известно време, тъй като изпълнителят се притеснявал, че тя се срамува от него. Днес те отново се разбират, а Пати е много щастлива, че синът й отново има връзка със Селена Гомес. През годините Джъстин успява да възстанови връзката с баща си и по всичко личи, че днес двамата отново са близки. \r\n ", "date": "2018.02.21", "title": "Джъстин Бийбър и Селена Гомес се стягат за сватба в Ямайка "}
{"url": "http://www.bnews.bg/article/237446-hirurzi_masovo_napuskat_rabota_prichinata_e", "text": "Лекари от хирургичното отделение на Добричката болница вкупом подадоха заявления за напускане заради ниските заплати. Заявленията им изтичат след месец. Основните заплати на хирурзите в болницата са 785 лв. Тази година лекарите са получили 100 лв. увеличение, което намират за крайно недостатъчно. „Аз, като шеф на хирургията с всички допълнителни неща, които получавам, накрая получавам чисти 1300 лв. Ако имам безработна съпруга и две или три дечица, как ще ги гледам?”, казва шефът на хирургията д-р Мирослав Попов. При медицинските сестри в болницата ситуацията е още по-тежка. С увеличението заплатите им са 580 лв. Лекарите са готови да останат на работа, стига искането им за по-високи заплати да бъде удовлетворено. Директорът, който е с предизвестие за освобождаване, казва, че пари няма. За опасността Добрич да остане без хирургично отделение е информирано и здравното министерство.", "date": "2018.02.21", "title": "Хирурзи масово напускат работа! Причината е… "}
{"url": "http://www.bnews.bg/article/237452-gerb_izvadi_umryaloto_kuche_dobrev_da_lae_vyalo_protiv_vetoto_na_prezidenta_radev_za_ktb", "text": "Вечно зависимият от Цветан Цветанов – Делян Добрев, се оказа предан защитник на последния закон, на който Румен Радев наложи вето - измененията в Закона за банковата несъстоятелност, чийто съавтор бе депутатът от ДПС Делян Пеевски. Измененията придобиха гражданственост като \"Закона Пеевски за КТБ\" и \"Закон срещу вторичното ограбване на КТБ\". Тотално разобличеният шеф на Кумгейт изплува от дупката и вяло се опита да плюе по президентското вето. Много е интересно, когато подобни депутати се правят на предани и раздават правосъдие, а самите те са пълна издънка. Вероятно изблиците на разбиране и хвърлянето в защита, е част от стратегията да продължи „войната“ между Радев и ГЕРБ. Интересно е, колко подобни „бити карти“ като Добрев може да извадят в атака, когато някой, който не е послушко срита в кокалчето „силните“ на деня. И вместо Добрев да е на мястото си, а именно в затвора, след поредицата разкрития за шуробаджанащина, то той е пъчи и дава акъл.", "date": "2018.02.21", "title": "ГЕРБ извади \"умрялото куче\" Добрев да лае вяло против ветото на президента Радев за КТБ!"}
{"url": "http://www.bnews.bg/article/237431-makata_e_neopisuema_legendi_na_futbola_izpratiha_golemiya_pavel_panov", "text": "Малко след 11 часа започна погребалната церемония по изпращането на внезапоно починалия голям \"син\" любимец Павел Панов. Легендата на Левски и родния футбол си отиде от този свят в неделя вечер, когато издъхна на 67-годишна възраст. На Централните софийски гробища присъстваха стотици, желаещи да се поклонят пред Панов, да поднесат цветя и венци, и да изкажат съболезнования на близките му. Сред тях са опечалените Андрей Аспарухов и дъщерята на Панов - Изабела, които се прибраха от САЩ за изключително неприятния повод. Както е известно, щерката на починалия Пальо е омъжена за сина на Георги Аспарухов. Съпругата на Гунди Величка Маркова - Лита, също изпрати Панов в последния му земен път, писа Блиц. На погребението бяха още Борислав Михайлов, Наско Сираков, Томас Лафчис, Иван Вуцов, Кирил Ивков, Емил Велев, Емил Спасов, Добромир Жечев, Божидар Искренов, Пламен Николов, Вальо Михов, Емил Костадинов, други легенди и още редица футболни личности, които не сдържаха сълзите си, тъгувайки по загубата на Панов.  Един от първите поднесени венци до ковчега на Панов беше от Локомотив (София). Както е известно, починалата легенда преди години беше треньор и на \"железничарите\". На погребалната церемония беше прочетен съболезнователен адрес от президента на Република България Румен Радев.", "date": "2018.02.21", "title": "Мъката е неописуема: Легенди на футбола изпратиха големия Павел Панов!"}
{"url": "http://www.bnews.bg/article/237430-ashtan_kachar_halyutsiniral_zaradi_demi_mur", "text": "Наскоро чаровникът Аштън Къчър издаде някои любопитни факти около раздялата си с Деми Мур. Въпреки че в средите се говореше, че актьорът е сложил край на отношенията си с красавицата и не му е било трудно да превъзмогне развода, всъщност се оказа, че Аштън е преминал през дълъг период на възстановяване. Той сам сподели в интервю, че е бил толкова натъжен от раздялата, че не се е хранил цяла седмица. Къчър се отдал на духовно лечение като оставил ангажиментите, телефона и компютъра си надалеч и се отдал на уединение в планината за седмица. Носел със себе си единствено тетрадка, химикал, вода и чай. По време на своето уединение Аштън пишел писма до всички жени, които някога са го наранили. „Започнах да халюцинирам на втория ден, което беше фантастично. Разполагах с енергията си и тренирах Тай Чи. През цялото време описвах всяка връзка, която ме е накарала да се чувствам зле, а след това пишех писма до бившите ми половинки, които са ме наранили. Изпратих писмата на всички в последния ден. Чувствах се чудесно, разчистих душата си и махнах злобата, която таях в себе си“, споделя Аштън. Къчър и Деми се ожениха през 2005 г. и се разделиха през 2011 г. Разводът им продължи цели две години. „Винаги ще се сещам с добро за времето, прекарано с Деми. Браковете са едно от най-сложните неща на този свят и за съжалние понякога се провалят“, разкрива още актьорът. В момента Аштън е щастливо обвързан с Мила Кунис и двамата вече са горди родители на две деца. \r\n ", "date": "2018.02.21", "title": "Аштън Къчър халюцинирал заради Деми Мур"}
{"url": "http://www.bnews.bg/article/237434-tita_shte_se_prasne_pevitsata_pokaza_yaka_dupara_i_shkembe_a_dnes_e_stroyna_kato_fidanka_unikalni_snimki", "text": "Певицата Тита изуми с вида си присъстващите на церемония за раздаването на лайфстайл награди снощи. Тя се появи с червена рокля, която здраво подчертаваше големия й корем и разголваше дебели баджаци. А щом се обърна отзад се разкри страшна гледка на прищипаните й от презрамките сланини и огромен задник, видя BGLife. „Младо момиче е, а е допуснала да заприлича на готвачка от ведомствения стол на БДЖ-то“, коментираха свидетели на грозната гледка. Днес на страницата си в Инстаграм, младата звезда качи снимка, на която трудно може да бъде разпозната. Едва ли за една вечер е свалила всичката мас от себе си, но с помощта на фотошоп всичко е възможно. Снимките вижте ", "date": "2018.02.21", "title": "Тита ще се пръсне! Певицата показа яка дупара и шкембе, а днес е стройна като фиданка (УНИКАЛНИ СНИМКИ)"}
{"url": "http://www.bnews.bg/article/237449-balgarin_namushka_s_nozh_politsayka_v_italiya", "text": "50-годишният българин Иван Илиев намушка 3 пъти с нож полицайка от италианските железници на гарата в Таранто, но тя оцеля по чудо благодарение на телефона си, поел ударите на 8-сантиметровото острие. \r\nБългаринът нанесъл 3 удара в областта на сърцето на жената, която е невредима благодарение на смартфона \"Самсунг\" в джоба на якето й. \r\nИлиев, когото италианските медии описват като бивш боксьор, нападнал граждани, чакащи автобус, пише Канал 3. При вида на притеклите се на помощ двама агенти, българинът влязъл в гарата и започнал да троши. \r\nПо време на схватката при задържането си той нанесъл ударите с нож срещу полицайката, преди да бъде обезвреден и закопчан с белезници. Срещу него е повдигнато обвинение за опит за убийство.", "date": "2018.02.21", "title": "Българин намушка с нож полицайка в Италия "}
{"url": "http://www.bnews.bg/article/237435-resheno_3_leva_shte_struva_izvinitelnata_belezhka_za_uchenitsi_ot_lichniya_lekar", "text": "Извинителната бележка за отсъствие на ученик от училище, която се дава от личен лекар, ще бъде на стойност не повече от 3 лв. Това каза д-р Венцислав Грозев, председател на Българския лекарски съюз (БЛС), след последното заседание на НЗОК и БЛС относно Националния рамков договор (НРД) за 2018 г.  \r\n„Ученическата бележка ще бъде на стойност не повече от 3 лв., тя ще излезе от задължителния пакет на общопрактикуващия лекар. На този етап това е споразумението, което постигнахме заедно с Надзорния съвет на НЗОК“, каза още той и обясни, че е решено бележката да излезе от пакета, защото тя е административна дейност. \r\nД-р Грозев коментира и темата за ограничението от десет минути преглед при личен лекар. „Направихме така нещата, че тези десет минути няма да бъдат изискуеми при профилактичен преглед. Профилактичен преглед е преглед, който е поетапен – той може да бъде отчитан и в последващ период, тъй като се чакат изследвания, образна диагностика, лаборатории и др.“, обясни шефът на БЛС, цитиран от Дир.бг. \r\nКато цяло над 90 на сто от предложенията на Българския лекарски съюз, включително и тези, направени в последния момент, са приети от Надзорния съвет на НЗОК за Националния рамков договор за тази година. Двете страни са договорили повишаване на цените на 137 клинични пътеки, в първичната и в специализираната извънболнична помощ са предвидени общо 24 млн. лв. повече и над 148 млн. лв. - за болниците, посочи Грозев. \r\nПо думите му има \"малък проблем, свързан с текстове на наредби, които се обжалват в съда, но за да влязат в сила нашите предложения, трябва да ни се даде мандат тези наредби да бъдат приети след евентуалното подписване на рамковия договор\". \r\nЩе се работи и ще бъдат приети само тези текстове, по които е постигнат консенсус по време на преговорите, допълни Венцислав Грозев. \r\nНа 24 февруари предстои събор на БЛС, на който ще бъде обсъждано и решено дали да бъде даден мандат за подписване на НРД 2018 г.", "date": "2018.02.21", "title": "РЕШЕНО: 3 лева ще струва извинителната бележка за ученици от личния лекар!"}
{"url": "http://www.bnews.bg/article/237402-luna_stva_aktrisa", "text": "След като се вживя в ролята на български президент, фолк певицата Луна обяви, че ще я видим в тотално нов образ — на актриса. Изпълнителката смята да се пробва в чисто нов формат — киното. След брилянтното си представяне във „ВИП Брадър”, изпълнителката успяла да грабне вниманието на няколко режисьори и продуценти. Те я поканили да участва в три различни филма, като обещава съвсем скоро да я видим на голям екран. Неслучайно блондинката проявява засилен интерес към постановките на родната сцена, които редовно посещава. Въпреки това певицата още мисли над предложенията, за да направи правилния избор. \r\nТова е и нова крачка в кариерата на фурията, която се определя и като бъдещия президент на страната.", "date": "2018.02.21", "title": "Луна ства актриса"}
{"url": "http://www.bnews.bg/article/237443-partiykata_na_wc_ministara_reshi_da_trupa_aktiv_na_garba_na_apostola", "text": "Мижавата и продажна партийка на тоалетния министър Валери Симеонов, реши да трупа актив пред избирателите си на гърба на Апостола на свободата Васил Левски. След като излезе информацията за убийствено ниския рейтинг на печално известената патриотарска партийка, нейния вожд реши да обявява Левски за светец. Делото на Левски е свято и той отдавна е светец в сърцата на българите. Вероятно, ако Левски бе жив първи би проклел псевдопатриотите, срещу  които се е борил и приживе. Отчаяния лицемерен ход на WC министъра и неговите подчинени не е нищо повече от лицемерен и петнящ паметта на Апостола. Едва ли Левски би желал точно продажната партийка на тоалетния министър да бъде негов защитни и ползвайки се от неопетненото му име да трупа лъжливо доверие!", "date": "2018.02.21", "title": "Партийката на WC министъра реши да трупа актив на гърба на Апостола!"}
{"url": "http://www.bnews.bg/article/237409-riton_styagat_natsionalno_turne", "text": "След шестгодишна пауза, през която се съсредоточиха върху концерти в Зала 1 на НДК, дует \"Ритон\" тръгва на турне из България. Юбилейната обиколка ще премини под надслов \"Музика и любов\", както бе озаглавен и грандиозният спектакъл през октомври по повод 40 години на сцената, съобщи официалната фейсбук-страница на звездите, пише ПИК. \r\nКатя и Здравко ще поставят началото на националното си турне с концер на 16 май. Първата им спирка е Русе, а песните от новия им албум \"Златен Ритон\" ще звучат в местната зала \"Канев център\". След русенци, аплодисментите за \"Ритон\" ще звучат в Античния театър в Пловдив. Концертът под Тепетата е насрочен за 29 май, вторник. На 30 юни жителите и гостите на морската столица Варна ще се насладят на изпълненията на най-обичания цели 4 десетелителия дует. Летният театър на Бургас пък ще посещне \"Ритон\" и вярната им публика на 5 юли. Плевен и Стара Загора също са включени в програмата на турнето \"Музика и любов\". Изпълнителите на \"За последен път ти повтарям\", \"Джалма\", \"Някъдето ми видят очите\" ще пеят в летните театри съответно на 12 септември и на 18 септември. Билетите за първия концерт в Русе от снощи са в продажба в системата на \"Тикетпортал\", както и на касата на Русенския университет. Единствено за концерта в Пловдив ще се продават през системата на \"Ивентим\" и на касата на културен дом \"Борис Христов\".", "date": "2018.02.21", "title": "Ритон стягат национално турне"}
{"url": "http://www.bnews.bg/article/237450-vlado_yankov_debyutira_na_olimpiadata_v", "text": "Най-добрият български сноубордист Радослав Янков ще стартира в събота в паралелния гигантски слалом в сноуборда в Пьонгчанг. Квалификационните спускания ще бъдат в 2:00 часа в събота сутринта при жените и в 2:27 часа при мъжете. После стартират елинационните спускания, а осминафиналните серии ще се проведат в 6:30 сутринта българско време. Финалите в двете дисциплини ще се състоят точно час по-късно.", "date": "2018.02.21", "title": "Владо Янков дебютира на Олимпиадата в… "}
{"url": "http://www.bnews.bg/article/237437-nova_shema_vizhte_kak_mogat_da_vi_otkradnat_lichnite_danni_i_da_se_okazhete", "text": "Мъж се оказа длъжник с няколко заема, без да знае, че е кандидатствал за тях. Преди дни Тихомир получава обаждане от фирма за бързи кредити. Известяват го, че има забавена вноска по заем. Пред NOVA той посочи, че не е вземал такъв. В офис на фирмата разбира, че кредитът е изтеглен преди месец. По електронен път. А данните на кредитополучателя изцяло съвпадат с неговите. Истинският шок обаче идва след като иска справка от БНБ. „Справката като излезе, още 4, направо 5 кредита на 5 януари – всички са изтеглени”, разказва той. Твърди, че докато кредитите са теглени е бил на смяна като шофьор в градския транспорт. И показва пътен лист. След като разбира, че е измамен Тихомир подава жалба в полицията. Сигнал е изпратен и до прокуратурата. „За да се извърши една такава измама определено трябва да има кражба на самоличност. Ако измамникът се сдобие с наш документ или подправи наш документ, дори копие от документа, който допуска онлайн обмена на данни – голяма е вероятността това да се случи”, твърди Цанко Цолов от Комисията за защита на личните данни. Той съветва да внимаваме на кого предоставяме личните си данни и особено при сканиране на личните ни карти. Единствено банковите и кредитните институции имат право по закон да извършват такова сканиране. „Някой трябва да се представи за друго лице, да бъде толкова находчив, че да е създал чужда самоличност и на следващата фаза, когато трябва да изтегли физически сумата,  да разполага с подправен документ за самоличност, за да се предостави за другиго”, коментира пък Николай Цветанов от Асоциацията на фирмите за бързи кредити. Проверка показа, че опити за теглене на кредити от името на Тихомир са правени и в други фирми.", "date": "2018.02.21", "title": "Нова схема: Вижте как могат да ви откраднат личните данни и да се окажете…"}
{"url": "http://www.bnews.bg/article/237405-ema_uotsan_dari_1_4_mln_za_borba_sas_seksualniya_tormoz", "text": "\"Много е лесно да пренебрегнем проблема със сексуалния тормоз, приемайки, че е дело само на един-двама лоши мъже. Но не става въпрос за единици, статистиката показва, че това е много по-голям проблем и се разпростира по всички социални структури“, заяви Ема Уотсън. Британската актриса е една от малкото звезди, които освен да си закачат значка в подкрепа на инициативата Time's Up и да облекат черна рокля, всъщност направиха нещо реално, за да помогнат на жертвите на сексуалния тормоз, пише eva.bg Ема Уотсън е дарила 1.4 милиона долара за борба с проблема и в помощ на жените, които са пострадали. Парите са дарени на фонда Justice and Equality, който оказва правна помощ на жертвите на сексуален тормоз. \r\n ", "date": "2018.02.21", "title": "Ема Уотсън дари $ 1.4 млн. за борба със сексуалния тормоз"}
{"url": "http://www.bnews.bg/article/237432-zhestoka_avtobusna_katastrofa_postradali_sa_19_detsa", "text": "19 деца пострадаха при верижна катастрофа между няколко автомобила и училищен автобус в Германия, предаде БТА. По първоначални данни катастрофата е станала, когато кола е излязла от странична улица на главния път и шофьорът ѝ не е видял идващия автобус. Автобусът превозвал около 40 деца за уроци по плуване, като ударил няколко автомобила и закачил светофар, след което се блъснал в стена. При катастрофата е счупено предното стъкло на автобуса. 18 от децата са пътували в автобуса, а едно било ранено в един от другите автомобили.", "date": "2018.02.21", "title": "Жестока автобусна катастрофа! Пострадали са 19 деца…"}
{"url": "http://www.bnews.bg/article/237433-fibank_nagradi_sani_zhekova", "text": "На стилна церемония днес генералният спонсор на Българския олимпийски комитет (БОК) - Fibank (Първа инвестиционна банка) награди най-добре представилата се българка до момента в Пьонгчанг – Александра Жекова. Сани Жекова получи дизайнерско златно кюлче „Година на кучето“. То е изработено от най-висока проба инвестиционно злато със стилен дизайн и произведено от Швейцарската рафинерия P.A.M.P. Бижуто беше връчено лично от г-н Неделчо Неделчев, Главен изпълнителен директор на Fibank, който сподели: „За нас от Fibank развитието на таланта на нашите спортисти се е превърнало в кауза, в която вярваме и винаги сме отстоявали. Сани е доказала себе си пред целия свят. Щастлив съм, че ние от Първа инвестиционна банка винаги сме подкрепяли нейната кариера и израстване като спортист. Пожелавам й крепко здраве, много късмет и съм сигурен, че пред нея предстоят още много успехи и незабравими моменти“. От своя страна родната звезда в сноуборда Сани Жекова изказа своята благодарност за дългогодишната подкрепа и оказаното й доверие от страна на Fibank. Сани изрази своите благодарности и към Българската федерация по ски (БФСки) и всички свои почитатели.", "date": "2018.02.21", "title": "Fibank награди Сани Жекова"}
{"url": "http://www.bnews.bg/article/237440-boy_pred_diskoteka_tiyneydzhar_s_opasnost_za_zhivota", "text": "18-годишен ученик от Бургас е с опасност за живота, след като друго момче го е ударило пред дискотека в града. Нападението се е случило на 10 февруари, като до преди няколко дни потърпевшият не е имал никакви оплаквания, информира NOVA. Докато пострадалият чакал такси пред дискотеката, покрай него минал младеж, който му нанесъл няколко удара По първоначална информация, вероятно нападателят е бил афектиран след друг спор в клуба. Пострадалото момче получило травми в областта на лицето. Родителите на потърпевшия не са подали сигнал за случилото се, до момента, в който състоянието му не се влошило внезапно. Момчето е оперирано по спешност. В момента се намира в реанимацията на УМБАЛ-Бургас, с опасност за живота. Ученикът се нуждае от кръв нулева отрицателна и негови съученици и приятели са изразили желание да станат дарители. Кръвният център в УМБАЛ-Бургас ще работи с удължено работно време днес, до 18 ч. Всеки, желаещ да дари кръв за него, може да го направи. Дори събраното количество да бъде повече, кръвта ще се използва за други нуждаещи се.", "date": "2018.02.21", "title": "Бой пред дискотека: Тийнейджър с опасност за живота! "}
{"url": "http://www.bnews.bg/article/237416-parlamentarnata_grupa_na_patriotarite_se_raztsepi", "text": "\r\nТоку- що  от поста зам.-председател на Народното събрание. Подкрепа заявиха златния пръст на ОПГ \r\nпартия \"Воля\" и патриотарите чрез световно неизвестния депутат Сиди. При гласуването обаче цъфна разцеплението на патриотарите, тъй като почти почти половината не  гласуваха.От наши източници в парламента, че патриотарите са си оставили открехната вратата за бъдещи разговори с БСП, тъй като вече добре разбирали, че съвсем скоро ще бъдат аут от властта. Първият поставен на мушката бил тоалетният министър, а заедно с него куфарите стягал и министърът на екологията! Тези постове щели да бъдат разделени \r\nмежду \"Воля\" и \"Атака\". \r\n ", "date": "2018.02.21", "title": "Парламентарната група на патриотарите се разцепи!"}
{"url": "http://www.bnews.bg/article/237417-s_dvata_koraba_v_cherno_more_sasht_testvat_chuvstvitelnostta_na_rusiya", "text": "САЩ тестват \"чувствителността\" на Русия в Черно море. Пентагонът обяснява увеличаването на военното си присъствие в Черно море чрез \"засилената активност на Русия\" и необходимостта от защита на съюзници от НАТО, съобщават световните медии. \"Черно море е зоната на нашето господство и корабите на американските военноморски сили тук са \"под пълен контрол\". Но какво ще стане, ако американците надхвърлят броя на корабите, предвидени в международните договори\", се питат в Москва. \"Американската демонстрация на власт в Черно море е сигнал за Русия\". С такива заглавия, американски медии съобщават увеличеното присъствието на американския флот, в море, което е стратегически важно за Русия. Това американско присъствие е увеличено двойно миналата неделя. Пред CNN, източник от американското правителство, коментира, че американското военно присъствие трябва да стане нова норма за Русия и да \"намали чувствителността\" във връзка с военната дейност на САЩ в Черно море. \"Чувствителността\" на Русия се проверява редовно, както се проверява и ефективността на руския Черноморския флот. Миналата събота разрушителят \"Карни\" мина през Босфора и влезе в Черно море на следващия ден. Този разрушител е оборудван със система за противоракетна отбрана Аегис, крилати ракети Томахоук, противокорабни ракети Харпун. По-рано, друг американски разрушител, \"Рос\", също оборудван с Иджис и Томахоук навлезе в Черно море. Преди това в района остава британския разрушител \"Дънкан\". Както отбелязва от руската медия, съюзникът на САЩ, Великобритания се завръща в Черно море за първи път след Втората световна война. Що се отнася до появата на \"Карни\" и \"Рос\", обяснението се съдържа в официалното изявление на командването на американския флот. \"Нашето решение за съвместно използване на два кораба в Черно море е активно, а не реактивно\", коментира Кристофър Грейди, командир на шести флот в коментар на официалния сайт на флота. За последен път двата кораба са били в Черно море през юли 2017 г. по време на американско-украинските тренировки Sea Breeze. По време на тези учения украинският президент Петро Порошенко е на борда на разрушителя \"Карни\". И през януари тази година същият разрушител прави посещение в пристанището на Одеса. През 2017 г. американски кораби са посетили \"перлата на морето\" поне десет пъти. Ако американците надхвърлят броя на корабите по международните договори, или ако те отидат в нашите териториални граници, то това би било нарушение, се казва в коментар на председателя на комисията на Съвета на Федерацията за отбрана Андрей Климов. \"Няма нищо хубаво в това, дори и само заради факта, къде е Америка и къде е Черно море\", коментира той. \"Представете си, че пратим ескадра около Куба или Венецуела и периодично се приближаваме до американското водно пространство. Очевидно ще има паника, викове, ужас, обвинения и много други неща\", обобщи Климов. Бившия командващ Черноморският флот адмирал Владимир Комоедов коментира, че в случай на нарушение \"можем да изпратим няколко подводници до Филаделфия или Маями, но няма да го направим\". В крайна сметка може да се повтори ситуацията с разрушителя \"Доналд Кук\", като Комоедов припомня 2014 г. в разгара на събитията в Крим, руски бомбардировач Су-24 е прелетял над разрушителя 12 пъти и е блокирал електрониката на системата Иджис, предаде БЛИЦ. \r\n ", "date": "2018.02.21", "title": "С двата кораба в Черно море САЩ тестват чувствителността на Русия"}
{"url": "http://www.bnews.bg/article/237427-secheno_za_taksitata_puskat_noshten_transport_v_sofiya", "text": "От пролетта Столична община пуска нощен градски транспорт. С карта за 2 лева, софиянци ще могат да използват всички линии, които ще продължат да се движат след полунощ. \r\n  \r\nВсе още се уточняват превозните средства, които пробно ще бъдат пуснати през нощта. Ясно е обаче, че метрото няма да е сред тях. \r\n  \r\nПредседателят на общинската транспортна комисия Екатерина Йорданова коментира, че след тестовия период местната власт ще реши дали има смисъл от въвеждането на постоянен нощен транспорт и какви средства ще са необходими за това.", "date": "2018.02.21", "title": "Сечено за такситата: Пускат нощен транспорт в София! "}
{"url": "http://www.bnews.bg/article/237419-kameliya_otkradna_roklyata_na_bionse", "text": "Тя журира със същата рокля като на именитата си колежка, от която палаво надничаше дясната й силиконова гърда. Фенове на изпълнителката веднага изловиха модната заемка. \r\n  \r\nСамо преди часове те публикуваха оригиналната рокля на Бионсе в социалните мрежи, като не пропуснаха да отбележат, че холивудският стил определено пасва и на нашенката, писа „Телеграф“.Самата Камелия направи всичко възможно да покаже модната дрешка. В качеството си на музикално жури тя на няколко пъти става и гушка млади певиц уж да ги успокоява.  ", "date": "2018.02.21", "title": "Камелия открадна роклята на Бионсе"}
{"url": "http://www.bnews.bg/article/237425-bil_geyts_stava_aktyor_shte_uchastva_v_kultov_serial", "text": "\r\nСъоснователят на \"Майкрософт\" Бил Гейтс ще бъде гост-звезда в предстоящ епизод от комедийния сериал \"Теория за Големия взрив\", съобщи Си Ен Ен, позовавайки се на телевизия Си Би Ес. \r\nНовината за гостуването на Гейтс, който ще играе себе си, е съобщена и в официалния акаунт на шоуто в Twitter. В предстоящия епизод героинята Пени (Кейли Куоко) ще приеме Бил Гейтс на работното си място, докато нейните запленени от технологиите приятели правят всичко възможно, за да се срещнат с милиардера новатор. \r\nТелевизия Си Би Ес ще поднови излъчването на сериала, който понастоящем е в 11-ия си сезон, на 1 март. По-късно през месеца ще бъде показан епизодът с Бил Гейтс. Технологичният магнат не за първи път гостува в телевизионна поредица. Гейтс преди е бил гост-звезда в епизод от сериала \"Фрейзър\", излъчен през 2001 г. \r\nБил Гейтс не е първата видна фигура от света на науката, технологиите, инженерството и математиката, която гостува в сериала \"Теория за Големия взрив\". \r\nПреди него гост-звезди са били астронавтът Бъз Олдрин, видният космолог Стивън Хокинг, основателят на компания \"Тесла\" Илон Мъск, съоснователят на компания \"Епъл\" Стив Возняк.  \r\nСъздаден през 2007 г., сериалът \"Теория за Големия взрив\" е най-гледаното неспортно телевизионно предаване в САЩ през последните години. ", "date": "2018.02.21", "title": "Бил Гейтс става актьор, ще участва в култов сериал"}
{"url": "http://www.bnews.bg/article/237412-chuchuganov_i_tsinzov_zavarshiha_na_12_o_myasto_v_ski_byaganiyata_ne_se_klasiraha_za_final", "text": "Българските ски бегачи Йордан Чучуганов и Веселин Цинзов завършиха на 12-о място във втория полуфинал в отборния спринт и не успяха да се класират за финала в дисциплината. Чучуганов и Цинзов дадоха общо време от 17:38.26 минути, като изостанаха с 1:34.29 минути от тима на Норвегия, който триумфира в полуфиналната серия. Българският тандем се движеше дълго време на последната 14-а позиция в полуфинала, но в заключителната шеста обиколка Цинзов успя с много силно бягане да изпревари представителите на Китай и Австралия, като \"озитата\" бяха разминати буквално на финалната права. За финала се класираха отборите на Норвегия, Франция, САЩ, Италия и Канада от втория полуфинал, в който бе българският отбор, както и Олимпийските спортисти от Русия, Швеция, Германия, Финландия и Чехия от първия полуфинал. Дванадесет от общо 14 отбора в първия полуфинала додаха по-силно време от това на българския, предаде БТВ.", "date": "2018.02.21", "title": " Чучуганов и Цинзов завършиха на 12-о място в ски бяганията, не се класираха за финал"}
{"url": "http://www.bnews.bg/article/237414-general_mayor_dancho_dyakov_e_noviyat_shef_na_nso", "text": "Министерският съвет парафира генерал-майор Данчо Дяков да бъде назначен на длъжността началник на Националната служба за охрана. Към момента той е съветник на Върховния главнокомандващ на въоръжените сили по военната сигурност. Във връзка с подаден от генерал-майор Дяков рапорт и за да бъде изпълнена законовата процедура, правителството предлага на Президента на Република България да го освободи от заеманата в момента длъжност и от военна служба. Ген.-майор Дяков е съветник по военна сигурност на президента и е бивш началник на \"Военна полиция\". Той също е родом от Хасковско. Службата му в Българската армия започва като щабен офицер в 49-ти мотострелкови полк в гр. Симеоновград. \r\nПрез 1992 г. преминава на служба в новосъздадената \"Военна полиция\", която оглавява от 2009 до 2013. Завършил е курс във Френската жандармерия и специализиран курс за офицери от Военна полиция във ВП училище на Армията на САЩ (1997 г.). Има завършен курс за ръководни кадри в Европейския център за изследвания в областта на сигурността \"Джордж Маршал\", а през 2016 г. завършва Военната академия „Георги Стойков Раковски“ с втора магистърска степен „Национална сигурност и отбрана“. \r\nОт ноември 2013 г. до август 2016 г. заема длъжността помощник-началник щаб по гражданско-военното сътрудничество и партньорството в Съвместното Командване на Силите на НАТО в Брунсум, Холандия. Генерал-майор Дяков владее английски и френски и ползва руски език.", "date": "2018.02.21", "title": "Генерал-майор Данчо Дяков е новият шеф на НСО"}
{"url": "http://www.bnews.bg/article/237413-nechuvani_izvrashteniya_balgarki_zadovolyavat_seksualno_chuzhdentsi_s_uvrezhdaniya", "text": "Наши робини задоволяват сексуално чужденци с увреждания в Италия и Швейцария, разказват роднини на препатили българки, пише \"Телеграф\". Жените се срамуват да разкажат историите си, защото повечето от тях са се съгласявали да изпълняват условията на работодателите си заради нужда от пари. За допълнителните задължения на работещите като болногледачки потвърди и шефът на Агенцията за българите в чужбина Петър Харалампиев. Той разказа за сигнал от 56-годишна шуменка. Нашенката работела като болногледачка в Италия и е била принудена да облекчава италианци с увреждания, които не могат да мастурбират сами. В началото се съгласила да задоволява младежи, но когато се наложило да го прави със старец - не издържала. Същата практика съществува и в Швейцария, потвърждава Харалампиев. Средно заплатата на болногледачка варира между 900 и 1300 евро, с допълнителните услуги обаче се изкарвали по 200 - 300 евро отгоре. Сигналите за нередности не спират до тук. Известен е и случай с жена, която е била принудена да стои денонощно до мъж, болен от малария. Когато заминавала, жената от пловдивското село Дедово дори не е имала договор за командироване от българската фирма, която я изпраща, а само за работа на 4 часа. Там обаче реалността се оказала различна. Когато разбрала за опасната болест, поискала да си тръгне и договорът й бил прекратен, но заплатата й останала неизплатена. Преди хората да заминат, да се запознаят с правата си, съветват от КНСБ. По проект с Германия, експертите дават безплатни консултации, свързани с работата там, на тел. 02/4010442. \r\n ", "date": "2018.02.21", "title": "Нечувани ИЗВРАЩЕНИЯ: Българки задоволяват сексуално чужденци с увреждания!"}
{"url": "http://www.bnews.bg/article/237420-dps_ne_sa_saglasni_s_vetoto_na_prezidenta", "text": "\r\nНе сме съгласни с мотивите във ветото на президента Румен Радев, заяви зам.-председателят на ПГ на ДПС Хамид Хамид по повод ветото на т.нар. закон за КТБ.  \r\n\"Считаме, че има неразбиране на параграф 5, 6 и 7 от нашия законопроект, както и неразбиране на чл. 14 от Закона за нормативните актове\", уточни пред журналисти в парламента зам.-председателя на ПГ на ДПС Хамид Хамид, който е съвностител на промените в Закона за банковата несъстоятелност, върху които днес президентът Румен Радев наложи вето и върна за повторно разглеждане в парламента.  \r\n„Считаме, че има неразбиране на параграф 5, където се говори, че законът погасява задължения и погасява права. Това абсолютно не отговаря на истината. За погасяване на задължения, за произнасяне по цесиите, ще се произнесе българският съд. Ние само даваме правен способ на синдиците да запазят активите, докато се произнесе съдът”, коментира Хамид.  \r\n„Тези текстове, които ние сме предложили в преходните разпоредби, осигуряват активите да не бъдат разграбвани и те да стоят в масата на несъстоятелността, докато не се произнесе независимият български съд”, допълни още той. Държавният глава Румен Радев връща за ново обсъждане § 5, § 6 и § 7 от Преходните и заключителните разпоредби на Закона за изменение и допълнение на Закона за банковата несъстоятелност, приет на 9 февруари 2018 г., съобщиха от президентството. \"Президентът подкрепя усилията на Народното събрание за по-голяма ефективност при защитата на публичния интерес в производството по банкова несъстоятелност, но тя следва да бъде постигната с конституционносъобразни средства. В тази връзка държавният глава има възражения по някои от Преходните и заключителните разпоредби на приетия закон. С тях се преуреждат с обратно действие в нарушение на правовата държава настъпили правни последици, придобити права и погасени задължения\", се посочва в съобщението на прессекретариата на президентството.  ", "date": "2018.02.21", "title": "ДПС не са съгласни с ветото на президента"}
{"url": "http://www.bnews.bg/article/237390-nilo_skoro_shte_spodelya_kadri_s_bremenno_koremche", "text": "Николета Лозанова, която сподели, че е готова за второ дете, разказа за премеждията си около раждането на дъщеря си - Никол. Никол скоро ще навърши 6 години, но майка ѝ - Николета Лозанова, за първи път повдига завесата около момента, в който ѝ е дала живот. \r\n\"Раждането само по себе си беше леко, секцио по лекарска преценка, но ме изненада няколко дни по-рано от планираното и ми се наложи сама да си стигна до болницата и после да съобщя щастливата новина на близките ни. Имах здравословни проблеми няколко дни по-късно, които застрашаваха живота ми, но докторите овладяха състоянието ми и Слава Богу, и аз, и Никол бяхме добре\", споделя откровено красавицата за списание \"36,6 за мен\" Категорична е, че най-трудните моменти от майчинството са онези, в които детенцето е болно, пише hotnews. \"Независимо дали говорим за настинка или нещо по-сериозно. Тогава сякаш светът свършва и майката е много по-сензитивна и фаталистично настроена. Душата ѝ е свита, а гледката на детето ѝ я смачква. Тогава дори аз, която съм много спокойна, не мога да се позная. Пътите, в които сме били в болница, са най-кошмарните ми спомени и съм убедена, че всяка майка ги изживява така\", споделя Лозанова. В момента те живеят заедно в Кипър, където Никол е много щастлива, че не ходи на градина и прекарва всяка минута с майка си. Николета наскоро обяви, че е готова отново да стане майка. \r\n\"Да, вече го искам и вярвам, че скоро ще бъде факт, дай Боже! Няколкото килограма в повече ни най-малко не ме притесняват, даже смятам, че придават допълнителен чар, но ще бъда модерна, съвременна бременна, като познавайки се, не страдам от комплекси, заради които да изпадна в нелегалност, напротив, бих направила всички ви съпричастни с моето щастие, чрез много споделени кадри с бременното коремче.\"", "date": "2018.02.21", "title": "НиЛо: Скоро ще споделя кадри с бременно коремче "}
{"url": "http://www.bnews.bg/article/237411-fandakova_oponira_na_shefa_si_ne_obmislyame_povishavaneto_na_tsenite_za_plateno_parkirane", "text": "На този етап не се обмисля повишаване на цените за платено паркиране в столицата. Това каза пред журналисти в МС кметът на София Йорданка Фандъкова. Обсъжда се разширение на тези зони, като предложенията се правят от районните кметове. Тя каза точно обратното на това, което по-рано съобщи шефът й - Бойко Борисов.  Той посочи, че  , каза министър-председателят Бойко Борисов в началото на правителственото заседание. Една от най-важните мерки за подобряване на чистотата на въздуха е да се стимулират хората до ползват градски транспорт. Затова работим за подобряване на земния транспорт и за развитие на мрежата на метрото, каза Фандъкова. Наред със стимулите, трябва да има и рестриктивни мерки, за да се подобри качеството на въздуха, допълни тя. Сред краткосрочните рестриктивни мерки са забрана за влизане на коли в някои от зоните на града при високи нива на замърсяване, посочи Фандъкова.", "date": "2018.02.21", "title": "Фандъкова опонира на шефа си: Не обмисляме повишаването на цените за платено паркиране!"}
{"url": "http://www.bnews.bg/article/237406-prezidentat_radev_nalozhi_veto_na_zakona_za_ktb_kato_protivokonstitutsionen_i_antievropeyski", "text": "Държавният глава Румен Радев наложи днес поредното си вето - този път върху измененията в Закона за банковата несъстоятелност, чийто съавтор бе депутатът от ДПС Делян Пеевски. Измененията придобиха гражданственост като \"Закона Пеевски за КТБ\" и \"Закон срещу вторичното ограбване на КТБ\". Така президентът поставя на изпитание не само законотворческите напъни на парламента, но и здравата спойка на ГЕРБ и ДПС що се отнася до КТБ. Всички виждат, че партията и депутатите на Борисов в НС плътно подкрепят всички инициативи на ДПС за КТБ като безгласни букви. Напоследък с тях гласува и подсъдимият олигарх Марешки, който неколкократно е ходил на килимчето при Цв. Василев, а псевдопатриотите на Каракачанов и Сидеров им създават парламентарен уют като осигуряват кворума слугински на своите ментори. Ветото идва и малко след като Радев отправи в публичното пространство въпроси към премиера Бойко Борисов има ли връзки и бизнес интереси с Делян Пеевски. Държавният глава Румен Радев връща за ново обсъждане § 5, § 6 и § 7 от Преходните и заключителните разпоредби на Закона за изменение и допълнение на Закона за банковата несъстоятелност, приет на 9 февруари 2018 г., съобщиха от президентството. \"Президентът подкрепя усилията на Народното събрание за по-голяма ефективност при защитата на публичния интерес в производството по банкова несъстоятелност, но тя следва да бъде постигната с конституционносъобразни средства. В тази връзка държавният глава има възражения по някои от Преходните и заключителните разпоредби на приетия закон. С тях се преуреждат с обратно действие в нарушение на правовата държава настъпили правни последици, придобити права и погасени задължения\", се посочва в съобщението на прессекретариата на президентството.", "date": "2018.02.21", "title": "Президентът Радев наложи вето на Закона за КТБ като противоконституционен и антиевропейски!"}
{"url": "http://www.bnews.bg/article/237408-gotovi_li_ste_da_iztriete_profila_si_vav_feysbuk", "text": "Социалните мрежи промениха живота ни. Днес живеем предимно онлайн. Но скорошно проучване установи, че хората, които не ползват Facebook, живеят по-щастливо от останалите. \r\nНесъзнателно пристрастяване \r\nНапълно възможно е да се пристрастим към Facebook, сочат някои изследвания. За разлика от пушенето и други опасни навици, пристрастяването към мрежата се забелязва много по-трудно. Средно жените прекарват по 81 минути на ден във Facebook, докато мъжете – 64 минути. \r\nFacebook е като кредитна карта, с която харчиш повече в момент, в който не можеш да си го позволиш. \r\nСпоред едно изследване потребителите на социалната мрежа стават изключително критични към своя външен вид, когато гледат снимките на свои приятели. Те искат да имат същото тяло, дори решават да отслабнат. са най-податливи и могат да развият дори хранителни разстройства вследствие на натиска, който социалните мрежи им показват. Те дори биха могли да развият агресивно поведение и да имат проблеми със съня. \r\nАко сте студенти, то със сигурност знаете колко трудно е да се накани човек да учи за следващия изпит. \r\nДеактивирането на акаунта по време на сесия ще улесни живота ви и без съмнение ще доведе до по-добри резултати. \r\nЗапазването на лично пространство в мрежата е сериозен проблем за всеки интернет потребител. Фактът, че Facebook постоянно променя условията за защита на личните данни, е достатъчен, за да ви накара да се махнете от социалната мрежа. \r\nДа, може да изтриете снимките и статусите си. В интернет обаче нищо не може да „умре“ наистина. \r\nБез Facebook вашите снимки, мисли, работа и идеи остават ваша собственост, информира Дарик.", "date": "2018.02.21", "title": "Готови ли сте да изтриете профила си във Фейсбук?"}
{"url": "http://www.bnews.bg/article/237410-emiliya_kaza_da_na_zhorzh_bashur", "text": "Попфолк изпълнителката Емилия и новият й приятел Жорж Башур решиха, че е време да си кажат заветното „да“. Близки до певицата опровергаха слуховете, че е бременна, и признаха, че в основата на годежа са силните чувства помежду им. Запознати разкриват, че Жорж веднага е получил положителен отговор, давайки годежния пръстен на бъдещата си съпруга, писа „Телеграф“. Макар самата изпълнителка да отказва да дава интервюта и да прикрива подробностите около щастливото събитие, хора от най-близкия й кръг са потвърдили годежа пред светското списание LOVE Style, без да посочват дата за сватбата. Емилия вече е минавала под венчилото – на 13 юни 2004 г. със свиленградския богаташ Красимир Георгиев. Три години по-късно се разведоха, а певицата заживя с Коко Динев, на когото роди две деца.", "date": "2018.02.21", "title": "Емилия каза \"ДА\" на Жорж Башур"}
{"url": "http://www.bnews.bg/article/237418-skapotsenna_nahodka_rumanka_krie_zlato_i_srebro_v", "text": "718 грама недекларирани златни и сребърни накити откриха в бельото, дрехите и дамската чанта на румънска гражданка митническите и гранични служители на ГКПП Лесово. Жената  е пътувала с лек автомобил с румънска регистрация, съобщиха от Агенция Митници. Колата с марка „Фолксваген Пасат\" е пристигнала на ГКПП Лесово от Турция на 17.02.2018 г. Шофьорът и неговите спътници, всички румънски граждани, са заявили пред българските митнически служители, че не внасят нищо за деклариране. При съвместни действия, митническите  и гранични служители селектират за проверка автомобила и пътниците. По време на проверката и при личен  преглед на пътуващата в колата румънска гражданка с инициали А.Т., митническите служители откриват бижутерски изделия от жълт и бял метал,  укрити в нейното бельо,  във вътрешни джобове по нейните дрехи и дамската чанта. Иззети са 602,98 грама златни накити и 115,49 грама сребърни накити с обща стойност 31 465 лв., според  резултатите от извършената експертиза.  Контрабандните  накити от благородни метали подлежат на отнемане в полза на държавата. Срещу румънската гражданка е образувано досъдебно производство по описа на Митница Бургас, което се провежда под надзора на Окръжна прокуратура Ямбол.    ", "date": "2018.02.21", "title": "Скъпоценна находка: Румънка крие злато и сребро в..."}
{"url": "http://www.bnews.bg/article/237428-maykata_ako_mozhe_taka_da_se_nareche_na_bliznatsite_se_zaklyuchi_v_doma_si_i", "text": "38-годишната майка на 3-годишните близначета Стефан и Габриела, които са в пловдивска болница, се е заключила в жилището си и не отваря на никого.  Това съобщи на пресконференция директорът на \"Социално подпомагане\" в Пловдив Надя Танева. \r\nИванка Стефанова бе задържана в понеделник вечерта, когато завела близнаците си в УМБАЛ \"Св. Георги\" в Пловдив в тежко състояние. Момиченцето е със синини по цялото тяло, а момченцето, което бе оперирано по спешност заради мозъчен кръвоизлив, все още е в дълбока кома. Двете деца са силно недохранени - тежат по около 9 кг, колкото няколкомесечно бебе. Тази сутрин майката бе освободена от ареста без да й бъде повдигнато обвинение. Тя твърди, че гипсов орнамент е паднал върху главата на 3-годишния Стефан.  \r\nПо думите на Надя Танева, бабата по бащина линия на близнаците е изявила желание да бъде придружител в болницата и иска да отглежда децата. Тя се е грижила за тях до навършване на 2 годинки, след това не ги е виждала. \r\n\"Изненадана е от външния им вид. Това са нейни думи, които ще бъдат проверени. Тя твърди също така, че всяка седмица е изпращала пари на майката. Каза още, че бащата, който работи в Германия\" също е изпращал средства, за да се грижи майката за децата. Бащата към момента е неоткриваем. От Агенцията за закрила на детето няколко пъти посетиха адреса на майката, но тя не отваря вратата. Ако трябва, ще отидем повторно с полиция, да се разбие вратата и се влезе в жилището. Да проведем разговор и да разберем как се е стигнало дотук\", обясни директорът на \"Социално подпомагане\".  \r\nСоциалните са категорични, че към този момент децата няма да бъдат оставени под надзора на майка си Иванка. Надя Танева заяви, че близнаците са жертви на домашно насилие. \"Неглижирането също е форма на насилие, освен физическото. Тези деца са били неглижирани\", обясни Танева.", "date": "2018.02.21", "title": "Майката (ако може така да се нарече…) на близнаците се заключи в дома си и... "}
{"url": "http://www.bnews.bg/article/237403-noviyat_na_mihaela_fileva_ne_moga_da_se_sravnyavam_s_pavel", "text": "Новото гадже на певицата Михаела Филева – писателят Димитър Калбуров, призна, че няма шанс пред бившето й гадже – рапъра Павел. Михаела и Калбуров са заедно едва от месец, но връзката им върви към края си. Макар писателят да е лудо влюбен в певицата, той виждал в очите й, че тя още обича бившия, пише „Галерия“. „Една нова любов трудно оцелява в битката с една дълга“, написа недвусмислено Калбуров в социалната мрежа. Писателят често изразява чувствата си с подобни постове, като по подобен начин се обясни в любов на Михаела. Двамата се запознали в „Пощенска кутия за приказки“, където често се четат творби на Калбуров, а Филева била поканена за литературно четене. Наскоро приключила дългата си връзка с рапъра Павел, Михаела се поддава на флирта на писателя. Запознати обаче са категорични, че изпълнителката на „Опасно близки“ още е влюбена в бившия си.", "date": "2018.02.21", "title": "Новият на Михаела Филева: Не мога да се сравнявам с Павел!"}
{"url": "http://www.bnews.bg/article/237401-borisov_pak_se_ogleda_v_parite_na_horata_koyto_iska_da_se_razhozhda_s_kolata_iz_grada_da_plashta_poveche", "text": "Столична община да помисли да направи скъпа зона в центъра и който иска да се разхожда с колата из града, да плаща повече, каза министър-председателят Бойко Борисов в началото на правителственото заседание, предаде „Фокус“. „151 млн. лв. са много пари и то за едни от любимите места на софиянци, след „Витошка“, която стана прекрасна. Това е ул. „Граф Игнатиев“, всички прилежащи улици към тях. Новите трамваи не само гарантират чистота на въздуха, но и чистота от шума, защото всички тези 20 км трамвайни линии, които тропат и лопат сега, всичко това ще бъде обезшумено, за да могат в тези квартали хората да не чуват тези звуци, които има в момента“, почна с хвалбите Борисов. „Едно време, като станах кмет, най-младият тролей беше по-стар от мен, да не говорим за трамваите, нямаше нито един. Но автобусите от Орлов мост, особено бяха видни по „Цариградско шосе“, като тръгваха до „Плиска“ – черен дим. Също бяха стари „Икарус“ и нямаше нищо ново“, коментира премиерът. По думите му сега всичко е обновено и то по най-високи стандарти, но не се сеща нито за замърсяването, нито за високите цени на билетчетата, нито пък за солените глоби за гратисчиите, обявени за незаконни. Не споменава и правителствените коли и личните на министрите му дали ще дължат такси или те са за сметка на данъкоплатеца, в комплект със заплатите им. „Като постигнете вече да се уплътни и с метрото вече зоната, трябва да направите скъпа зона в София - центъра. Така както цяла Европа – който иска сам човек да се разхожда с колата из града, трябва да си плаща повече, защото замърсява и въздуха повече. Тези пари трябва да отидат в места, където да свалим хората от автомобилите. Не стига, че е по-евтино и бързо, но и 100% екологично чисто. Тези зони за отдих, парковете, домовете за социални грижи и това което правим, е мисля изцяло в полза на хората. Надявам се до края на годината да почнем от „Младост“ от „Черната котка“ или „Църна маца“. От „Младост“ Горанов тръпне в очакване да започнем до „Църна маца“ и съответно от другата страна от „Борис III“ до магистрала „Люлин“, каза още Бойко Борисов.", "date": "2018.02.21", "title": "Борисов пак се огледа в парите на хората: Който иска да се разхожда с колата из града, да плаща повече!"}
{"url": "http://www.bnews.bg/article/237395-agresiya_v_rusenskata_gimnaziya_po_izkustvata_uchenik_prebiva_sauchenitsi", "text": "\r\nРодители от русенската гимназия по изкуствата излизат на протест срещу агресията на дете в училището. \r\nПо думите им техните деца са нападани от момче, което заради подобни прояви вече няколко пъти е местено от други школа в дунавския град. В този случай обаче ръководството на гимназията се оказва безпомощно.  \r\nВъпреки жалбите, родителските срещи и сигналите до различни институции, агресивният ученик не поправя поведението си. На педагогически съвет е взето решение той да бъде преместен в друго училище. Четвърто за последните 6 г. На този етап обаче жалба от бащата възпрепятства изпълнението на това решение. А и явно с това проблемът няма да бъде решен. \r\nПред камерата на bTV родителите разказаха, че 13-годишният проблемен ученик е дошъл в училището преди две години и от тогава са започнали всякакви провокации от негова страна – деца, замервани с камъни, ритници в главата, пушене на електронни цигари, кражби. В предното училище пък агресорът нанесъл средна телесна повреда на дете. Носел в себе си нож.  \r\nДиректорката Мария Дуканова посочи, че ръководството е направило всичко, което законът позволява – срещи на психолог с родителите и със самото момче, както и със съучениците му, наказания и решение за преместване в друго училище. Обжалването обаче блокира процедурата.  \r\n„Училището вече няма абсолютно никакви законови механизми за санкции”, призна тя.  \r\n ", "date": "2018.02.21", "title": "Агресия в русенската гимназия по изкуствата: Ученик  пребива съученици!"}
{"url": "http://www.bnews.bg/article/237421-chovek_na_kuneva_se_uredi_stana_zam_shef_na_generalnata_direktsiya_v_ek", "text": "Макар извън парламента, Кунева още успава да използва връзките си и да пробута свои хора на апетитни позиции. Андрияна Сукова е назначена на поста заместник-генерален директор на генерална дирекция в Европейската комисия. Тя ще работи в генералната дирекция \"Трудова заетост, социални въпроси и приобщаване\". От август 2010 г. Сукова е директор в генерална дирекция \"Заетост\". Тя работи там повече от седем години, особено в областта на наблюдението и изпълнението на програми по Европейския социален фонд. Сукова е бивш заместник-министър на земеделието и член на кабинета на бившия комисар по защита на потребителите Меглена Кунева.  Европейската комисия назначи днес и Мариана Коцева за генерален директор на генерална дирекция \"Евростат\". Това е първият български гражданин, който застава на толкова висок пост в ЕК, съобщава БТА. Еврокомисарят Гюнтер Йотингер коментира, че е време 11 години след приемането на България в ЕС българин да поеме подобна отговорност. От юли 2012 г. Коцева е заместник-генерален директор на \"Евростат\" в Люксембург. Тя е и първата жена, която застава начело на европейската статистическа служба. С почти шест години трудов стаж в Евростат и 10 години като генерален секретар, а след това и председател на Националния статистически институт у нас, Коцева притежава всички необходими умения и опит за новата си позиция, отбелязва ЕК.  ", "date": "2018.02.21", "title": "Човек на Кунева се уреди, стана зам.-шеф на генералната дирекция в ЕК"}
{"url": "http://www.bnews.bg/article/237399-tramp_zashto_ne_pishete_za_zhenite_koito_vzemat_pari_za_izmisleni_istorii", "text": "Президентът на САЩ Доналд Тръмп отхвърли твърденията за непристойно поведение, отправени от жена, която твърди, че той я целунал насила, когато е работила на рецепцията в \"Тръмп тауър\" в Ню Йорк преди около 10 години, предадоха световните агенции. \r\nРейчъл Крокс спомена за посегателството за първи път по време на кандидат-президентската кампания в САЩ през 2016 година. Тя е една от десетината жени, обвинили досега Тръмп в непристойно поведение. \r\nПрез 2017 г. тя разказа, че е била шокирана от случилото се. Сега в. \"Вашингтон пост\" отново съобщи за твърденията на Крокс на първа страница и това породи отговор в Туитър от страна на президента. \r\n\"Жена, която не познавам и която, доколкото си спомням, никога не съм срещал, е на ЧЕЛНАТА СТРАНИЦА на фалшивите новини на \"Вашингтон пост\", твърдейки, че съм я целунал (и то за цели две минути) в лобито на Тръмп тауър преди 12 години\", написа Тръмп в Туитър. \"Нищо такова не се е случвало! Кой ще направи това на обществено място при охрана на живо?\", написа в друг туит Тръмп, визирайки работещите охранителни камери за наблюдение в лобито на Тръмп тауър.", "date": "2018.02.21", "title": "Тръмп: Защо не пишете за жените, които вземат пари за измислени истории?"}
{"url": "http://www.bnews.bg/article/237400-gerb_patreoti_i_zlatniyat_prast_mareshki_svaliha_zhablyanov", "text": "Новата коалиция -  ГЕРБ, Обединени патриоти и Воля на Марешки свалиха от парламентарната трибуна Валери Жаблянов. 110 гласуваха за оставката на зам.-председателя на парламента от групата на БСП, а срещу нея - 71 депутати от БСП. ДПС отказаха да участват в гласуването и не присъстваха в пленарната зала с аргумента, че няма такива юридически и политически аргументи, макар и да споделят моралните мотиви в защита на репресираните от комунистическия режим. БСП реши да не предлага друг социалист за поста на Жаблянов, каза преди гласуването Корнелия Нинова. Тя се закани на управляващите, че заради това гласуване ще сезират Конституционния съд и Европейския съд по правата на човека. Така, по думите й, цяла Европа щяла да види, че зад заглавието Граждани за европейско развитие на България стои диктатура. Това е отмъщение за свалянето на Димитър Главчев, констатира още Корнелия Нинова по адрес на твърдението, че именно предишният председател на Народното събрание е бил инициаторът на подписката за оставката на Жаблянов. Нинова обвини ГЕРБ в двойни стандарти и даде за пример двустранния договор за Македония, срещу който бил Жаблянов и се ползва като един от аргументите за оставката му, но не се иска оставка на депутата от мнозинството Георги Марков, който открито се противопостави на Истанбулската конвенция. Това също е международен договор, посочи Нинова. След изказването й депутатите от БСП напуснаха пленарната зала, което направиха по-рано и колегите им от ДПС.", "date": "2018.02.21", "title": "ГЕРБ, патрЕоти и \"златният пръст\" Марешки свалиха Жаблянов"}
{"url": "http://www.bnews.bg/article/237398-pozor_za_semeystvoto_bratat_na_nora_nedkova_sram_me_e_ot_kaka", "text": "Братът на Мис Плеймейт 2017 Нора Недкова, която се изложи в „Черешката на тортата“ почти колкото певицата Дебора – в „Биг Брадър“, потъна от срам заради сестра си. Пред свои приятели в България 17-годишният Михаил Недков споделил разочарованието от кака си, научи \"Галерия\". „За пореден път ги излага. Мишо научи от бившите си съученици за поведението на Нора в „Черешката на тортата“ и му стана много тъпо. Най-много се притеснява за родителите си, които през последните няколко години голямо тегло теглят с дъщеря си“, разказват близки до малкия Недков. Момчето учи във Франция, спортист е и има десетки медали за постиженията си в леката атлетика. Той е коренна противоположност на кака си и гордостта на родителите Николай и Юлиана Недкови. Припомняме, че Мис Плеймейт участва в кулинарното риалити заедно с режисьора Люси Иларионов, танцьора Алфредо Торес и актрисата Борислава Стратиева. В продължение на цяла седмица зрителите ставаха свидетели на грозни сцени, които Нора разиграваше с един от участниците. След солидно количество алкохол плеймейтката прекрачваше всякакви граници. Изцепки като „макароните и бобът са храни за простолюдието“, неприлични жестове, пиянско фъфлене и груби обиди скандализираха цяла България и зрителите се обърнаха на нож срещу Недкова и Кулагин. Най-остро критикувана бе плеймейтката, която под въздействието на алкохола, се показа в доста лоша светлина и посрами не само себе си, но и семейството си.", "date": "2018.02.21", "title": "ПОЗОР ЗА СЕМЕЙСТВОТО: Братът на Нора Недкова: Срам ме е от кака!"}
{"url": "http://www.bnews.bg/article/237394-trup_ot_moreto_stresna_burgazlii", "text": "Труп на мъж тази сутрин е стреснал бургазлии, които са се разхождали покрай плажната алея. Сигналът е подаден към 7:15 ч., а на място бързо са пристигнали екипи на полицията. \r\nМъжът, чието тяло изплувало от водата в района пред заведение \"Тропикана”, е на бургазлия на 81 години, който е живеел в жк „Лазур”. \r\nПенсионерът наскоро бил диагностициран с тежко нелечимо заболяване, съобщава бургаският сайт \"Флагман\". Към 5 ч. тази сутрин той оставил предсмъртна бележка в дома си и се насочил към плажната ивица. Вероятно не е искал да бъде в тежест на роднините си. \r\nПо всяка вероятност става въпрос за самоубийство. Не са намерени следи от насилие. Тялото на възрастния бургазлия е изпратено за аутопсия.", "date": "2018.02.21", "title": "Труп от морето стресна бургазлии"}
{"url": "http://www.bnews.bg/article/237404-shok_sofiyanets_se_hvarli_ot_9_iya_etazh", "text": "Мъж е починал на място падане от висок блок в кв. „Красна поляна“, съобщиха от СДВР. Сигналът е получен към 09.50 на 21 февруари. Става дума за 56-годишен мъж, който по първоначални данни е скочил от 9-тия етаж от жилището, в което живее. Причините за инцидента се изясняват.", "date": "2018.02.21", "title": "ШОК: Софиянец се хвърли от 9-ия етаж!"}
{"url": "http://www.bnews.bg/article/237415-platsentata_iska_deloto_sreshtu_nego_da_zapochne", "text": "Софийският районен съд отложи първото заседание срещу Владимир Стоянов, станал известен като Владо Плацентата, тъй като той не е получил обвинителния си акт в определения от закона срок - до една седмица преди заседанието. Плацентата получил обвинителния акт едва вчера. Владимир Стоянов-Плацентата пак се яви в съдебната зала с кърпа на лицето, която отказа да свали дори пред съдебния състав. Той настояваше още днес делото срещу него да започне и заяви, че не иска другите страни да чакат само заради него. Плацентата представи в писмен вид и становището си по всички точки, които се обсъждат в първото заседание. На влизане в съдебната зала той бе категоричен, че е невинен, но законът е срещу него. Отлагането на заседанието се наложи и заради отсъствието на адвоката на доктор Албена Гагова. Адвокатът се оказа ангажиран по друго дело. Съдът насрочи следващото заседания за 22 март. Припомняме, че на 1 юли т.г.  Владимир Стоянов преби акушерка, минути след като стана баща в столичната болница \"Шейново\". Той не се поинтересувал от състоянието на съпругата и на детето си, а агресивно настоявал да вземе плацентата на новороденото си бебе.  След отказ Стоянов започнал да бие д-р Албена Гагова.", "date": "2018.02.21", "title": "Плацентата иска делото срещу него да започне"}
{"url": "http://www.bnews.bg/article/237397-mrasnite_igri_i_krazhbite_v_zdraveopazvaneto_koy_stoi_zad_aferata_plochev", "text": "\r\nПоредният скандал в здравеопазването е на път да отмине и никой да не разбере истината за него. \r\nЗдравния министър Кирил Ананниев поиска оставката на управителя на НЗОК проф.Камен Плочев. Има ли основание министърът и каква е истината? Въпрос на който обществото има право да получи смислен и аргументиран отговор. Би Нюз извърши своето журналистическо разследване, базирайки се единствено и само на официални документи. Фактите изложени в тези документи са потресаващи и показват липсата на каквато и да е било държавност. Наложи се да изчетем стотици страници, за да можем да изложим безпристрастно фактите, няма да крием, че имаше моменти в които зъбите ни скърцаха пред  коравосърдечието на хора отговорни за нашия живот и здраве. Тъй като скандалът се основава на действия, извършени от проф. Плочев, ще се концентрираме върху документи касаещи периода на неговото управление. \r\nДатата е 13.09.2017 г. първо участие на проф. Плочев в заседание на надзорния съвет на НЗОК. Четем стенографския протокол от заседанието и на страници 56 и 57 се натъкваме на потресаваща информация. Кирил Ананиев свежда до знанието на Надзорния съвет, че е провел разговори с немската здравна каса за изплащане на 60 милиона лева задължения от 2015 г. От протокола разбираме, че немската страна е учудена от факта, тези разходи са натрупани от лечение на български пенсионери и то в последен стадий на болеста. \r\nРазбирате ли, уважаеми читатели оказва се, че плащаме стотици милиони левове за лечение на български пенсионери в Германия? Вие в кое вярвате, че българският пенсионер е в състояние да отиде да се лекува в Германия или просто това е схема за източване на здравната каса - разбирайте кражба на нашите пари? \r\nВ протоколите от следващите заседания разбираме, проф. Плочев е загрижен надзорния съвет на касата да му отпусне пари за закупуване нови автомобили. Това негово желание е спряно от Кирил Анание, че не може да се отпуснат тези пари когато касата е в дефицит. От протоколите разбираме, проф.Плочев е силно заинтересуван да си получи парите за облекло и командировка! Разбираме, че когато се търси отчаяно решение да бъдат спасени болниците в Ловеч, Враца и Видин, проф. Плочев заявява: \"Не е работа на касата да спасява тези болници!\" Трябва да отбележим, че Кирил Ананиев и представителите на министерството на здравеопазването демонстрират истинска загриженост за тези болници и жителите на тези областни центрове! В протоколите виждаме, г-н Плочев демонстрира уникално постоянство за увеличаване на капиталовите разходи ( дори не искаме да си мислим, че се е интересувал от комисиони). От протоколите разбираме и най-потресаващия факт и той е, че липсва какъвто и да е контрол за изразходваните милиарди левове от здравната каса. Липсва каквато и да е държавност и никой не желае и не иска да решава този най-важен проблем. Публикуваме линкове от тези протоколи, които са няколкостотин страници. \r\nПубликуваме и линк към сайта с протоколите на надзорния съвет на здравната каса:", "date": "2018.02.21", "title": "Мръсните игри и кражбите в здравеопазването! Кой стои зад аферата Плочев?"}
{"url": "http://www.bnews.bg/article/237339-kotooshu_se_stopi_s_35_kila", "text": " \r\n Българинът празнува своя 35-и рожден ден вчера в Токио, подготвяйки се за първа копка на бъдещата си школа по сумо. \"Животът на Калоян сега е доста по-различен от ежедневието на професионален спортист, с което беше свикнал години наред - разказва пред \"България Днес\" Цецка Махлянова, майката на Котоошу. - Като сумист тежеше 150 кг, сега е само 115 кг. Той вече се храни и живее по друг начин. Честитих му рождения ден по телефона. Калоян не планира да се прибира скоро в България, защото ще има доста ангажименти по изграждането на школата. Най-вероятно ние ще отидем за откриването, което е планирано за след 18 месеца.\" Котоошу се установи в Япония след края на спортната си кариера и е щастливо женен за местната красавица Асако Андо. Двамата сключиха брак на пищна церемония през 2010 г. навръх християнския празник свети Валентин - 14 февруари. Тогава сватбата на българския сумист беше определена като едно от най-значимите събития в Япония за годината. Ритуалът започна в древен храм, после кортежът премина по няколко стъпки от будистката традиция. Приемът продължи в \"Токио хотел\" с около 600 гости. Там присъства и единственият действащ йокозуна (велик шампион) Хокухо. Калоян доведе любимата си в България при последното си завръщане в родината през 2016 г. Майката на огромния българин не пропусна да посрещне скъпите гости с наши национални ястия. Менюто включваше любимите на Котоошу пълнени и печени чушки, а децата му Кирил и Мария се глезеха с пухкави бухтички. \r\nДецата разбират родния език на баща си, но все още не могат да се отпуснат и да го използват спокойно. Кирил и Мария говорят на японски, докато татко им Котоошу им отговаря на български. Калоян Махлянов е в Япония от 16 години. Възпитаник е на Спортното училище във Велико Търново, където завършва с профил борба. По-късно, вече като студент в Националната спортна академия, решава да се пробва в сумото. На един международен турнир е забелязан от японските съгледвачи, които го харесват и го канят първо на лагер, а след това му предлагат да остане да се състезава. След дълго умуване Калоян и родителите му се съгласяват. В Япония българинът започва професионалната си кариера през 2002 г. И две години по-късно вече се състезава в най-високата категория. Преминава последователно през ранговете комусуби, секиваке и достига до озеки (голям шампион) - втория най-висок ранг след йокодзуна (велик шампион). Българинът е първият европеец и едва петият чужденец, получил този висок ранг. През май 2008 г. той влиза в историята на сумото като първия европеец, спечелил Купата не императора. Обявява оттеглянето си от състезателна дейност на 30 май 2014 г., но остава свързан със сумото чрез школата, която предстои да отвори врати.", "date": "2018.02.21", "title": "Котоошу се стопи с 35 кила!"}
{"url": "http://www.bnews.bg/article/237383-otnemat_prebitite_bliznatsi_ot_maykata_tya_vse_oshte_nyama_obvinenie", "text": "Социалните започват процедура по търсене на роднини на 3-годишните близнаци от Пловдив или приемно семейство, при които да ги настанят. Това съобщи за bTV Надя Танева, шеф на дирекция „Социално подпомагане” в Пловдив. Близнаците – момче и момиче, са приети в понеделник вечерта в болница в Пловдив. Момченцето е било със счупен череп и хематом, беше му направена животоспасяваща операция. Лекарите били шокирани от вида на децата и извикали полицията. Близнаците тежат едва по 9 килограма. Майката – 38-годишната Иванка Стефанова беше арестувана по подозрение за домашно насилие, но е пусната от ареста. Това е станало с решение на наблюдаващия прокурор късно снощи. На този етап не ѝ е повдигнато обвинение. Тя отрича да е упражнявала насилие над децата. Няма данни и не можем да заключим, че има домашно насилие, коментира пред bTV директорът на полицията в Пловдив Атанас Илков. При огледа в апартамента са се потвърдили думите на майката, че паднал предмет е ранил момченцето. Според директора на „Социално подпомагане” обаче майката е неглижирала децата и това също е акт на насилие. Момиченцето не може да ходи и да говори, с атрофирали мускули е, уточни Танева. Децата са имали личен лекар, но той не е подал сигнал за тяхното лошото състояние. Припомняме, че .  ", "date": "2018.02.21", "title": "ОТНЕМАТ пребитите близнаци от майката, тя все още няма обвинение"}
{"url": "http://www.bnews.bg/article/237385-sblasatsi_v_parlamenta_shte_ima_li_boy", "text": "\"Ще се бием за демокрация. За първи път ще свалят зам.-председател заради свои мисли и идеи. Това не се е случвало никога в българската история. Моля медиите на вземете и да прочетете мотивите за искането на оставката и ще видите, че няма нито един мотив за искането на оставката\". Това каза Георги Свиленски от БСП в кулоарите на парламента пред камерата на bTV. \"Само Цветанов призна, че не може заместник-председател да има различно мнение от председателите на НС. Всеки народен представител е свободен да се изявява. Той не трябва да има същото мнение с управляващите, след като е в опозиция\", допълните депутатът. Деси Атанасова от ГЕРБ пък се учуди от констатацията на Свиленски, че ще има бой за демокрация. \"Аз съм учудена от констатацията на г-н Свиленски, че ще има бой за демокрация. Някои от тях нарекоха народът \"дебили\". Недопустимо е. Комунистическият режим е обявен за престъпен. Не стана ясно дали изказването на Жаблянов е неговото лично мнение\", обясни тя. В момента БСП поиска отпадането на точка първа в дневния ред на парламента, която предвиждаше гласуване на оставката на Жаблянов, но процедурата бе отхвърлена. Оставката на Валери Жаблянов беше поискана, след като стана ясно, че е автор на скандалната констатация, че \"Народният съд е необходимо и неизбежно правосъдие\", залегнала в официална позиция на БСП за \"Луковмарш\". Очаква се сблъсък в парламента. \r\n ", "date": "2018.02.21", "title": "Сблъсъци в парламента! Ще има ли бой?"}
{"url": "http://www.bnews.bg/article/237388-ninova_skochi_ostro_na_tsatsarov_za_zulumite_na_patreotite_s_ogradata_s_turtsiya", "text": "Лидерът на БСП Корнелия Нинова атакува с остри реплики главния прокурор Сотир Цацаров заради факта, че все още партията не е получила информация от доклад на ДАНС за оградата по границата с Турция. Той бе изготвен след сигнал на депутата от партията Елена Йончева \"Питаме главния прокурор Сотир Цацаров защо не ни се отговаря за истината за оградата - прикрива ли се нещо\", заяви Нинова. Тя обясни, че се обръща към Сотир Цацаров, тъй като на 6 декември 2017 г. е заявил в правната комисия на парламента, че има доклади на Агенцията за държавна и финансова инспекция и на ДАНС в резултат от сигнала на Елена Йончева. \"Този доклад е изпратен в Главна прокуратура. Ние от една седмица искаме от ДАНС резултат на доклада. Поискахме от главния прокурор официално с писмо да ни информирa. Ще има ли образувано досъдебно производство по оградата, за какви пари става дума, за какви завишения на действителната стойност\", каза още Нинова. Самата Йончева заяви, че в доклада на ДАНС се казва, че има завишена проектна стойност на оградата в сравнение с пазарните цени. Според нея става дума за корупция. Тя също коментира, че от БСП вече 10 дни настояват Главна прокуратура да им даде доклада. \"Лично съм се обаждала в ДАНС с настояване този доклад да бъде предоставен на нашата парламентарна група\", посочи Йончева. Според нея този доклад е \"разгромяващ\". \"Ние настояваме прокуратурата да образува дело. Защо до този момент дело не е образувано? Това е скандално\", каза Йончева. Припомняме, че гробно мълчание обзе държавата след публикуваната на БиНюз поразяваща информация за фирмата фантом \"Булбения ООД\", която е обявена от Румяна Бъчварова за строител на защитното съоръжение на българо-турската граница. Вероятно много от така наречените управници се чудят защо не получаваме зелена светлина за Шенген? Как да ни приемат хората като фирми фантоми сторят съоръжение от значение за националната ни сигурност и никой не може да каже в държавата въобще защитени ли сме от въпросното защитно съоръжение. По въпроса гузно мълчи и тоалетния министър, който иначе напето обикаляше медиите и дори настояваше да бъдат открити нередности , при което той веднага щял да си подаде оставката? Да, ама не! Подозренията все повече се засилват, че вероятно всички са бъркали в кацата с меда и здраво са се облажили от тези 200 милиона, които плати изтерзания български народ за великата ограда на WC министъра. Някои министри с хотелиерски интереси в пограничния район продължават и в този момент да захлебват на гърба на майка България! Различни институции проверяват строежа на инженерно - защитното съоръжение на  южната ни граница с Република Турция, по-известно след изказване на вицепремиера Валери Симеонов като \"Великата ограда\". Кои са фирмите които са проверявани и проверяват ли ги въобще? Бърз преглед на фирмите с които е сключил договори областния управител на Бургас показва много интересни факти. Нека започнем с фирмата \"Булбения\" ООД с нея е сключен договор за за подучастък от района на ГПУ Средец от гранична пирамида 87 до гранична пирамида 123.  В търговския регистър обаче не откриваме никаква информация за фирма Булбения ООД. След неколко дневни опити да открием каквато и да е информация за въпросната фирма, която вероятно е усвоила милиони левове за строителството на \"Великата ограда\" се оказва, че единствената информация за  въпросната фирма се съдържа в един единствен документ? Този документ е стенограма на Народното събрание от 15.01.2016 г.? Интересно как областния управител на Бургас е стигнал до прозрението, че \r\nименно тази фирма трябва да строи защитното съоръжение? Как областният управител е преценил  капацитета на фирма, за която липсва информация? Възможно ли е фирмата да е била посочена от  някой властимащ? Още по интересно е как сега се проверява фирма, която вероятно е фантом?  Как въобще тази фирма изпълнява гаранционните си задължения по договор ако въобще ги изпълнява? Възможно ли е тази фирма да е приближена до Патриотичния фронт както заявява Корнелия Нинова от трибуната на Народното събрание? Въпроси, на които никой до сега не е дал отговор!   ", "date": "2018.02.21", "title": "Нинова скочи остро на Цацаров за зулумите на ПатрЕотите с оградата с Турция"}
{"url": "http://www.bnews.bg/article/237384-vnimanie_v_internet_nyama_nishto_skrito_laykovete_ne_sa_tova_koeto_sa", "text": "\r\nНищо в интернет не е скрито.Тези, които си мислят, че като влязат в мрежата могат да правят каквото си искат и срещу когото си искат, бъркат. \r\nИма структури, органи, които се грижат денонощно да не се случват такива неща, коментира пред БТА комисар Явор Колев - началник на отдел \"Трансгранична организирана престъпност\" в ГДБОП. \r\nИнтернет дава възможност човек да бъде харесан едновременно от 6000 души.  Дори някои срещи в реалното пространство след това приключват с тежки криминални престъпления, припомнят от ГДБОП. \r\nПотребителите на Фейсбук са 2,5 милиарда, каза Колев. \r\n\"Това, че някой се усмихва от другата страна не значи, че е този, за който се представя. Бъдете внимателни с това, което получавате\", напомни комисарят.  коментира още комисар Явор Колев. Над 80 случая са разследвани миналата година. При тези на сексуално изнудване обикновено педофилът създава фалшиви профили на момичета и момчета и с тях търси приятелство на малки деца.  \r\nСнимките обикновено са от интернет, те лесно се разпознават от специалисти. Лъжливият профил не съдържа много данни, няма много приятели, нито много информация в профила, но човек се подлъгва и приема приятелството, след което започва комуникация - първоначално снимка с по-оскъдно облекло, после без облекло, следва включване на камера.  \r\nПедофилът води разговор с детето, след което го извежда в някоя от комуникационните платформи и го принуждава да се съблича пред камера, разказа Колев. Записаните снимки и видеоклипове се използват срещу детето, като то бива заплашвано, че ще бъдат публикувани на страницата му или ще бъдат разпратени до листата от приятели.  \r\nЦелта е да се създава повече материал, който да удовлетворява извратените сексуални потребности на педофила или да принуди детето да приобщи свои приятели в тази дейност, каза Колев. Някои от децата използват сигнализационна платформа на тел. 116 111 или споделят с родителите си, които сигнализират впоследствие. \r\nДругото много популярно престъпление е свързано с разпространение на материали със сексуална експлоатация на деца. Това са клипове, които педофилите обменят помежду си чрез различни платформи. ГДБОП наблюдава интернет пространството в този тип активност и засича български потребители, които обменят подобно сексуално съдържание, увери комисарят. \r\nСпоред него през последните години има ръст на този вид престъпност, въпреки полаганите усилия. Това се обуславя от развитието на технологиите, от все по-голямата популярност на интернет платформи, които дават възможност на педофилите да достигат до своите жертви, смята Колев. Тези, които изнудват сексуално възрастни, се стремят да получат материална облага. Процедира се по същия начин. \r\nКомисарят разказа за случай отпреди 4-5 години - педофил е заплашвал с убийство и детето, и родителите. Задържан е 2 седмици след сигнала. Едни безобидни комуникации в интернет могат да бъдат с много сериозни последици за психиката, за здравето, за самочувствието на едно дете, предупреди Колев. \r\nСъществува голяма ножица между родители и деца, алармира пред БТА софтуерният специалист Деян Благоев. По думите му родителите са хартиени, децата са дигитални. Още в първите си дни новородените виждат как родителят си играе със своя телефон. Те разбират от бебета, че това е най-важната вещ.  \r\nЗа децата всичко се случва в интернет, в социалните пространства. Съответно след като родителите не могат да им обяснят правилно как да боравят с тези технологии, се получават грешки, каза Благоев. Затова по думите му е важно родителят да почете малко повече и да образова детето си. Както родителят научава рожбата си да не бърка в контакта, да не пресича на червен светофар, така трябва да покаже на детето как да поддържа профила си, да не приeма всички приятелства. каза Благоев. \r\nПроизводителят участва в много кампании в училища, обучава родители. Оказва се, че повечето родители имат въпроси, но ги е срам да ги зададат, допълни софтуерният специалист.  алармира експертът от Държавната агенция за закрила на детето Радиона Никова. По думите й твърде вероятно е детето да се регистрира, посочвайки фалшива възраст, но това трябва да се случва със знанието на родителя и да се включат допълнителни защити.  \r\nВсе по-наложително е родителите да се грижат за своите деца не само в офлайн среда, но и в интернет пространството. Това, че детето е вкъщи и е пред компютъра не означава, че е на безопасно място, обръщат внимание специалистите. Те апелират родителите да създават профилите на децата си и така да ги контролират. Има ситуации, в които липсата на социални умения би могла да обърка децата и да ги изложи на допълнителни рискове, бият тревога експертите. Те обръщат внимание и на колекционирането на приятелства в мрежата.  \r\n ", "date": "2018.02.21", "title": "Внимание: В Интернет няма нищо скрито, лайковете не са това, което са!"}
{"url": "http://www.bnews.bg/article/237396-grazhdani_tsgm_nachislyava_nereglamentirani_tarifi_v_bufernite_parkingi", "text": "Затягат контрола при ползването на буферните паркинги към метрото в София. Нова електронна система ще следи дали хората, спрели колите си в подземните съоръжения, действително се възползват от услугата „паркирай и пътувай” или продължават да заобикалят правилата в опит да пестят пари. Оставяте си колата и продължавате пътуването си с метрото. Това е основната идея на така наречените буферни паркинги, намиращи се до три метростанции, построени с цел да облекчат автомобилния трафик в столицата. Правилата са прости – пътувате с подземната железница, възползвате се от частично или изцяло безплатно паркиране. Като тази дама, която спокойно може да служи за пример. От началото на февруари новите стопани на буферните паркинги „Център за градска мобилност” затягат контрола чрез нова електронна система, която практически не позволява заобикаляне на правилата. Въведена е първо до станция „Джеймс Баучер”, а през следващите седмици това ще се случи и при останалите две подземни съоръжения. Откакто по-строгият контрол е в сила от началото на февруари, се появиха и недоволни граждани, смятащи, че им се начисляват нерегламентирани тарифи. От Центъра за градска мобилност категорично отричат. И припомнят, че ако желанието ви е само да ползвате услуга паркинг без метро, можете, но срещу съвсем регламентирания месечен абонамент на стойност 120 лв., съобщи Канал 3.", "date": "2018.02.21", "title": "Граждани: ЦГМ начислява нерегламентирани тарифи в буферните паркинги!"}
{"url": "http://www.bnews.bg/article/237393-diskriminatsiya_balgarski_patsienti_poluchavat_malchaliv_otkaz_ot_lechenie_v_chuzhbina", "text": "\r\nБългарски пациенти получават т. нар. мълчалив отказ за лечение от болници в чужбина, каза адвокат Андрей Дамянов, член на Надзорния съвет на НЗОК. \r\nНа последното заседание на Надзорния съвет на НЗОК не е обсъждан проблем с недостиг на средства и актуализация на бюджета на Касата, каза в интервю за предаването адвокат Андрей Дамянов пред БНР. \r\n\"Това, което ни притеснява е, че получаваме информация от пациенти, че няма пряк отказ от лечение – смисъл български гражданин, който има необходимост да бъде лекуван дали по спешност, или планово в чужбина, няма пряк отказ, но например болницата казва: „Всъщност вие не сте за нас“ и ги препращат на друго място. Има случай, при който пациентът е бил пренасочен от три лечебни заведения в Германия.  \r\nПенка Георгиева, член на Общественият съвет на Фонда за лечение на деца,  заяви, че почти всички деца, които се нуждаят от лечение, кандидатстват с формуляра S2. Тя изрази също притеснението си, че Фондът получава т.нар. мълчалив отказ от болници в чужбина за лечение на деца от България.  \r\nПо думите й, болниците в чужбина предпочитат да не работят с българската Здравна каса. Те настояват лечението на децата да се заплаща от Фонда за лечение на деца. \r\n\"Последните месеци нямаме директен отказ, но имаме т.нар. мълчалив отказ. На заседание на Обществения съвет ни се представя документацията на деца, тъй като изтича едномесечният срок, в който трябва да бъде представена и разгледана, но липсва оферта, т.е. за един месец администрацията не може да осигури оферта от нужната болница, която се препоръчва от нашите лекари по някакви причини – самата болница не отговаря, или се води някаква кореспонденция, в която не се изяснява докрай ситуацията и това нас изключително ни притеснява. Сред родители върви мълвата, че това е един лек отказ. Първата болница, към която е изпратена и се счита, че е най-добре за детето, отказва с мълчанието си, за да може през това време то да се насочи към някоя друга, която би могла да изчака т.нар. разсрочване, което се предлага от нашите институции\", каза Пенка Георгиева. \r\nПо повод на поисканата оставка на управителя на НЗОК проф. Камен Плочев, Георгиева смята, че както Плочев, така и здравният министър, са нарушили закона. \r\n\"Ако Плочев е съобщил и заострил вниманието на депутатите към този проблем, нямайки това право, а министърът му иска оставка, също нямайки това право, т.е. те и двамата са нарушители на законите, коментира Георгива и добави \r\n\"Нас ни интересува тези плащания да бъдат осъществени. Болниците в Западна Европа да получат своите финанси. Не може да се говори за разсрочване на плащанията, при положение, че 18 месеца е гратисният период, в който ние не сме платили. Това е обидно за България и застрашава живота и здравето на пациентите, които не могат да се лекуват в България\", категорична е Пенка Георгиева.  \r\n ", "date": "2018.02.21", "title": "ДИСКРИМИНАЦИЯ: Български пациенти получават мълчалив отказ от лечение в чужбина!"}
{"url": "http://www.bnews.bg/article/237381-proletta_malko_se_otlaga_vyatarat_nosi", "text": "Температурите са положителни през деня, но заради вятъра се усеща студено. Характерът на това време ще се запази до края на седмицата. В петък и събота ще остане облачно и по-студено, на места е възможно и да превалява.   В събота срещу неделя ще има превалявания от сняг. През уикенда, особено над южните райони и югоизточните райони ще има повече валежи, главно от сняг, възможно е дори на места да се образува снежна покривка. В неделя, понеделник и от части във вторник ще застудее драстично.  Дневните температури се очаква да бъдат отрицателни. На места ще са -5 до -8 градуса, основно в западните, северозападните и североизточните райони.   Всичко това е, защото нов циклон в понеделник срещу вторник ще окаже влияние над страната и отново ще има превалявания от сняг. Времето ще бъде динамично, облачно, с превалявания. Като цяло през цялата тази седмица, най-вече в края ѝ и началото на следващата, в цяла Европа ще бъде много студено. Вероятно това ще бъде един от най-студените периоди през тази зима над целия европейски континент, включително и над Балканите.  В началото на месец март обаче, около 1-ви и 2-ри, синоптичната обстановка над целия континент ще се промени и ни очаква доста сериозно затопляне. Температурите на места дори може да достигнат 18-22 градуса, предаде Дарик. \r\n ", "date": "2018.02.21", "title": "Пролетта малко се отлага,  вятърът носи..."}
{"url": "http://www.bnews.bg/article/237389-mega_snobariya_galena_profuka_20_bona_za_chrd_na_bebeto", "text": "Колосалните 20 000 лева профука фолкпевицата Галена за 1-вия рожден ден на малкия си син Александър. \r\nИзпълнителката, която е известна с широките си пръсти, когато става въпрос за видеоклипове, е показала огромна щедрост и към детенцето си. Луксозният рожден дан удря в земята всякакви бебешки празненства и е генерирал вълна от завист у колежките на фолкаджийката. \r\nПевицата сподели снимки от рождения ден на малкия принц, обединени от етикета - още една година щастие. Кадрите са запечатали емоцията от празника на едно щастливо семейство. На снимките се вижда огромна торта, която е специална изработка, а върху сладкото изкушение с големи букви е изписано името на Александър. \r\nЦелият декор е в синьо и златно, а основна роля в купона имат мечките. Има ги изрисувани по стените, присъстват като плюшени играчки, дори има и огромен син букет от цветя във формата на мечка. Малкият рожденик е изтупан в тузарско бебешко костюмче, а батко му Стефчо също изглежда много стилно. Галена и двете й момчета са в кодовия цвят синьо, като единствено таткото Галин разчупва сюжета и е заложил на черно сако и бяла тениска. \r\nЗа 1-годишния Александър е имало и много подаръци, които допълнително са оскъпили празничния ден. Наред с хубавите лични тържества Галена вече се е отдала на репетиции за големия концерт по случай 25-ия рожден ден на радио \"Веселина\", пише \"България днес\". \r\n ", "date": "2018.02.21", "title": "МЕГА СНОБАРИЯ! Галена профука 20 бона за ЧРД на бебето"}
{"url": "http://www.bnews.bg/article/237387-fb_kategorichen_bez_patreoti_v_sledvasht_parlament", "text": "Фейсбук изригна срещу патреотите! Гласът на гражданите е единодушен - ДА СЕ МАХАТ! \"Тези предатели ще гледат парламента отвън! Много скоро...Приключи се с тях! Направиха си харакири!? \"Дадоха ни образец на ПОЛИТПРОСТОТИИТЕ!\" \"Тези свиркаджии на кого ще правят св...и в следващия парламент?\" Повод за реакциите им бе пост на Костадин Георгиев. Публикуваме го без редакторска намеса. \"Тази коалиция беше зачената с грях, затова и няма да е фактор в следващия парламент, защото просто няма да я има. Писал съм го и преди. Малко ми прилича на филма ДОБРИЯТ, ЛОШИЯТ И ЗЛИЯТ!!! Има отявлен русофил, има и ярък русофоб, само добрият нещо ми се губи. Не мога да отрека че именно Сидеров е носителя още от 2005 година, след това далаверко се полакоми за власт, слава и пари и разтури седянката! Майтап воевода обиколи всички партии за да си стои в безродното събрание и да си цуца на воля. Отклони едно разумно предложение на сидеров за обединение и взе че се взе с далаверко, после усети вятъра и тримцата \"патриоти\" здраво се пргърнаха-пак по предложение на сидеров. Мантрата че ако не били подкрепили герб, МАФИЯТА ГЕРБ, дпс-то щяла да стане част от управляващото мнозинство е за наивници, та те и сега си ги подкрепят нали.\"", "date": "2018.02.21", "title": "ФБ категоричен: Без ПатрЕоти в следващ парламент!"}
{"url": "http://www.bnews.bg/article/237348-zherar_depardiyo_stava_alzhirets", "text": "Известният френски актьор Жерар Депардийо е подал молба за получаване на гражданство от Алжир. \r\nАко молбата му бъде удовлетворена, това ще е четвърто гражданство, което той получава - след Франция, Русия и Белгия, съобщи \"Льо Паризиен\". \r\n\"Възнамерявам да живея в Алжир, както Ерик Кантона, който отдавна живее в град Оран. Свикнал съм да живея на много места по малко и Алжир ще е едно от тях. Смятам, че уважението към хората в тази страна е голямо и затова искам да отида там\", каза още Депардийо. \r\nАктьорът отдавна се определи като гражданин на света. Той вече има три паспорта и навсякъде, където е получавал гражданство, наистина живее по няколко месеца в годината. \r\n ", "date": "2018.02.21", "title": "Жерар Депардийо става алжирец"}
{"url": "http://www.bnews.bg/article/237386-koy_trovi_bezdomnite_kucheta_borisov_i_fandakova_nali_reshiha_problema", "text": "Неизвестен извършител разпръсква различни видове отрова - за мишки или антифриз, и убива кучета, изведени от стопаните си на разходка. Инциденти са се случвали в редица паркове в града, съобщи Нова тв за случаи на отрова в квартал „Разсадника\". Покрай уличните кучета обаче страдат и домашните любимци. Един от стопаните, чието куче поглъща опасно вещество, разказа пред камерата на „Здравей, България”, че отровата изглеждала по много странен начин. Тя била разпределена на цилиндрични купчинки, върху които имало червени кръстове. Намирали се на метри от детска площадка. Някои от стопаните признават, че се страхуват не само за домашните си любимци, а и за децата си. Причината – малките момченца и момиченца често бъркали в устата на домашните кучета. Но признаха, че това се прави заради уличните песове, които дразнят много хора. Съветът на експертите е освен сигнал на 112, хората да подават и жалби в полицията. Пропускаме ли обаче факта, че тези действия на отровителя или отровителите са срещу тоталното безхаберие на Столична община и по-конкретно на Борисов, който още като кандидат за кмет се среща със защитници на животните и им каза, че ги мислел за луди, но те изненадващо се оказали нормални хора и за всичко били виновни медиите? Похвали ли се след това той, че е решил проблемът с уличните кучета? Приемникът му - Йорданка Фандъкова от години мълчи по темата, но и медиите спряха да я питат защо по улиците продължават да тичат глутници улични кучета и да плашат и дразнят гражданите? Как Столична община веднъж завинаги ще реши този наболял от години проблем? Защото е видно, че някой е взел нещата в свои ръце, понеже е ясно, че на институциите не им пука, докато нечие дете не бъде изядено.  Само че покрай уличните кучета страдат и домашните любимци и децата. Как ще отговори на това Фандъкова? Защото топката е в нея сега.    ", "date": "2018.02.21", "title": "Кой трови бездомните кучета? Борисов и Фандъкова нали решиха проблема?"}
{"url": "http://www.bnews.bg/article/237382-gorskiyat_ot_oreshnik_bil_ot_frenskiya_chuzhdestranen_legion_kakvo_tarsyat_politsaite_v_dvora_mu", "text": "Днес започва претърсване на имота на 35-годишния Иван Пачелиев, който се беше барикадирал в дома си в тополовградското село Орешник и стреля по полицаи. Има съмнения, че мъжът е минирал двора си. \r\nЦяло денонощие продължи акцията срещу Пачелиев. 80 полицаи, сред които спецчастите \"Кобра\" и Специализирания отряд с борба с тероризма, участваха в неговото обезвреждане. Бившият боец от Френския чуждестранен легион, който се оказа, че има идентичен прякор като този на шесторния убиец от Нови Искър - Горския човек, стреля по полицаи, но в крайна сметка беше успешно обезвреден. До екшъна се стигна след опит на униформени да разпитат Пачелиев по разследване. Арестуваният прекара нощта в РУ-Харманли и днес ще бъде конвоиран до имота за процесуално-следствени действия.    \r\nХората от селото познават Пачелиев като особен, но не и агресивен човек. Занимавал се е с дървосекачество, като заради това е имал проблем с горските, но само това и по-рано прекратено разследване за убийството на кон са случаите, в които той е бил в полезрението на властите, пише БЛИЦ по материали на БТВ. \r\n ", "date": "2018.02.21", "title": "Горският от Орешник бил от Френския чуждестранен легион, какво търсят полицаите в двора му?"}
{"url": "http://www.bnews.bg/article/237392-obirdzhiyata_ot_suhata_reka_se_okichi_s_beleznitsi", "text": "Задържаха обирджията, заплашил с нож служители в денонощен магазин в \"Сухата река\", съобщиха от Софийска районна прокуратура. На 25.12.2017 г., около 04.55 часа,  Георги Капитански се намирал в гр. София, ж.к. „Сухата река“ до бл. 6. Той влязъл в денонощен магазин, намиращ се на посочения адрес, стопанисван от дружество „Д.“ ЕООД и насочил нож към намиращите се в търговския обект служители – Н., К. и А. Същевременно, Капитански на висок глас им разпоредил „Парите бързо, иначе ще ви заколя!“, след което взел намиращата се в магазина дървена касетка, съдържаща  сумата от 270 лв. По случая е образувано досъдебно производство, под ръководството и надзора на  Софийска районна прокуратура, в хода на което Капитански е установен, като му е повдигнато обвинение по чл. 198, ал. 1 НК. Предвид високата обществена опасност на деянието и дееца, на 20.02.2018 г. наблюдаващият прокурор е постановил задържане на извършителя за срок до 72 часа, след изтичането на които той ще бъде приведен в сградата на СРС – за разглеждане на искане за вземане спрямо него на мярка за неотклонение „Задържане под стража“.  ", "date": "2018.02.21", "title": "Обирджията от \"Сухата река\" се окичи с белезници"}
{"url": "http://www.bnews.bg/article/237391-poznahte_li_koe_e_tova_momichentse", "text": "Гледайки това усмихнато момиченце, бихте ли си помислили, че като порасне, ще успее да покори сърцата на хиляди мъже по света? А можете ли да си представите, че днес тя е сгодена за най-желания принц на планетата и съвсем скоро ще стане негова съпруга? Сигурни сме, че вече сте се досетили коя е тя. Да, наистина това е Меган Маркъл - красивата актриса, която изостави кариерата си, за да се посвети изцяло на новото си призвание, да бъде достойна съпруга на кралска особа, пише Woman.bg Доста се е променила, нали? \r\n ", "date": "2018.02.21", "title": "Познахте ли кое е това момиченце?"}
