{"url": "http://www.bnews.bg/article/238949-barekov_za_skandala_s_imotite_na_patriarshiyata_ne_znam_koy_stoi_zad_ginka_no_znam_che_ginka_si_e_kupila_balgariya", "text": "\n Днес във Фейсбук попаднахме на коментар от едродепутата Николай Бареков, публикуван в личния му профил в социалната мрежа. Коментарът му идва по повод днешния скандал с Гинка Върбакова и църковните имоти. Вижте какво  написа Бареков по темата! \r\n\r\n * публкуваме без редакторска намеса \r\n\r\n Току що се прибирам в България и какво виждам. Имаме новина: Гинка не само купила ЧЕЗ и тока на 3 милиона българи, на Правителството, Парламента и Президента, но и заложила Патриаршията. А държавата я моли да я пусне ортак по сделката! Не знам кой стои зад Гинка, но знам, че Гинка си е купила България. А ние струваме толкоз, колкото Гинка и този, който стои зад нея, е платил за нас. Тоест един х.й. \r\n \n\t\t\t\t\t\t", "date": "2018.03.21", "title": "БАРЕКОВ ЗА СКАНДАЛА С ИМОТИТЕ НА ПАТРИАРШИЯТА: Не знам кой стои зад Гинка, но знам, че Гинка си е купила България!"}
{"url": "http://www.bnews.bg/article/238946-profesor_ot_london_razmazvashto_ginkov_prehod_80_krazhbi_ot_dds", "text": "\n \r\nДупката за миналата година в събираемостта на ДДС е 21% от сумата, която трява да се получи. По критичен доклад на Европеската комисия за българската икономика не съм чел. Това е един урок за българската икономика. Това заяви икономистът проф. Димитър Иванов. \r\nИ на фона на този доклад, премиерът трябва да създаде работна група, която да работи върху следващия икономически модел на България. Те трябва да седнат и разлистят този доклад. Няма страница, в която да не се обръщат с критични бележки. Продължава да се увеличава дистанцията с другите държави, по образование, здавеопазване, процедури по несъстоятелността, събираемост на ДДС и т.н., обясни той. \r\nТой коментира и сделката за ЧЕЗ: Продажбата на ЧЕЗ може да бъде наречена афера. За мен в целия шум има демагогия. Вдигнахме шум заради една Гинка. В момента 90% от прехода ни е Гинки. Целият преход ни е Гинков преход, посочи икономистът . \r\nАз използвам друг термин - \"пиратите на прехода\". Българският тип приватизация ражда тези икономически резултати. Ние се втурнахме да станем собственици, но не помислихме как ще менажираме, развиваме предприятията, допълни той. \r\nЩо се касае специфичния случай за ЧЕЗ мисля, че има конструирана схема, която се сгромоляса при публичната реакция. Има схема, защото прочетох изискванията на ЧЕЗ-майка за процедурата. И там няма как \"Инерком\" да не е представил източниците си на  финансиране. И възниква основният въпрос .Как така една от най-големите чужди банки в България, при всички критерии, които имат големите банки, е дала финансова гаранция на \"Инерком\", искам това да попитам, защото \"Инерком\" не отговаря на тези изисквания? Как \"Инерком\" ще плати тези най-малко 326 милиона евро - защото това означава, че трябва да участва с поне 33-34% собствено участие? Очевидно, че \"Инерком\" е направила залог на акциите на бъдещата собственост на ЧЕЗ-България. Как това отговаря на законите в България, това е противозаконно. Значи вие утре може да отидете при една банка в България, да кажете, че искате да купите \"Лукойл\" и да получите финансова гаранция? \r\nСпоред проф. Иванов участието на държавата в сделката е съвсем реално. Учуден съм от хора с икономическо образование, които казаха, че държавата не може да се меси в търговска сделка, но държавата е играч на пазара, тя не е само е арбитър, каза той и даде пример с държавни енергийни компании, които са от най-големите в Европа - френската Електрисите дьо Франс едф и румънската \"Транилектрика\". Бих посъветвал г-н премиера да поиска от министъра на енергетиката и министъра на вътрешните работи диспечерските звена да влязат в списъка на ПМС 181 като стратегически обекти, заяви Димитър Иванов. \r\nТой коментира и случая с полковник Скрипал: Не е хубаво това , което се случи. Това е удар по репутацията на двете страни. Удря се и по Великобритания, и по Русия. Ситуацията е на границата на пълното напрежение. За убийство не можем да говорим, полковник Скрипал е в кома. Но са пострадали 46 човека. Налице е една серия от 14 случая, при които граждани на Русия са си отишли по един странен начин. Тереза Мей се отказа от  допълнителни санкции, но ще се засили контрола на частните полети, които пристигат и излитат от Великобритания. Там контролът е занижен. Британското правителство в този диалог казва, че не са получили една алтернативна хипотеза от руското равителство. Очаквам Путин да формира работна група и заедно с британските власти да се започне проучване. В момента се гледат 4000 часа камери, случаят ще продължи дълго. Още през 2010 г. Скрипал е получил предупреждение от Скотланд ярд, че е заплашен. Той е издал около 200 руски агенти. Но това е новата ера , в която живеем. Светът е върху един неизбухнал вулкан, разказа той. \r\n  \r\n \n\t\t\t\t\t\t", "date": "2018.03.21", "title": "Професор от Лондон размазващо: Гинков преход, 80% кражби от ДДС!"}
{"url": "http://www.bnews.bg/article/238947-skandalat_se_razrastva_zapodozryan_v_ubiystvo_predi_godini_cheh_bil_v_ekipa_na_inerkom", "text": "\n Чешкият гражданин Никола Молчан който преди години е бил заподозрян за убийство, се оказал в екипа на “Инерком’- купувачът на българските активи на най- голамото електроразпределително предпирятие у нас ЧЕЗ. Това са съобщшлш два източника на “Клуб Z”, единият от които е от ЧЕЗ. Молчан е присъствал на срещата на 13 март 2018г. Между екипа на “Инерком” и ръководството на ЧЕЗ- България. \r\n\r\n 47- годишният Молчан е бил в състава на групата, доведена от страната на кандидат-купувача на българския бизнес на чешката държавна компания. Той не е бил сред лицата, посочени за наблюдатели на сделката. Според запознати източници Молчан е човекът, който щял да е връзка мужде “Инерком’ и ЧЕЗ. До момента от Инерком не са коментирали в какво качество Молчан е присъствал на срещата. \r\n\r\n По данни на Търговския регистър Никола Молчан има няколко действащи фирми в България. Сред тях са “Фреш кафе и фууд” ООД, “Булгар инвест”, ООД “Бохемия сити” ООД(в съдружие с трима чехи- петр Клишем, Едуард Клишем и Ладислав Новак), Дем- 2004 ООД, Топ инженеринг ООД, ЕСПА- България ООД, Де.ни 2007 ООД. \r\n\r\n През 2009 година Никола Мочан е задържан по обвинение в убийство в България. Той е обвинен, че е застрелял съдружника си във фирмата Бохеми сити- Либор Мировск. Трупът на Мировски е бил открит на 29 октомври 2008г между селата Бистриза и Железница до София. Той бил убит в гръб с 4 куршума от 7.65-милеметрово оръжие. По- късно сестра му Петра Мировска пристига в България, за да търси истината за убийството на брат си. \r\n\r\n Молчан и убитият Мировски имали строителен бизнес у нас- Според публикацията в български и чешки медии те започват да изграждат ваканционен комплекс кръй Слънчев бряг и били одобрени за кредит от над 700 000 евро отбългарската банка. \r\n\r\n Източници запознати с разследването на смъртта на Мировски, коментираха че действително има улики срещу Молчан, но по- голамата част от соказателствата били косвени. Например, че по разпечатката на клетките на телефоните на двамата се вижда, че те са били заедно на лобното място. Други от фактите оборвали защитната му версия. Така например Молчан се опитал да въведе, чрез полицаи, информация в системат на граничния пункт на летище София за това, че съдружникът му е напуснал България след датата на убийството. \r\n\r\n Молчан е задържан, но в последствие освободен от Софийския апелативен съд. Магистратите дори не му налагат никаква мярка мярка за неотклонение. Те приемат, че по никакъв начин не може да се направи предположение, че Молчан е извършител на убийствот. \r\n\r\n По случая българските власти са си сътрудниели с представители на отдела за борба с организираната престъпност на чешката полиция. Смята се, че Молчан изпратил мобилния телефон на Мировки обратно в Чехия по куриер, който да изпраща текстови съобщения, за да изглежда, сякаш е жив и се е завърнал в Чехия. Твърди се още, че Молчан е подкупил полицаите на летището в София, за да регистрира паспорта на Мировски, че все едно е напуснал страната. \r\n\r\n Тогавашниат полицейски аташе на Чехия за Източна Едропа- Давид Родр казва, че е бил изненадан от обаждането на Никола Молчан от съда предив събраните доказателства. Цитиран от агенция Фокус, давид Родр казва, че у Молчан са били открити личните вещи на жертвата. Посочва вероятността да е подкупил двама служители от софийското летище. Съобщава и че а получили опертанивна непотвърдена информация, че за освобождаването на Молчан е бил платен откуп. \r\n\r\n Никола Молчан е бил разследван за убийството в ехия през 1998 и през 2001, пишат чешки медии през 2009 година. Те цитират и думи на састрата на убития Мировски- Петра. Тя казва, че има косвени доказателства, че съдията не е взел решение на основата на фактите и доказателствата при пускането на Молчан и че в случая е замесен финансов корупционен мотив. \r\n \n\t\t\t\t\t\t", "date": "2018.03.21", "title": "СКАНДАЛЪТ СЕ РАЗРАСТВА! Заподозрян в убийство преди години чех бил в екипа на “Инерком”"}
{"url": "http://www.bnews.bg/article/238930-stefaniya_koleva_zhivee_vtori_zhivot_sled_tezhka_operatsiya", "text": "\n \r\nАктрисата Стефания Колева живее втори живот, след като преди време претърпяла тежка и опасна операция, пише „Галерия“. Актрисата получава преплитане на червата – диагноза, която изисква светкавична намеса на скалпел. \r\nИнтервенцията минала успешно и оттогава Стефания спазва спартански хранителен режим. Освен това ходи 4-5 пъти седмично на фитнес и спазва хранителен режим, който д-р Гайдурков й е съставил. \r\nДрамата с килограмите й започва след раждането на дъщеря й. Тогава Колева трябва да свали 15 килограма, които е наддала. Тя получава специална диета от Диди Димова, преподавателка в Училище за бременни. След три месеца успява да влезе в старите си дънки. По същия начин, почти маниакално, Стефания се отнася и към душевното си равновесие. Актрисата укротява буйния си нрав чрез сугестия и йога. \r\n  \r\n \n\t\t\t\t\t\t", "date": "2018.03.21", "title": "Стефания Колева живее втори живот след тежка операция "}
{"url": "http://www.bnews.bg/article/238948-skandal_vav_vashington_zaradi_pozdravlenieto_na_tramp_kam_putin", "text": "\n Белият дом е под голямо напрежение след унизителното изтичане на детайли около решението на президента Доналд Тръмп да поздрави спечелилия изборите руски президент Владимир Путин. \r\n\r\n В момента се води истински лов за откриването на човека, който огласи бележките, приготвени преди разговора, включително и надписа върху тях „НЕ ПОЗДРАВЯВАЙТЕ“, който е пренебрегнат. \r\n\r\n Тръмп пренебрегна съвета на някои от своите помощници и се обади на Путин. \r\n\r\n Освен това стопанинът на Белия дом поздрави Путин, въпреки царящото в Щатите убеждение, че изборите в Русия не са били проведени както трябва, че има доказателства за насипване на бюлетини в урните, заради цензурата по отношение на медиите и хвърлянето в затвора на политически опоненти на властта в Кремъл. \r\n\r\n Вашингтон пост“ и други медии съобщиха, че екипът настоятелно е съветвал Тръмп да не поздравява Путин и че трябва да осъди отравянето на бивш руски шпионин във Великобритания. Само че Тръмп не се съобразил с нито един от съветите. \r\n\r\n Изтичането на такава деликатна информация сочи за хаоса в текущата работа в Белия дом и пълното незачитане на съветите от вътрешния кръг около президента. \r\n\r\n Путин - мразен от Запада и обожаван от руснаците \r\n\r\n С детайли около телефонния разговор са били запознати много малък брой служители, само тези, които са на висшите постове в администрацията и самият президент. \r\n\r\n Пожелали анонимност служители казали пред АФП, че е в ход издирването на подалия информацията човек. \r\n\r\n Един служител допусна, че документите за подготовката за разговора са били класифицирани, поради което изтичането им сред обществеността е престъпление. \r\n\r\n Изтичането на детайлите без съмнение е вредно за Белият дом, който вече е в безпорядък, пише агенция \"Франс прес\". \r\n\r\n   \r\n\r\n   \r\n \n\t\t\t\t\t\t", "date": "2018.03.21", "title": "Скандал във Вашингтон заради поздравлението на Тръмп към Путин"}
{"url": "http://www.bnews.bg/article/238939-nikol_predpochete_andryu_loyd_uebar_pred_grisho", "text": "\n От известно време Никол Шерцингер започва все по-често да пропуска мачовете на Григор Димитров, най-вече заради професионалните си ангажименти. Вчера гласовитата красавица уважи тържеството в Лондон по случай 70-годишнината на големия британски композитор Андрю Лойд Уебър, докато любимият й Гришо се труди на турнира „Мастърс“ в Маями. Днес едно от най-гледаните видеа в мрежата е изпълнението й на песента „Memories” от мюзикъла „Котките“, изпълнена от Никол, облечена в приказна бяла рокля, пише Woman.bg Самата тя участва в произведението на Уебър през 2014 г., от тогава датира и познанството й с композитора. Мислите ли, че Никол пренебрегва изявите на нашия тенисист? \r\n  \r\n \n\t\t\t\t\t\t", "date": "2018.03.21", "title": "Никол предпочете Андрю Лойд Уебър пред Гришо"}
{"url": "http://www.bnews.bg/article/238944-grak_poluchi_11_mesetsa_zatvor_za_poboy_nad_meditsi_v_petrich", "text": "\n Гръцки гражданин получи 11 месеца затвор за нанасяне на побой на медицински лица, съобщиха от Районната прокуратура в Петрич. \r\n\r\n Той се е признал за виновен за това, че на 28 ноември миналата година в болницата в Петрич нанесъл побой на няколко лекари и сестра. \r\n\r\n В пристъп на агресия мъжът ударил медицинската сестра по главата. Тя получила и охлузвания на едната ръка. Пострадалият лекар бил с хематом и отток на дясната ръка. \r\n\r\n Гръцкият гражданин оказал съпротива на пристигналите на място полицаи, като се опитал да удари един от тях. \r\n\r\n Наложената присъда не подлежи на обжалване. \r\n \n\t\t\t\t\t\t", "date": "2018.03.21", "title": "Грък получи 11 месеца затвор за побой над медици в Петрич"}
{"url": "http://www.bnews.bg/article/238943-nivoto_na_tundzha_se_povishi_s_25_sm", "text": "\n Нивото на река Тунджа в района на Сливен е повишено с четвърт метър. Заради покачването с 25 сантиметра е въведено и денонощно наблюдение на реката. Това стана ясно от думите на Снежа Кънева от общинския отдел \"Сигурност и управление при кризи\" пред БНР. \r\n\r\n По нейно мнение коритото на река Тунджа има капацитета да поеме още вода. Това сочили данни от замерванията. Кънева успокой, че риск от разлив няма. \r\n\r\n \"Река Тунджа има вече над 25 сантиметра повишение на нивото, но това съвсем не означава, че има риск за населението и инфраструктурата\", категорична беше тя. \r\n\r\n Под наблюдение към момента са и нивата на вливащите се в реката притоци. Най-пълноводни от тях през този сезон са реките Беленска и Асеновска. \r\n\r\n 24 литра на квадратен метър е количеството дъжд през последните няколко дни. \r\n \n\t\t\t\t\t\t", "date": "2018.03.21", "title": "Нивото на Тунджа се повиши с 25 см"}
{"url": "http://www.bnews.bg/article/238938-eva_longoriya_se_podgotvya_da_stane_mayka", "text": "\n . \r\n\r\n 43-годишната актриса се изнесе от дома си в Лос Анджелис, тъй като не е подходящ за малко дете. Звездата от \"Отчаяни съпруги\" е живяла там през последните 10 година. Сега Ева ЛОнгория иска 3.795 милиона долара за имението си в историческия квартал Hollywood Dell. Резиденцията е със шест спални и девет бани, които се простират на три етажа, свързани чрез кръгово стълбище от ковано желязо. Лонгория е тъжна, че напуска къщата. Тя написа, че това е любимият й дом и дори витата стълба, която минава през него, ще й липсва. Ева потвърди за бременността си през януари, след като в края на миналата година започнаха да се разпространяват слухове за нея, пише lifestyle.bg Може да се каже, че актрисата вече играе ролята на майка, защото се грижи за доведените си деца - Наталия (21) и 13-годишните близнаци Мариана и Хосе, които съпругът й Хосе Бастон има от бившата си съпруга Наталия Есперон. През месец май предстои Лонгория да роди своето първо дете. \r\n  \r\n \n\t\t\t\t\t\t", "date": "2018.03.21", "title": "Ева Лонгория се подготвя да стане майка"}
{"url": "http://www.bnews.bg/article/238929-aneliya_po_haresvana_ot_azis_v_turtsiya", "text": "\n   \r\n\r\n От няколко години Азис не спира да се хвали колко е известен в Турция и как на концертите му залите се пръскат по шевовете. \r\n\r\n Само преди седмица Краля на фолка бе забит в земята от Анелия. Тя бе удостоена с приз за най-харесвана певица в Турция, а песента й „Дай ми още“ бе отличен за най-слушано парче в южната ни съседка. \r\nТака Анелия изпревари Азис, който не е получил признанието, че е най-обичаният български певец в Турция . Въпреки това не може да се отрече, че и двамата изпълнители имат много фенове при комшиите. \r\n\r\n Азис осъзнава, че е достигнал пика на славата си и за разлика от повечето колеги в попфолк гилдията, не разчита на евтин пиар и дори отказва да дава интервюта, за да се прави на интересен, пише „Галерия“.  \r\n \n\t\t\t\t\t\t", "date": "2018.03.21", "title": "Анелия по-харесвана от Азис в Турция "}
{"url": "http://www.bnews.bg/article/238934-intsident_svlachishte_zatvori_patya_na_vhoda_na_tran", "text": "\n Направен е дренаж на терена на затворения заради свлачище път на входа на Трън, съобщи пресцентърът на областната администрация в Перник. Вече е започнало насипването на едър камък и скална маса. \r\n\r\n Тази сутрин е било спряно просмукването на вода под пътното платно. \"Надяваме се да можем да укрепим терена бързо и да възстановим движението. Изсичаме растителността по склона над платното и обезпечаваме сигурността на водачите. \r\n\r\n Предстои бързо ново залесяване, така че укрепването на терена да е трайно\", е заявила областният управител Ирена Соколова, цитирана в съобщението. \r\n\r\n По думите й при добри метеорологични условия още утре ще започне полагането на асфалт в проблемния участък.  \r\n \n\t\t\t\t\t\t", "date": "2018.03.21", "title": "ИНЦИДЕНТ! Свлачище затвори пътя на входа на Трън"}
{"url": "http://www.bnews.bg/article/238935-zapodozreniyat_za_bombenite_ataki_v_ostin_teksas_se_e_samoubil", "text": "\n Заподозреният за шест експлозии на самоделни бомби в района на Остин, Тексас, се е самоубил снощи при опит на полицията да го залови, съобщиха местни медии. \r\n\r\n Според някои публикации заподозреният се е самовзривил северно от тексаската столица, но в други пише, че е бил застрелян от полицаи. \r\n\r\n От началото на месеца в града станаха поредица от експлозии на взривни устройства, при които загинаха двама и бяха ранени четирима души. \r\n\r\n Властите са проследили извършителя по сигнал от мобилния му телефон. \r\n \n\t\t\t\t\t\t", "date": "2018.03.21", "title": "Заподозреният за бомбените атаки в Остин, Тексас се е самоубил"}
{"url": "http://www.bnews.bg/article/238933-fenovete_na_selena_gomes_ya_napraviha_na_resheto_debela_si", "text": "\n Феновете направо бяха ужасени след нова порция от папарашки снимки на Селена Гомес и не се поколебаха да я направят на решето. На фотосите певицата е с приятели на борда на красива яхта, като е малко по-пълна, отколкото сме свикнали да я виждаме. Само можем да предполагаме дали килограмите, които Селена е качила, не са в резултат на поредната раздяла с Джъстин Бийбър или пък на трансплантацията, която претърпя наскоро. Феновете обаче бяха безскрупулни към нея и я съсипаха от подгравки. Коментарите бяха в духа на \"Това наистина ли е Селена? Изглежда дебела и носът й е странен.\" Нападките провокираха актрисата да напише емоционален пост. \"Митът за красотата – това е мания за физическо съвършенство, което съсипва съвременните жени. Това е безкраен цикъл на безнадеждност и себеомраза, тъй като ние се опитваме да следваме несъществуващо определение за безупречност, което се приема в обществото. Не искам да се доказвам на никого\". Много медии отбелязват, че причината за натрупаното тегло не е разгулен начин на живот, а най-вероятно е резултат от заболяването на певицата. Селена страда от лупус. \r\n  \r\n \n\t\t\t\t\t\t", "date": "2018.03.21", "title": "Феновете на Селена Гомес я направиха на решето: Дебела си! "}
{"url": "http://www.bnews.bg/article/238945-potresena_mayka_vzrivi_sotsialnite_mrezhi_kakvi_balgari_sa_pisali_uchebnika_na_dashterya_mi_za_treti_klas_balgari_i_turtsi_spodelyali_tantsi_po_vreme_na_osmanskoto_robstvo", "text": "\n Учебникът на дъщеря ми в трети клас! „Българите можели да изповядват вярата си, общували с турците по кафенетата, пеели песни и споделяли танци по време на османското робство.“ \r\n\r\n Голям купон е било! Що за учебник е това? Какви „българи“ са го писали? Не са ли чели Вазов, не носят ли още синила от бича и следи от теглото. Не помнят ли БОТЕВ, забравиха ли ЛЕВСКИ? \r\n\r\n Аз не съм расист и не мразя турци, цигани, мюсюлмани. Деля хората на добри и лоши, а вие драскачи сте много лоши. Но няма да претопите паметта ми, няма да повлияете на съзнанието на децата ми, на внуците и правнуците ми. Защото ще помнят Батак, ще рецитират до гроб Ботев и Вазов и ще знаят всичко за еничарите! \r\n\r\n \r\n\r\n Аз съм горда българка, помня историята си, гордея се с подвизите ни и съжалявам за грешките ни, но не променям миналото. А вие драскачи, продажници моля направете ни услуга и напуснете тази прекрасна България! Тя няма нужда от вас! \r\n\r\n Нели Трендафилова \r\n \n\t\t\t\t\t\t", "date": "2018.03.21", "title": "ПОТРЕСЕНА МАЙКА ВЗРИВИ СОЦИАЛНИТЕ МРЕЖИ: Какви \"българи\" са писали учебника на дъщеря ми за трети клас!\"Българи и турци споделяли танци по време на османското робство\""}
{"url": "http://www.bnews.bg/article/238940-biznesat_protsaftyaval_tay_kato_bil_zakrilyan_ot_nay_visoko_nivo_na_vlastta", "text": "\n \r\n Схемата за източване на милиони от ДДС продължава и в този момент!  Както вече стана ясно държавата имала да си събира 16 милиарда лева от ДДС ! Тази сума ще набъбва с всеки изминал ден, тъй като схемата за източване на милиони от ДДС продължава да работи и в този момент. Още преди няколко месеца екип на Би Нюз публикува снимнки как се  извършват измамите с фалшви фактури. \r\n\r\n И в този момент на бул.\"Рожен\" в близост до базар \"Илиянци\"ще бъдете посрещнати от така наречените писачи. Същите изпълнявата специфично движение с \r\nръката си наподобяващо писане. По този начин съобщават на желаещите да  се сдобият с фалшивафактура, която обикновенно е данъчна. \r\n\r\n Бизнесът процъфтявал, тъй като бил закрилян от най- високо ниво на властта. Милиардите левове потъвали в черни политически каси и съмнителни бизнесмени, чиито деца след това се къпят с шампанско под звуците на \"Шушана\"!  \r\n  \r\n \n\t\t\t\t\t\t", "date": "2018.03.21", "title": "Бизнесът процъфтявал, тъй като бил закрилян от най- високо ниво на властта."}
{"url": "http://www.bnews.bg/article/238921-uzhas_na_patya_stado_kone_potroshi", "text": "\n Стадо безстопанствени коне потроши „Ауди“ на главния път Пловдив – Стара Загора. Инцидентът е станал около 22.15 часа снощи, когато на тел. 112 постъпило обаждане за произшествие с материални щети на главен път Пловдив – Стара Загора, в района на село Розовец, съобщиха от полицията в Пловдив.  \r\n\r\n Изпратеният на място автопатрул на РУ – Раковски установил, че стадо безстопанствени коне изскочили внезапно на пътното платно и преминали през лек автомобил „Ауди“. \r\n\r\n В резултат на това колата е със счупени обзорни стъкла и деформирани таван и калник. \r\n\r\n На 22-годишния водач е оказана медицинска помощ. Няма данни за употреба на алкохол от страна на шофьора. \r\n \n\t\t\t\t\t\t", "date": "2018.03.21", "title": "Ужас на пътя: Стадо коне потроши…  "}
{"url": "http://www.bnews.bg/article/238924-mega_skandal_ginka_gord_sobstvenik_i_na_dve_sgradi_na_patriarshiyata_v_top_tsentara_na_stolitsata", "text": "\n Софийската света митрополия е сключила на 22.12.2016 г. договор (от 2 и половина странички) за наем на 2-те сгради на патриаршията – на пл.Света неделя 16, откъм площада и откъм ул. Съборна, с фирмата Инерком ЕООД на Гинка Върбакова. За неин представител е вписан съпругът й Славчо Върбаков, пишеhttp://19min.bg \r\n\r\n След Нова телевизия, предишен наемател в сградите беше СИБанк по времето на Цветелина Бориславова. Сигурно, пак по случайност, именно там – в СИБанк, са сметките на Софийската митрополия, по които е платен депозитът от 150 000 лв. без ДДС, за което НЕ е издадена фактура според текста на споразумението. \r\n\r\n Още едно съвпадение: ден преди подписването на този договор – на 21 декември 2016 г., фирмата е сключила договор за 5 650 000 евро кредит от ОББ, като по същото време банката подписва предварителен договор за продажба на активите си на СИБанк. Горе-долу това е сумата на гаранцията от 5 милиона евро, с която Върбакова влиза в преговорите за ЧЕЗ, плюс лихвите за продължителността им от повече от година. \r\n\r\n Сайта http://19min.bg поставя и знакови въпроси: \r\n\r\n Интересни са няколко обстоятелства. Първото от тях е как неизвестни бизнесмени от дълбоката провинция – Пазарджишко, могат да имат достъп до среща с патриарха на Българската православна църква, който е вписан в договора и с гражданското си име? Още повече, такава среща, която да доведе до мащабен договор – отдаване на общо 2744 кв.м в супер центъра на София при цена 16,80 лв. на квадратен метър. \r\n\r\n Кой би могъл да уреди такава среща? Единственият разумен отговор е: Министерският съвет, чийто председател е приципал на дирекцията към МС, която ръководи вероизповеданията и ги администрира, особено в гражданската и публичната област – всичко извън духовността. \r\n\r\n Никой друг, освен Патриарха и неговият представител по договор Браницки епископ Григорий не е бил в течение на контракта от 22.12.2016 г. – 2 дни преди края Коледния пост и де факто последен работен ден за седмицата, а за повечето хора – и за годината. \r\n\r\n Защо ли никой не е знаел? Ами, защото в нарушение на правилата на БПЦ договорът е докладван едва на 19 юни 2017 г. на останалите митрополити. Той, въпреки изискванията на закона, не е качен и в публичните регистри. \r\n\r\n Интересно е как иначе биха минали клаузи като например наемателят да заплаща само 15 000 лв. на месец, т.е. реално малко над 5 лв.с ДДС, въпреки установената цена от 8,4 лв., която без друго е скандално ниска за тази сграда и за тази локация. А останалото да му се приспада за ремонти. Хубаво, но в същия договор пише, че тепърва ще се обследва състоянието на сградите, т.е. напълно неясно е с какво се оправдава значителната отстъпка от цената. \r\n\r\n Интересно е също, че в договора, като във всеки друг за наем, се забранява преотдаване на площи, но е вписано също така „освен за ЖИЛИЩНА или офис сграда”. Е, още в края на миналата година в зданието на пл. Света Неделя отвори бутик на Дискуеърд – марка, известна със своя джендър – стил. Според осведомени намеренията на съдържателите му са да отворят и бар в същия стил. В Патриаршията! \r\n\r\n Ако следваме пазарните цени, само наемът на търговската – не жилищна, не офис площ, която е преотдадена, би трябвало да покрива целия наем на двете сгради от 15 000 лв. месечно. \r\n\r\n Интересно е още, да не кажем нещо повече, че договорът е сключен „за 10 години с клауза за автоматично продължаване още четири пъти по толкова”. Не следват никакви условия, т.е. автоматичното продължаване е гарантирано. Дотук стават 50 години, при разрешени по Закона за вероизповеданията, за който трябва да следи Министерският съвет, максимален срок от 10 години! Само, че в предварителния договор е записано още: „Ако след изтичане на договорените срокове използУването на вещта продължи със знанието или без противопоставяне на наемодателя, договорът се счита за продължен за неопределен срок”. \r\n\r\n Т.е., ако Гинка и Славчо Върбакови или тогавашният собственик на фирмата Инерком ЕООД  (според премиера щели да им останат „под 10%”) реши да не дава Патриаршията, тя остава нечия, но не на Българската православна църква ЗА ВЕЧНИ ВРЕМЕНА. \r\n\r\n В църковните среди вече се говори, че следващият обект за превземане може да се окаже свещоливницата. Чистата печалба от нея е 2,4 млн.лв. годишно. И би осигурила на Върбакови пълен цикъл: ако има ток, го продават на населението, ако няма – продават му свещи! \r\n\r\n Afera.bg \r\n\r\n \r\n \n\t\t\t\t\t\t", "date": "2018.03.21", "title": "МЕГА СКАНДАЛ! Гинка - горд собственик и на две сгради на Патриаршията в ТОП центъра на столицата!"}
{"url": "http://www.bnews.bg/article/238922-poredniyat_na_mariya_ignatova_ya_sasipa_ne_barzam_da_se_obvarzvam_s_neya", "text": "\n \"Нямам снимка с Меси! Нямам снимка с Меси!\" Това повтаряше като изоглавен новата звезда на сериала \"Полицаите от края на града\" Кристиян Милатинов. Той е бил част от юношеския отбор на \"Барселона\" и е ритал заедно с Меси и Пике. \r\nЕ, оказа се, че \"полицаят\" все пак има снимка с най-известния футболист. Двамата се засичат по време на заснемане на клип за известна марка автомобилна компания. И, естествено, се снимат. \r\n\"Лео веднага ме разпозна - разкри пред \"България днес\" Кристиян. - Не ме е забравил, все пак сме играли заедно. Винаги ме поздравява и ми каза, че помни, че сме били в един отбор. Не си говорим много, но чест му прави, че не ме е забравил. Останал е много земен въпреки невероятната слава, която има\", добави Милатинов, който е любимец на публиката в образа на инспектор Крис от хитовия сериал по \"Нова\". \r\nЗвездата от \"Полицаите\" все още намира време за футбол въпреки натоварения си график. Кристиян играе на турнири на малки вратички, когато има свободно време.\"Футбола няма как да го оставя\", категоричен е Милатинов. \r\nПокрай образа си в полицейския сериал Кристиян успя да разтупти стотици женски сърца. Въпреки че не липсва интерес към него от нежния пол, юношата на \"Барселона\" си няма приятелка. \r\n\"Животът е пред мен - разкрива Крис, който е на 30 години. - Част от моите приятели се чудят и се питат как така още сме ергени. Отговарям им, че сме млади и има време за всичко. Все пак не трябва да се избързва с такива неща\", откровен е Милатинов, с което се опита да тушира слуховете, че има връзка с Мария Игнатова. \r\n  \r\n \n\t\t\t\t\t\t", "date": "2018.03.21", "title": "Поредният на Мария Игнатова я съсипа: Не бързам да се обвързвам с нея!\r\n"}
{"url": "http://www.bnews.bg/article/238932-tsveti_stoyanova_pokaza_godezhniya_si_prasten_snimka", "text": "\n Бившата гимнастичка Цвети Стоянова най-накрая показа годежния си пръстен, макар все още да не е оповестила официално щастливото събитие. \r\n\r\n Нежна халка от бяло злато с инкрустирани диаманти блести на безимения й пръст, а Цвети е направила колаж на фотото с ангелски крила и ореол, видя „Галерия“. \r\n\r\n Бърза справка на цените на годежните пръстени показа, че гаджето на Цвети – футболистът Александър Любенов, се е изръсил 5-цифрена сума за бижуто. \r\n\r\n Според запознати ексгимнастичката е бременна и двамата планират малка сватба преди раждането на бебето. Снимката вижте  \r\n \n\t\t\t\t\t\t", "date": "2018.03.21", "title": "Цвети Стоянова показа годежния си пръстен (Снимка)"}
{"url": "http://www.bnews.bg/article/238920-400_konya_sreshtu_dzhigitite_na_patya_snimka", "text": "\n Мощен спортен автомобил е получила от Министерството на финансите столичната \"Пътна полиция\". Тунинговано Mitsubishi Lancer се е превърнало в патрулка, която разполага с 400 к.с., а основната й задача е да се справи с участниците в незаконни гонки, които често са с мощни возила. \r\nПреди време премиерът Бойко Борисов разпореди да се сложат камери на източната част на Околовръстното шосе заради гонки. \r\nПреди година с поправки в Закона за движение по пътищата, депутатите решиха водач, който организира или участва в гонки по обществените пътища, да се наказва с лишаване от право на управлява МПС за срок от 12 месеца и глоба от 3000 лева. За повторно нарушение наказанието е лишаване от право да се управлява МПС за срок от 3 години и глоба 5000 лева. \r\nОсвен за предотвратяване на назакони гонки, спортният автомобил ще участва и в кортежи за осигуряване на сигурността на важни гости в столицата. \r\n \n\t\t\t\t\t\t", "date": "2018.03.21", "title": "400 \"коня\" срещу джигитите на пътя! (СНИМКА) "}
{"url": "http://www.bnews.bg/article/238928-vik_spi_moderniyat_i_skap_kvartal_manastirski_livadi_se_navodni", "text": "\n Днес във Фейсбук групата \"Забелязано в София\" попаднахме на видеоклип, който събеди недоволството на доста столичани.  \r\nФейсбук потребителят Мартин Петков е публикувал в групата клип на който се вижда, как в един от най- скъпите и луксозни столични квартали, а именно \"Манастирски Ливади\" извира вода от тротоара- поредният пример за некадърно свършената работа на община София, в конкретния случай на столичната ВиК. \r\n\r\n Голяма част от коментарите, които последваха след публикацията бяха свързани с това, кой ще плаща и изобщо някой ще оправи ли повредата, но този път кадърно, а не да си оставят ръцете.  \r\nЕто и част от коментарите на разгневените граждани! \r\n\r\n *публикуваме без редакторска намеса  \r\n\r\n \"ова е квартал в който за първи път видях плъхове по контейнерите. Пълна мизерия . Там живеещите се правят на баровци . Но защо ли цялата цигания е в този квартал . Живей в Манастирски ливади -бъди баро \"- Жеси Ибрахим \r\n\r\n \"На кого ли към сметката после причисляват тези течове?\"- Мими Халас  \r\n\r\n \"Манастирски ливади - Офроуд столицата на столицата!\"- Пламен Христов  \r\n\r\n \"в този квартал има тротоар? шокиращо!\" \r\n\r\n \r\nВИДЕОТО МОЖЕ ДА ГЛЕДАТЕ  \r\n \n\t\t\t\t\t\t", "date": "2018.03.21", "title": "ВиК спи! Модерният и скъп квартал \"Манастирски ливади\" се наводни! "}
{"url": "http://www.bnews.bg/article/238925-parkiraneto_v_sofiya_veche_shte_se_plashta_i_prez_mobilno_prilozhenie", "text": "\n Нова услуга ще предлага Центърът за градска мобилност (ЦГМ) от този месец. Вече ще може да плащаме през банковата си карта паркиране в \"синя\" и \"зелена\" зона чрез мобилно приложение. \r\n\r\n Цената не се променя - 1 лев за \"зелена зона” и 2 лева за \"синя зона\". Условието е клиентът да има интернет на телефона и свалено подходящо приложение. \r\n\r\n Дава се възможност и за пакетно заплащане - до 2 часа за \"синя зона\" и до 4 часа за \"зелена зона\". Също така има опция за проследяване на мястото, където е паркиран автомобилът. \r\n\r\n Новата услуга ще улесни и чуждестранните гости на София, които не могат да заплатят паркиране чрез SMS, тъй като външни оператори не позволяват този вид разплащане. \r\n\r\n Плащането чрез банкова карта и мобилна апликация не отменя възможността за разплащане чрез SMS-и. Тази опция остава като алтернативна, поясняват от ЦГМ. \r\n\r\n Приложенията, чрез които ще може да става разплащането, ще бъдат обявени на отделна страница на сайта на ЦГМ. \r\n \n\t\t\t\t\t\t", "date": "2018.03.21", "title": "Паркирането в София вече ще се плаща и през мобилно приложение"}
{"url": "http://www.bnews.bg/article/238926-krastiha_asteroid_na_vasil_levski", "text": "\n Астероид вече носи името на националния ни герой Васил Левски. Сертификатът за това бе връчен на кмета на Община Ловеч. \r\n\r\n Документът е изпратен от обсерватория \"Звездно общество\" с председател Иван Богданов и Международния астрономически съюз НАСА, по повод 140 от рождението на Апостола. \r\n\r\n Сертификатът удостоверява, че астероид 204831 (2007 PQ28) е кръстен \"LEVSKI\" и безсмъртието на великия българин продължава сред звездите. \r\n\r\n През последните година Международният астрономически съюз одобри предложените от наши астрономи имена на български бележити личности, на които да бъдат кръстени астероиди, открити от Обсерватория \"Звездно общество А79\". Във всемира се носят астероиди Аспарух, Симеон, Борис, Хилендарски и Раковски. \r\n \n\t\t\t\t\t\t", "date": "2018.03.21", "title": "Кръстиха астероид на Васил Левски"}
{"url": "http://www.bnews.bg/article/238917-miskata_mariana_marinova_anoreksichka_shokirashta_snimka", "text": "\n Фотос, който носителката на короната Мисис България Мариана Маринова качи на страницата си в социалната мрежа Фейсбук втрещи последователите й. \r\n\r\n Миската изглежда плашещо слаба, а самата тя се похвали, че е стигнала критичните 45 килограма. От кадъра се вижда, че кръстът на Маринова ще се счупи, а ребрата и стърчат. Вижте снимката  \r\nКато се има предвид, че сочената за българската Ким Кардашиян е наблъскала яко количество силикон в задните си части и пазвата, килограмите и са доста под 45, коментират близки до силиконката. \r\nДали анорексия мори красавицата, или любовна мъка по тайнствено гадже, остава мистерия пише BGLife.club. \r\n\r\n Не е изключено скандалната организаторка на конкурса „Мис Силикон“ да е отслабнала покрай множеството работни ангажименти и предстоящия конкурс „Мис Силикон на десетилетието\", който ще излъчи най-популярната за последните 10 години силиконка. Конкурсът ще се проведе на 20 април в столичния Пайнер клуб. \r\n \n\t\t\t\t\t\t", "date": "2018.03.21", "title": "Миската Мариана Маринова – анорексичка? (Шокираща снимка)"}
{"url": "http://www.bnews.bg/article/238919-sofka_se_pohvali_gringo_mi_predlozhi_brak_ot_pandiza", "text": "\n Гринго иска да се оженим щом излезе от затвора”. Това сподели Софи Маринова.  Ромската перла с нетърпение очаква моментът, в който любимият й ще напусне зандана. Но е доста лаконична относно плановете за брак на двамата. \r\n„Като се чухме последно, каза, че щом излезе, иска да се оженим веднага. Напира много за брак. Казах му, че първо трябва да го пуснат и тогава ще го мислим”, разкрива ромската перла. \r\nИзпълнителката не прави трагедии от факта, че е на последно място в класацията на журито. В последния лайф тя събра най-нисък вот, но не е разочарована от това. \r\n„Надживяла съм ги тези неща. Не съм в „Капките” за победата. Много се забавлявам, а това е най-важното. Всички в предаването са много свежи”, разкрива още ромската перла. \r\nСофи ще е поставена на сериозно изпитание другата седмица, когато ще трябва да играе Шер. \r\n \n\t\t\t\t\t\t", "date": "2018.03.21", "title": "Софка се похвали: Гринго ми предложи брак от пандиза"}
{"url": "http://www.bnews.bg/article/238927-velikobritaniya_ili_stoi_zad_otravyaneto_na_sergey_skripal_ili_ne_mozhe_da_spira_teroristichni_napadeniya", "text": "\n Директорът на отдела на МВнР на Русия по въпросите, свързани с неразпространяването и контрола над въоръжението, Владимир Ермаков заяви, че британските власти ли не могат да осигурят сигурността на собствените си граждани, или сами пряко или косвено са режисирали нападението над бившия служител на ГРУ Сергей Скрипал в Южна Англия, предава Интерфакс. \r\n\r\n „Логиката подсказва единствено два възможни варианта: или британските власти не са способни да осигурят защита от терористичен акт на своя територия, или те сами, пряко или косвено, уточнявам не обвинявам никого, са режисирали нападението над Скрипал\", заяви Ермаков по време на среща с чуждестранни посланици в МВнР на Русия. \r\n\r\n „Трети вариант просто не е възможен\", допълни той. \r\n \n\t\t\t\t\t\t", "date": "2018.03.21", "title": "Великобритания или стои зад отравянето на Сергей Скрипал, или не може да спира терористични нападения"}
{"url": "http://www.bnews.bg/article/238931-parviyat_biznes_na_ginka_ot_chez_bil_s_arpadzhik_oshte_ot_semeynite_y_tayni", "text": "\n Мистерията около Гинка Върбакова, която е новият кандидат-собственик на енергоразпределителното дружество ЧЕЗ, започва да се разплита. Оказва се, че скандалната бизнес дама е завършила педагогика в Югозападния университет в Благоевград и би следвало да преподава на деца, а не да се занимава с енергетика. \r\n\r\n Мъжът ѝ Славчо, който се смята за двигател на сделката и империята им от фирми, получил диплома за математик от същия ВУЗ. Техният състудент, близък приятел и дългогодишен адвокат Иво Лулчев разказва, че двамата се запознали, харесали и оженили още като студенти. Той опровергава слуховете, че Върбакови живеели в Пазарджик, и разкрива, че още преди години продали всичките си имоти там и се преместили в София. Гинка и Славчо имали двама синове – 17-годишният Слави и по-малкият Иван – единият кръстен на татко си, а другият - на дядото по бащина линия. \r\n\r\n В родното село на Гинкиния мъж цялото семейство станали гордостта на населеното място буквално за една нощ. Славчо е родом от пазарджишкото село Симеоновец, където до ден днешен в голяма къща с високи дувари живеели неговите родители. Според съселяните им били обикновени, но образовани хора, които навремето си изкарвали хляба като строителни техници. Още в студентските си години съпругът на Гинка проявил бизнес нюх и заедно с татко си Иван засадили плантации с арпаджик – традиционен поминък на областта, от който си докарвали допълнителни доходи. В селото Славчо бил най-уважаваният мъж, защото преди години дал пари за издигането на 15-метров кръст, който се превърнал в туристическа атракция. \r\nНеговата сестра Малина, която участва в част от многобройните фирми на фамилията, също била на почит в родния край. Бабите и дядовците от Симеоновец споделят, че идвала по-често там и винаги им оказвала помощ. \r\n\r\n В момента Малина била в майчинство, защото наскоро родила за трети път. Семейството на митичната Гинка, която по баща носи фамилията Пайтакова, било доста по-обикновено. Нейният татко е най-изявеният член на родата, който е бивш спортист и настоящ треньор по баскетбол. Дядо Никола бил много разтропан и винаги намирал финансиране за тима си, но това не е изненадващо, предвид факта, че щерка му е милионерка и има контакти на високо ниво. \r\n\r\n Майката на Гинка – Петранка, преди била обикновено работничка, а днес задълженията ѝ се свеждали до това да върти домакинството. Любопитен факт е, че Гинка има и сестра, която е абсолютна нейна двойничка, макар да не са близначки. Теодора също участва в бизнеса на Върбакови, а преди години се е снимала за телевизията, за да рекламира своя букмейкърски пункт в столицата. Тя е по-голямата от двете и била магистър инженер. Захванала се със спортни залози, защото преди се развивала в спорта, а в момента поддържала дух на тенис корта. \r\n\r\n   \r\n \n\t\t\t\t\t\t", "date": "2018.03.21", "title": "Първият бизнес на Гинка от ЧЕЗ бил с арпаджик + още от семейните й тайни"}
{"url": "http://www.bnews.bg/article/238937-gdbop_i_prokuraturata_izzeha_falshivi_500_000_i_lichni_karti", "text": "\n ГДБОП и специализираната прокуратура разбиха две престъпни групи. Едната е за трафик на бежанци, а другата - за изготвяне на фалшиви документи и банкноти. \r\n\r\n Втората групата е действала в Пловдив, Сливен, Русе и София. Работилницата за печатане на пари и документи се намира в Пловдив.  \r\n\r\n Задържани са 7 души, като сред тях има знакова фигура от подземния свят. Всички те са криминално проявени, а някои осъждани.  \r\n\r\n По време на претърсванията само в един адрес в София са открити над 500 хиляди фалшиви евро в банкноти от по 100 евро. А в помещение в Пловдив са открити и множество фалшиви лични документи - турски, датски и испански паспорти. \r\n\r\n Групата е наблюдавана няколко месеца.  \r\n\r\n Акцията е координирана и подпомагана от Европол. Отделно е работено с партньорски служби от САЩ, Доминикана, Испания и Албания.  \r\n\r\n Акцията е по информация от Албания, като там са задържани 40 души, а 12 са обявени за издирване. Изготвяните фалшиви лични документи у нас са използвани от албанска престъпна група за трафик на хора. Албанците тръгвали със свои документи, като на територията на Европа и Доминикана ги подменяли с фалшиви, за да влязат в САЩ, Канада и Великобритания. Групата е работила в продължение на години. \r\n\r\n При другата акция на прокуратурата и ГДБОП е задържана и друга група, която се е занимавала с трафик на мигранти. Връзка между двете български престъпни групи няма. \r\n \n\t\t\t\t\t\t", "date": "2018.03.21", "title": "ГДБОП и прокуратурата иззеха фалшиви €500 000 и лични карти"}
{"url": "http://www.bnews.bg/article/238942-barovetsat_vutov_s_shushana_v_alpite_izkapal_se_s_shampansko_za_40_hil_evro_video", "text": "\n Владимир Вутов, баровецът, който не ползва вода за къпане, а любимия на кифлите “Моеt”, спокойно може да си позволи не само баня с френско шампанско, а да напълни и цял басейн с пенливата течност. Просто защото баща му е толкова безсрамно богат, че може да му купи не само целия куурорт Куршавел, от мегдана на който 40-годишният българин изпръска няколко кашона шампанско под звуците на “Шушана”, но и френската копания, която днес произвежда около 26 милиона бутилки шампанско годишно, та да има какво синчето да джурка доживот. \r\n\r\n Първородния наследник на 69-годишниа Цоло Вутов ще населди от баща си най- малко 430 милиона лева. На толкова е било оценено богатството на основателя, управителя и собственика на 50% от “Геотихмин”, която има дейности в минната индустри и строителния бранш през 2010г., когато е обявена за най-богатият българин. От тогава насам несъмнено състоянието на фамилия Вутови е нараснало и е напълно възможно вече да е прескоило половин милиард лева. \r\n\r\n Владимир Вутов обаче не е единственият им наследник. Звездата на Куршевел има по-малък бар, Иван, роден три години след него. Иван Вутов също е внедрен в семейния бизнес. Той е получил за управление дъщерната компания майка “Геотехмин”- “Геотрейдинг”, на която е изпълнителен директор. Малкият син на олигарха  обаче си живее кротко, нямал е вземане- даване с прочути красавици, като батко си, нито изцепки като неговите или и да е имал, ги е правил така, че никой да не разбира. \r\n\r\n Както ПИК писа вчера, мястото на банята с шампанското но столичния крез- гръцкия ресторант в Куршевел “Nammos”, е едно от най- посещаваните, оборотни и скъпи заведения в центъра на курорта във Френските Алпи. \r\n\r\n Видеото гледайте   \r\n \n\t\t\t\t\t\t", "date": "2018.03.21", "title": "Баровецът Вутов с \"Шушана\" в Алпите, изкъпал се с шампанско за 40 хил. евро!(ВИДЕО)"}
{"url": "http://www.bnews.bg/article/238941-mirizlivite_ginka_temenuzhka_i_gerb_omirisaha_i_patriarshiyata_n_vpr_neofit_im_skasal_skandalniya_dogovor_za_top_imoti", "text": "\n Патриарх Неофит е отказал да подпише договор за наем и споразумение с „Инерком” ЕООД, собственост на Гинка Върбакова. \r\n\r\n Света Митрополия на ул. „Съборна” в центъра на София. В края на 2016 година е подготвен предварителен договор за наем и споразумение чрез пълномощници от двете страни. \r\n\r\n Българският патриарх Неофит категорично се е противопоставил на подписването на какъвто и да е договор с Гинка Върбакова, заявиха от патриаршията пред БГНЕС. \r\n\r\n По неофициална информация предварителният договор заложил скандално ниски цени за наем в идеалния център на София. \r\n\r\n „Инерком” ЕООД със собственик Гинка Върбакова, поиска да придобие едноличен контрол върху предприятия от корпоративната група на ЧЕЗ в България. Около сделката по придобиването на активи на Групата ЧЕЗ в България се разрази огромен скандал, след като стана ясно, че министърът на енергетиката Теменужка Петкова и Гинка Върбакова се познават от 20 години. \r\n \n\t\t\t\t\t\t", "date": "2018.03.21", "title": "Миризливите Гинка, Теменужка и ГЕРБ омирисаха и Патриаршията! Н.ВПр. Неофит им скъсал скандалния договор за ТОП имоти!"}
{"url": "http://www.bnews.bg/article/238915-oshte_edna_spechelena_bitka_sreshtu_nekorektni_proizvoditeli_na_kiselo_mlyako_po_bds", "text": "\n Още една битка бе спечелена срещу некоректни производители на кисело мляко по БДС. Докато управляващите, начело с патриотарите се чудят как да унищожат българското кисело мляко, граждански организации и журналисти се борят със зъби и нокти да защитят традиционни български продукти от лапите на некоректни производители. \r\n\r\n Битката за спасяване на българското кисело мляко започна преди повече от година. Злонамерени чиновници от министерство на земеделието се опитаха с неистински документи да променят БДС и на практика да обслужат корпоративен интерес на некоректни производители на българското кисело мляко. \r\n\r\n Отпор на тези безумия дадоха адвокат Анели Чобанова - председател на \"Конфедерация за защита от дискриминация\", журналистът Димитър Байрактаров и евродепутатът Николай Бареков. \r\n\r\n Бареков и Байрактаров внесоха официален сигнал до министъра на земеделието, с който поискаха да бъде спряна процедурата за промяна на БДС. \r\n\r\n Всички доказателства представени от Бареков и Байрактаров се потвърдиха, но министър Порожанов не потърси отговорност от служителите, които бяха изготвили документи с неистинско съдържание. \r\n\r\n Нещо повече с бездействието си чиновниците останаха със затворени очи пред нарушенията на фирмите, чийто интерес обслужваха съответните чиновници. БАБХ дори излезе с официална информация, че само 2,96 % от  млечните продукти на пазара са фалшиви. \r\n\r\n Димитър Байрактаров и адв. Анели Чобанова доказаха драстичните нарушения на БДС при производството на българското кисело мляко в предаването \"Презареди България\" на Николай Бареков още през 2017 г. институциите и прокуратурата обаче останаха безмълвни. Адв. Анели Чобанова внесе жалба до КЗК от името на Конфедерацията за защита от дискриминация и на 13.03.2018 г. с решение № 286 КЗК потвърждава нарушенията на некоректните производители на кисело мляко. Наложените глоби са за почти 160 хиляди лева. \r\n\r\n Интересното, е че повечето нарушители са фирми с преобладаващ гръцки капитал. Което навежда до сериозни подозрения, че управляващите съсипват традиционни български продукти като киселото мляко в полза на гръцкия йогурт. В момента хората, които се борят за българските ценности се броят на пръсти и натискът върху тях е огромен.  \r\n \n\t\t\t\t\t\t", "date": "2018.03.21", "title": "Още една спечелена битка срещу некоректни производители на кисело мляко по БДС!"}
{"url": "http://www.bnews.bg/article/238918-stimul_840_evro_v_sarbiya_za_parvo_dete_u_nas_250_leva_i_nakraya_samo_tsigankite_sa_na_dalavera", "text": "\n От 1 юли родителите на първородни деца в Сърбия ще получават еднократна помощ от 100 000 динара (около 840 евро). \r\nНа родителите на второ, трето и четвърто дете, родено от началото на тази година, също ще бъдат осигурени надбавки. \r\n\r\n Това съобщи сръбският министър по демографската политика Славица Джукич Деянович по Радио и телевизия на Сърбия, цитирана и от БНТ. \r\n\r\n Родителите на второ дете ще получават 10 000 динара месечно, на трето – по 12 500 динара през следващите 10 години, а за четвърто дете добавката е 18 000 динара, също за период от 10 години. \r\n\r\n Министърът посочи, че е особено тревожно, че 600 000 двойки нямат деца и обяви, че тези, които вече са правили един безуспешен опит за ин витро зачеване, ще получат и втора възможност. \r\n\r\n Освен това работодателите ще бъдат мотивирани да предоставят облекчения за служители, които са родители. \r\n\r\n В края на 2016 г. средната брутна заплата в Сърбия, която води преговори за присъединяване с ЕС и се надява да стане член на съюза до 2025 г., е 517 евро, а нетната е 377 евро. Минималната заплата в страната е 245 евро. \r\n\r\n \r\n\r\n Държавната еднократната помощ при раждане на живо дете се изплаща обикновено за около 1 месец след подаване на молба – декларация. Нейната сума е съответно както следва: \r\n– За първо дете – в размер на 250 лева. \r\n– За второ дете – в размер на 600 лева. \r\n– За трето дете – в размер на 300 лв и за всяко следващо – в размер на 200 лева. (в сила от 01.01.2016 г.) \r\n– За близнаци еднократната помощ при раждане е в размер на 1200 лева. \r\n \n\t\t\t\t\t\t", "date": "2018.03.21", "title": "СТИМУЛ: 840 евро в Сърбия за първо дете! У нас 250 ЛЕВА и накрая само циганките са на далавера... "}
{"url": "http://www.bnews.bg/article/238909-sledrodilna_depresiya_tormozi_desislava_pevitsata_debelee_udarno", "text": "\n Следродилна депресия тормози фолк певицата ДесиСлава, разкриват нейни близки. \r\n\r\n Изпълнителката на „Бели нощи“ почти не излизала от къщи, не спяла нощем заради коликите на бебето и се самосъжавявала заради натрупаните килограми по време на бременността. \r\n\r\n Покрай стреса около малкия Борис ДесиСлава нонстоп се тъпчела с нездравословна храна и така качила още 5 килограма върху и без това наедрялото си тегло. \r\n\r\n Изпълнителката имала силни притеснения, че повече никога няма да се върне на сцената заради занемарения си външен вид. \r\n \n\t\t\t\t\t\t", "date": "2018.03.21", "title": "Следродилна депресия тормози  ДесиСлава, певицата дебелее ударно"}
{"url": "http://www.bnews.bg/article/238914-darzhavata_dava_500_hil_dolara_za_svetovno_parvenstvo_po_voleybol", "text": "\n Правителството отпусна 500 000 долара, което е сумата, предвидена за плащане през 2018 г. за организирането и провеждането на Световното първенство по волейбол за мъже. България е съдомакин, заедно с Италия, на големия спортен форум през есента на 2018 г. Общата сума на изплатените от кабинета средства за организацията му в периода 2016-2018 г. е 5 000 000 долара. \r\n\r\n Световното първенство по волейбол за мъже е едно от най-престижните състезания в света. В него ще участват най-силните отбори по волейбол и поради това интересът е огромен както от страна на българските зрители, така и на тези от чужбина. Провеждането на спортната проява ще утвърди авторитета на България сред световната спортна общественост и ще окаже положително въздействие върху развитието и популяризирането на българския спорт и възможностите на българските спортисти за изява. \r\n \n\t\t\t\t\t\t", "date": "2018.03.21", "title": "Държавата дава 500 хил. долара за Световно първенство по волейбол"}
{"url": "http://www.bnews.bg/article/238913-vtori_razpit_za_sarkozi_nezakonno_li_e_finansiral_kampaniyata_si", "text": "\n Бившият френски президент Никола Саркози се яви за втори пореден ден на разпит пред следствието. Той е разследван за незаконно финансиране на предизборната му кампания преди 11 години. \r\n\r\n Според обвиненията Саркози е получил 61 милиона долара от режима на бившия либийски лидер Муамар Кадафи за финансиране на кампанията му през 2007-ма, когато бе избран за президент на Франция. \r\n\r\n Преди две години френско-ливанският бизнесмен Зиад Такиедин заяви, че е доставил в европейската страна три куфара с пари в брой между 2006 и 2007 г. \r\n\r\n През януари френски бизнесмен беше задържан в Лондон по подозрения, че е прехвърлял средства от Триполи за кампанията на Саркози.  \r\n\r\n Бившият президент категорично отрича обвиненията. \r\n \n\t\t\t\t\t\t", "date": "2018.03.21", "title": "Втори разпит за Саркози! Незаконно ли е финансирал кампанията си? "}
{"url": "http://www.bnews.bg/article/238904-bivshiyat_na_britni_spiars_shte_ya_sadi_za_oshte_pari", "text": "\n Почти 11 години след развода с бащата на децата си, Бритни Спиърс продължава да си има проблеми с него. \r\n\r\n Кевин Федърлайн е решил да съди поп звездата за по-висока издръжка. Той водеше преговори с Бритни и баща й Джейми Спиърс, но не успяха да се разберат извънсъдебно за увеличението. Бритни плаща на бащата на децата си по 20 000 долара месечна издръжка. Причината бившият танцьор да поиска повече са парите, които Бритни изкара от шоуто си в Лас Вегас – 137 милиона долара. “Ако тя се съгласи с условията му сега, значи от тук нататък всеки път, когато заработи допълнителни пари, Кевин да се появява и да иска част и от тях”, коментират разочаровани приятели на Бритни. Федърлайн има общо шест деца от три различни жени. Той е баща на синовете на Бритни Престън (12) и Джейдън (11). Има две дъщери от настоящата си половинка Виктория Принс, както и момче и момиче от първата си жена, припомня missbloom.bg \r\n  \r\n \n\t\t\t\t\t\t", "date": "2018.03.21", "title": "Бившият на Бритни Спиърс ще я съди за още пари"}
{"url": "http://www.bnews.bg/article/238911-spokoyno_ne_go_sablichaha_tozi_pat_ivaylo_petev_si_tragva_ot_omoniya_sled_skandal", "text": "\n Кипърският футболен клуб \"Омония\" Никозия ще си търси правата по съдебен път заради интервю на наставника на тима Ивайло Петев. Българинът, който пое \"детелините\" през декември 2017 г. обвини ръководството в участие в \"черно тото\" в интервю, дадено пред \"Блиц\". \r\n\r\n Петев заяви, че ще проведе разговор с ръководството на \"Омония\", но е сигурен, че ще бъде уволнен или ще напусне сам след тези разкрития. \r\n\r\n От клуба реагираха със съобщение в официалния си сайт. Те нарекоха изявлението на треньора \"клевета\" и заявиха, че ще търсят правата си по съдебен път, след като получат достоверен превод на интервюто на българина. \r\n\r\n \"Запознахме се с изявленията на Ивайло Петев в родината му. Ако те са правилно преведени, то за нас е изненада да научим, че той ги е направил, тъй като някои от тях нямат нищо общо с истината. Нещо повече, те са истинска клевета и опетняват името на нашия клуб. Ще се запознаем максимално добре с казаното от него, но в никакъв случай не приемаме това, което Ивайло Петев е заявил\", написаха в сайта. \r\n \n\t\t\t\t\t\t", "date": "2018.03.21", "title": "Спокойно, не го събличаха този път… Ивайло Петев си тръгва от Омония след СКАНДАЛ! "}
{"url": "http://www.bnews.bg/article/238916-grisho_svi_perkite_predi_turnira_v_mayami", "text": "\n Григор Димитров заяви, че ще намали собствените си очаквания за успех преди първата си среща от турнира в Маями. Причината е, че все още не се е възстановил напълно от контузията, която не му позволява да даде най-доброто от себе си на корта и спря участието му на турнира в София. \r\n\r\n Българинът е поставен под номер 3 в схемата в Маями и ще пропусне първия кръг от надпреварата. Григор ще излезе на корта в петък (23 март), когато ще играе с победителя от мача Максимилиан Мартерер – Мартон Фукович. \r\n\r\n \"Определено ще намаля малко очакванията си тази седмица. Просто не съм изиграл толкова много двубои през последните няколко седмици. Тялото ми започва отново да се чувства добре. Стъпка по стъпка искам да надградя играта си и да покажа най-добрия си тенис\", каза Димитров пред сайта на АТР. \r\n\r\n \"Миналият сезон беше много интензивен – с тренировки, пътувания, много мачове. Нормално е това да се отрази по някакъв начин. През последните седмици чувствам, че не се представям по най-добрия начин. Имам нужда да си върна отново ритъма. Да тренирам пет, шест или седем дни и да се уверя, че тялото ми отговаря добре. И след това да спечеля няколко двубоя. Надявам се, че скоро ще си върна нивото“, каза Гришо преди старта на турнира в Маями, който се очаква да бъде в петък\", добави той. \r\n \n\t\t\t\t\t\t", "date": "2018.03.21", "title": "Гришо СВИ перките преди турнира в Маями "}
{"url": "http://www.bnews.bg/article/238895-darzhavata_gubi_miliardi_ot_nesabran_dds", "text": "\n Всяка година държавата не успява да събере данък добавена стойност за милиони левове, а цифрата на изгубените средства от влезли в сила ревизорни актове в периода 2001 г. - 2017 г. възлиза на близо 6 млрд. лева. \r\n\r\n Това сочат данни на Националната агенция за приходите, предоставени по Закона за достъп до обществена информация на сдружение \"Боец\". Цифрите съобщи Георги Георгиев - председател на сдружението. \r\n\r\n Според него държавата не е събрала средствата, защото задължените лица нямат собственост, която да бъде запорирана. В обръщение до сдружението директорът на НАП Галя Димитрова заявява, че вероятността дългът на тези лица да бъде погасен е \"минимален\". \r\n\r\n Рекорд по \"изпуснати\" средства от ДДС държавата е направила през 2011 г., когато от НАП не са събрали данък добавена стойност за малко над 1 милиард лева. Той е почти равен на сумата, която не е събрана за период от цели 10 г. (2000 - 2010 г.) - 1,4 млрд. лв. \r\n\r\n След 2011 г. цифрите падат до няколко стотин милиона годишно, а най-малко държавата е загубила миналата година - \"едва\" 271 млн. лв. \r\n\r\n В изложението на НАП до \"Боец\" се съобщава още, че общата сума на несъбран ДДС за периода 2000 - 2017 г., която е констатирана при ревизии, е близо 16 млрд. лв. Те обаче на практика са \"несъбираеми\", обяснява шефката на НАП, защото тези средства са изчислени по време на ревизии от външни институции или чрез прилагането на мерки за борба с данъчните измами, а в такива случаи обикновено се откриват огромни цифри, но на практика няма как да се съберат. \r\n\r\n От сдружение \"Боец\" ще внесат сигнал в прокуратурата срещу финансовия министър Владислав Горанов и премиера Бойко Борисов за бездействие по отношение на несъбраното ДДС. Те също така искат президента Румен Радев да свика Консулстативния съвет за национална сигурност (КСНС). \r\n \n\t\t\t\t\t\t", "date": "2018.03.21", "title": "Държавата губи милиарди от несъбран ДДС "}
{"url": "http://www.bnews.bg/article/238897-ivayla_bakalova_pokaza_goreshto_tyalo_na_plazha", "text": "\n \"Мис България” 2001 Ивайла Бакалова отново зарадва феновете си със сексапилни снимки от плажа. Красивата българка, която от години живее в Дубай, демонстрира уникална физическа форма. 36-годишната бивша манекенка винаги е имала много фина структура на тялото и релефни мускули на краката и корема. Ивайла постоянно споделя в Instagram снимки от любими нейни екзотични места. Не е многословна, но винаги изразява с няколко думи любовта си към природата и щастието, което тя й носи. Наскоро обаче тя реши да се защити от жълтите медии, тъй като името на дъщеря й бе намесено във фалшиви публикации. \"Детето ми расте щастливо и обгрижвано както от мен, така и от баща си и няма нужда да търсите новина там, където я няма…\", заяви Ивайла по повод твърденията, че дъщеря й е отглеждана изцяло от баща си. \r\n  \r\n \n\t\t\t\t\t\t", "date": "2018.03.21", "title": "Ивайла Бакалова показа горещо тяло на плажа! "}
{"url": "http://www.bnews.bg/article/238907-futbolniyat_svyat_v_shok_yaya_ture_v_neizvestnost", "text": "\n Футболната федерация на Кот д'Ивоар не разполага с никаква информация къде се намира Яя Туре. През декември миналата година халфът на \"Манчестър Сити\" обяви завръщането си в националния отбор на страната и те решиха да го повикат за мартенските контроли. \r\n\r\n Но към момента, макар и да трябва да се яви в лагера на тима във Франция, все още нито е пристигнал, нито има връзка с него. \r\n\r\n \"Нашите технически сътрудници не са получили информация къде се намира в момента Яя Туре. Казано ни е, че не е в клуба си \"Манчестър Сити\", но и телефоните, които имаме са изключени\", се казва в изявление на федерацията на Кот д'Ивоар. \r\n\r\n Африканската страна не успя да се класира за Мондиал 2018 и сега тимът работи преди квалификациите за Купата на Африка. Те имат две контроли: на 24-и март с Того и три дни по-късно с Молдова. 34-годишният Туре има 100 мача и 19 гола за тима. \r\n \n\t\t\t\t\t\t", "date": "2018.03.21", "title": "Футболният свят в ШОК: Яя Туре в неизвестност!"}
{"url": "http://www.bnews.bg/article/238878-shturetsat_kiril_marichkov_v_panika_ot_strashna_diagnoza", "text": "\n Всички знаем емблематичното парче на „Щурците“ „Рок в минало време“, но за съжаление в минало време остана и младостта на музикантите, които от дългокоси бунтари се превърнаха в доайени на българския шоубизнес. \r\n\r\n Третата възраст сериозно нагази в последно време емблемата на великата банда – Кирил Маричков, който наскоро бил уплашен от страховита диагноза при преглед във висше лечебно заведение в София, твърди „Таблоид“. Басистът и вокал на легендарната рокгрупа, който е връстник на 9 септември и тази есен ще чукне 74 години, постъпил за изследвания с дребни оплаквания – мигренозни главоболия, „играещо“ кръвно, лек световъртеж. Тестовете обаче показали ниски нива на магнезий в кръвта и доцентът, към когото бил насочен Маричков, отсякъл – Алцхаймер. Рокаджията си глътнал граматиката, притеснен от грозните последствия на най-жестокия бич за третата възраст. \r\n\r\n Прогресивната загуба на паметта и умствените способности паникьосали китариста, който се страхувал от това да се превърне в гротеска повече от смъртта. За щастие на Маричков обаче се оказало, че проблемите му идват от хронично, но безобидно възпаление на червата. Именно заради него организмът му не усвоявал магнезия и го изхвърлял скорпостижно. Кирил се разминал с рецепта за таблетки, но притеснението продължава да го преследва и днес, месеци след здравословната драма. Старият рокаджия признава, че е развил жестока фобия от болести покрай дългогодишната борба на приятели си и колега от „Щурците“ Петър Гюзелев. \r\n\r\n Преди смъртта си през 2013-а година китаристът води жестока, 6-годишна битка с тумор в мозъка, претърпя редица тежки операции у нас и в САЩ, но в крайна сметка се предаде пред коварното заболяване. „Надали ще мога да приема подобна диагноза стоически като Пеци. Той беше истински герой, а и вярата му го крепеше, в последните си години се обърна към Евангелската църква. На негово място със сигурност щях да рухна, а него никога не съм го чул да се оплаква. Само като го гледах как страда развих тежка депресия“, споделял е с близки и приятели Маричков. \r\n  \r\n \n\t\t\t\t\t\t", "date": "2018.03.21", "title": "Щурецът Кирил Маричков в паника от страшна диагноза"}
{"url": "http://www.bnews.bg/article/238908-tragediya_mlad_mazh_ubi_baba_a_sled_tova_se", "text": "\n 24-годишният Цветан А. уби 84-годишна жена, след което се самоуби. Досъдебното производство за извършено убийство с последвалото самоубийство на извършителя ръководи Окръжната прокуратура във Варна. \r\n\r\n Около 1 часа след полунощ днес, в кв. „Младост“ в града 24-годишният Цветан А. започнал да хвърля от балкона на жилището си различни предмети. Младият мъж излязъл на балкона гол и крещял. Шумът от виковете и буйството му събудили живеещите във входа съседи. Подаден бил сигнал на спешния телефон 112. \r\n\r\n Цветан прескочил преградата между двата балкона и се прехвърлил в съседския. В апартамента живеела 84-годишната Минка М. След като вратата на жилището й била разбита от пристигналия полицейски екип от ОД на МВР, възрастната жена била открита мъртва. \r\n\r\n Убийството й е извършено с множество удари. В апартамента било намерено и тялото на Цветан, който се самоубил чрез включени кабели в електрическия контакт. Има данни, че е страдал от психично заболяване. \r\n\r\n Извършен е оглед на местопроизшествието под ръководството на наблюдаващ прокурор от Окръжната прокуратура във Варна. Разпитани са свидетели на действията на 24-годишния мъж. Днес ще бъдат извършени аутопсии на двете тела и назначени експертизи за установяване причините за смъртта им. Действията по разследването продължават. \r\n \n\t\t\t\t\t\t", "date": "2018.03.21", "title": "ТРАГЕДИЯ: Млад мъж уби баба, а след това се… "}
{"url": "http://www.bnews.bg/article/238903-mazhat_na_mariya_ilieva_svalya_po_mladi_matski_v_sotsialnite_mrezhi_foto_fakti", "text": "\n 27-годишният Георги Михайлов, който е баща на детето на певицата Мария Илиева не се е кротнал, след като му се роди наследник.Без свян младият бизнесмен си пише с различни разкрепостени златотърсачки в социалните мрежи, пише „Галерия“. \r\n\r\n Георги традиционно публикува снимки в инстаграм, предимно с приятели или свои лични кадри. Немалка част от фотосите обаче се коментират не само от негови другари, но и от млади засукани девойки. От коментарите се разбира, че Георги се познава с въпросните момичета и поддържа редовна комуникация с тях. Така на една от последните му снимки, на която той позира с шапка, красива девойка се закача с него именно за аксесоара. Двамата си разменят сърца и опезени човечета. Друго момиче пък се обръща към него с „мечо“, което със сигурност не е благопристойно за обвързан мъж . \r\nСтранно е, че до този момент Георги по никакъв начин не е показал, че има жена до себе си и е баща на син. Мария Илиева потвърди, че двамата не живея1т под един покрив и тя сама гледа детето им, оправдавайки любимия си, че е зает с бизнес дела. \r\n\r\n \r\n \n\t\t\t\t\t\t", "date": "2018.03.21", "title": "Мъжът на Мария Илиева сваля по-млади мацки в социалните мрежи (Фото факти)"}
{"url": "http://www.bnews.bg/article/238900-rusata_zlatka_krie_taen_brak_s_lyubimiya_na_preslava", "text": "\n Малцина знаят, че плеймейтката Златка Райкова, която се сгоди в ефира на Нова телевизия за ММА боеца Георги Валентинов, крие таен брак. \r\nПрез 2011 г., Златка сключила църковен брак с тогавашния си приятел Павел. След дълго мълчание, Райкова заяви, че с Павел са си казали заветното „да“, но само пред Бога. Свидетели на бракосъчетанието била нейна близка приятелка и доверен авер на младоженеца. Семейното щастие продължило кратко и двамата се разделили още същата година. \r\nПричината била, че Павел бил женен за друга, от която на всичкото отгоре чака и дете. Изоставената съпруга не спирала да тормози Златка, че й е откраднала мъжа и дори я заплашвала, че ще я залее с киселина. В крайна сметка плеймейтката решава, че няма да търпи тормоза и бързо се разделя с Павел. Двамата със Златка обаче не са разтрогнали църковния брак. \r\nС днешна дата бившия любим на Русата Златка вече e с фолк певицата Преслава. Двамата мислят за брак, а Преси обясни, че любимият й още не е разведен, но и това било въпрос на време, пише „България днес“. \r\n  \r\n \n\t\t\t\t\t\t", "date": "2018.03.21", "title": "Русата Златка крие таен брак с любимия на Преслава"}
{"url": "http://www.bnews.bg/article/238912-klane_v_kvartal_palen_s_balgari_v_london", "text": "\n Млад мъж е бил наръган до смърт в мол в източен Лондон. Инцидентът е станал в Стратфорд, в 9,30 вечерта. Тази част на града е пълна с българи. Подаден е сигнал за скандал между няколко момчета на спешния телефон. \r\n\r\n Млад мъж, на около 20 години, е бил намерен от пристигналите на място спешни служби, сериозно пострадал от прорезни рани. Парамедиците са опитали да му помогнат, но момчето умряло мястото на трагедията, в 10,30 часа, пише \"Новини Лондон\". Става ясно, че в понеделник вечерта още двама души са били нападнати с нож. \r\n\r\n Мъж на около 40 е бил наръган в Walthamstow и е издъхнал на място, а втори мъж е откаран в болница, в критично състояние. Той е нападнат в Southall. От миналата сряда осем души са били убити по този жесток начин. \r\n  \r\n \n\t\t\t\t\t\t", "date": "2018.03.21", "title": "Клане в квартал, пълен с българи в Лондон! "}
{"url": "http://www.bnews.bg/article/238910-nehaystvoto_na_stolichna_obshtina_nakara_zhitelite_na_ovcha_kupel_da_protestirat_vizhte_zashto", "text": "\n Част от жителите на \"Овча купел\" излязоха на протест. Години наред река Владайска подкопава пешеходен мост и близката улица в квартала, като заплашва скоро да ги компрометира. \r\n\r\n От едната страна на реката коритото е укрепено в по-голямата си част, но до блоковете от другата страна липсва опора и брегът се свлича, създавайки опасност за пътя и близките блокове. \r\n\r\n Когато реката е по-маловодна се вижда и огромна дупка, която те наричат „хралупа”. \r\n\r\n Юлиана Николова, която от години алармира институциите за проблема посочи, че ежедневно вижда как брегът изчезва.  \r\n\r\n Имало е инцидент - две деца са паднали в реката миналата година заради липсата на ограда. Разминали са се без наранявания. След това живеещите правят подписка с искане за обезопасяване, но получават две опънати ленти. \r\n\r\n Екатерина Станкова, главен инженер на район \"Овча купел\" посочи, че за участъка се предвижда изграждане на улицата, избран е изпълнител и е проведена обществена поръчка. В момента протичат отчуждителни процедури. На въпрос в какви срокове ще започне ремонт, посоченото от нея „в близките години” предизвика смеха на протестиращите. \r\n\r\n Тя добави, че предстои и реконструкцията на реката в участъка от ул. „Народен герой” към бул. „Овча купел”,но и това може да започне до половин или една година. \r\n \n\t\t\t\t\t\t", "date": "2018.03.21", "title": "Нехайството на Столична община накара жителите на \"Овча купел\" да ПРОТЕСТИРАТ! Вижте защо! "}
{"url": "http://www.bnews.bg/article/238906-maya_ilieva_likvidira_vis_2_vdovitsata_na_glavniya_byaga_v", "text": "\n Тотална ликвидация на наследството от ВИС-2 е реализирала вдовицата на Георги Илиев-Главния Мая Илиева \r\nБившата манекенка поголовно закрива или преобразува фирмите, наследени от покойния й съпруг. Близки до Мая твърдят, че схемата е част от план за напускане на страната. Твърди се, че вдовицата има намерение да се установи в Париж, а зимните месеци да прекарва в тузарското си имение в Доминикана. Вдъхновение за промяната й дал новият й приятел. Илиева и мистериозният й любовник вече няколко пъти бяха засичани от папараци да си разменят милувки в центъра на София, пише „България днес“. \r\nПодробности за връзката им не знаят дори хора от обкръжението на Илиева. Според актуалните клюки новият мъж до Мая е руснак, наследник на влиятелен генерал от КГБ. Дали това е вярно или е поредната градска легенда остава загадка. \r\nСпоред хора от подземния свят Илиева подготвя оттеглянето си от две години. Като първа стъпка тя започна с подялба на богатството останало от ВИС-2, с роднините на Васил и Георги Илиеви. Докато урежда имотните въпроси, самата тя се сдобила с просторен апартамент в Париж. \r\n \n\t\t\t\t\t\t", "date": "2018.03.21", "title": "Мая Илиева ликвидира  ВИС-2! Вдовицата на Главния бяга в..."}
{"url": "http://www.bnews.bg/article/238902-upravlyavashtite_kriyat_neshto_strashno_protsesat_se_zasilva", "text": "\n Както вече ви информирахме, в държавата ни се случва нещо страшно, което управляващите крият от народа! Превръща ли се България в територия или пък в плацдарм за неприятни действия? \r\n\r\n Знаците и действията, които се засилват стават все по-мащабни. Сериозни чужди инвеститори се изтеглят от страната ни, а нови такива не се появяват. \r\n\r\n Проверката ни показва, че спешно се продава и един от големите мобилни оператори. Голяма част от офисите му вече са затворени и част от персонала му е съкратен. \r\n\r\n Оказва се, че като се разровим, в сферата на туризма също се случва нещо страшно. Секторът, с който управляващите се хвалят най- много, направо се разпродава като пазарска чанта на бит пазар. \r\n\r\n В специализираните сайтове за продажба на бизнес, се вижда, че масово се разпродава туристически бизнес в утвърдените летни и зимни курорти. \r\n\r\n В имотните сайтове картината е направо страшна! С няколко клика на мишката установяваме, че на продан са изложени близо 1000 работещи хотела, а продавачите масово споделят, че се изтеглят от българския пазар. \r\n\r\n Какво крият зад инсценираните скандали управляващите? За некадърността на патриотарите знаем, знаем и за тяхното васалско и слугинско поведение, но определено се укрива и друга доста по-обезпокоителна информация… \r\n \n\t\t\t\t\t\t", "date": "2018.03.21", "title": "Управляващите крият нещо страшно! Процесът се засилва…"}
{"url": "http://www.bnews.bg/article/238879-deyan_ikebanata_izrigna_sreshtu_pesenta_za_evroviziya_tragediya_mafiotski_komers", "text": "\n \r\n\r\n Eтo ĸaĸвo нaпиca тoй в пpoфилa cи в социалните мрежи: \"Така наречената българска песен на \"Евровизия\" - с двама американци и пълна трагедия, комерс и нищо запомнящо се. Мафията яко си прави далаверите, за да спечелят, ама уви с такова чудо не може да се печели. Няма никаква оригиналност. По-скоро депресира, като я чуеш и не ти се иска да я слушаш повече от 1 път. Какви ли пари и на кой ли този път играят? Неспасяемо... безсилие и посредственост\". \r\n \n\t\t\t\t\t\t", "date": "2018.03.21", "title": "Деян Икебаната изригна срещу песента за \"Евровизия\": Трагедия! Мафиотски комерс!"}
{"url": "http://www.bnews.bg/article/238894-25_000_afganistantsi_sa_poiskali_da_ostanat_v_balgariya", "text": "\n Най-голям брой кандидати за убежище у нас са регистрирани от Афганистан - 1050 души. За последните 15 г. от тази страна убежище са поискали 25 000 души. Това сочат данни от анализ на Евростат за броя на кандидатите за убежище за първи път в страните на ЕС през 2017 г. На втора позиция по брой кандидати за убежище за първи път са били граждани от Ирак - 955, а на трета позиция са били сирийците - 940 души, отчита европейската статистика, на която се позова БТА. \r\nЗа първите два месеца на тази година у нас са потърсили убежище общо 224 лица, като най-голям е бил броят на сирийците - 150, следвани от представителите на Ирак - 35 и на Афганистан - 20. Статут на бежанец са получили около 60 души, хуманитарен статут - 98, а отказ е бил даден на около 180 лица. \r\nПо данни на Държавната агенция за бежанците, за 15-годишен период, най-голяма е групата на лицата, които са потърсили убежище у нас от Афганистан - около 25 хиляди души. Втора по численост е групата на лицата от Сирия - около 21 хиляди, а трета - от Ирак - около 19 хиляди. \r\nНад 650 000 бежанци са потърсили убежище в ЕС \r\nБлизо 650 хиляди лица са кандидатствали за пръв път за международна закрила в ЕС през 2017 г., отчита анализът на Евростат. Това е близо наполовина от лицата, които са кандидатствали за убежище в ЕС през 2016 г., когато техният брой е надхвърлил 1,2 милиона души. \r\nСирийците /102 400 кандидати/, иракчаните /47 500/ и афганистанците /43 600/ продължават да бъдат основно лицата, търсещи международна закрила в държавите-членки на ЕС през 2017 г. \r\nНай-голям брой сирийци са потърсили убежище в Германия - близо 50 000 души, в Гърция - около 16 000 и в Австрия - над 7 000 души. \r\nГермания е страната с най-голям брой кандидати за убежище през миналата година - над 200 000 души или около 30 на сто от общия брой на всички лица, търсещи убежище в ЕС. По брой лица търсещи убежище следват Италия - 127 хиляди /или 20 на сто/, Франция - 91 хиляди /или 14 на сто/, Гърция - 57 хиляди /или 9 на сто/ и Великобритания - 33 хиляди /или 5 на сто/. \r\nАнализът на Евростат отчита и някои интересни подробности относно националността на лицата, търсещи убежище в някои страни на ЕС: например най-компактната група лица, търсеща убежище в Испания е от Венецуела - над 10 000 молби за убежище. Във Франция най-голям е броят на молбите за убежище на представителите от Албания - около 12 хиляди, в Италия - кандидатите за убежище са най-много от Нигерия - близо 25 000, в Полша - най-компактна е групата от Русия - над 2000 души и т.н. \r\nОбщо 222 хиляди души са получиха статут на бежанец в ЕС през 2017 г. на първа инстанция, 159 хиляди са получили статут на субсидиарна закрила /като жертви на военни конфликти/, а 63 хиляди са получили разрешение за пребиваване по хуманитарни причини, отчита Евростат. \r\n \n\t\t\t\t\t\t", "date": "2018.03.21", "title": "25 000 афганистанци са поискали да останат в България"}
{"url": "http://www.bnews.bg/article/238882-malkiyat_kanar_ne_se_otdelya_ot_dzhena", "text": "\n Атанас Стоев—младши не се отделя от Джена. Малкият Канар, както е по-известен музикантът, неотлъчно следва навсякъде половинката си. \r\nМузикантите са луди един по друг, но и ужасно се ревнуват. По тази причина той следва половинката си навсякъде, особено, когато има участия извън страната. \r\n\r\n Наскоро Джена имаше концерт в Лондон, а мъжът й бе неотлъчно до нея. Двамата прекараха няколко дни в британската столица, като ден след края на участието й, Стоев поглези съпругата си с обиколка по магазините. Те се разходиха из някои от луксозните бутици, като не пропуснаха да купят по нещо и за близки, и роднини. \r\n  \r\n \n\t\t\t\t\t\t", "date": "2018.03.21", "title": "Малкият Канар не се отделя от Джена\r\n"}
{"url": "http://www.bnews.bg/article/238898-podlogite_se_razpadat_iskat_ostavkata_na_lukarski", "text": "\n По всичко личи, че разпадът на подлогите на властта е видим и за никой не е тайна, че веднъж докопали се до властта искат отново да ядат от баницата, но в този случай – мачът е загубен и никой от по-горе изброените формации няма да успее да влезе в парламента при евентуални нови избори.   \r\n\r\n Поредният балон гърми, а оставката на председателя на СДС Божидар Лукарски ще бъде поискана на 17 април на заседание на Националния съвет.  \r\n\r\n Това заяви Николай Александров, областен председател на СДС-Стара Загора, цитиран от БНР. Решението е взето на съвещание на партийните структури от Югоизточна България, което се проведе в областния град.  \r\n\r\n Хората по места не са доволни от изолацията на партията от останалите десни формации и от липсата на активна политика спрямо правителството и яснота за бъдещето на СДС. Лукарски води никаква политика, обобщи неговият заместник и бивш лидер на сините  Емил Кабаиванов. Той и колегата му Румен Христов са в преговорна група, която трябва да обиколи сините структури и да проучи нагласите за членовете на СДС за партньори в дясно и възможни коалиции.  \r\n\r\n Обединението е крайно наложително, ако партиите в тази част на политическото пространство искат да оцелеят и да участват във властта. Близо 300 хил. гласа на последните избори, разделени между три партии, няма да доведат до успех, коментира Кабаиванов.  \r\n\r\n В Реформаторския блок процесите на разпад са видни, но СДС още не е взело решение в какъв политически алианс ще продължи пътя си, коментира вчера Лукарски по бТВ. \r\n \n\t\t\t\t\t\t", "date": "2018.03.21", "title": "Подлогите се разпадат: Искат оставката на Лукарски!"}
{"url": "http://www.bnews.bg/article/238905-belobradiyat_starets_boyko_obeshta_pari_za_nadziratelite_pokazno_sa_otpusnati_novi_15_miliona", "text": "\n Не, още е рано за Коледа, но \"подаръци\" ще има за всички от... него! Премиерът Бойко Борисов се развихри. След 500 000 лв. за бедстващите във Врачанско, сега наред са надзирателите. \r\n\r\n Сумата, която може да отпусне правителството е към най-уязвимите – надзирателите, които месеци наред се бунтуваха. \r\n\r\n Цецка Цачева се „изтупа” на гърба на логото на Европредседателството и започна да сипе благодарности по никое време. \r\n\r\n Оказва се, че 6 100 000 лв. са за заплатите на надзирателите, а останалите пари ще са за системата на МВР. \r\n\r\n „Представители на синдикатите приеха първоначално предложените им 6 млн. лв. за изравняване на заплатите”, поясни Цачева. До 29 март се очакват разчети на синдикатите какво може да е увеличението. \r\n\r\n До тук добре, както се казва. Очаква се след края на МС да стане ясно ще има ли пари за добавки на пенсионерите за Великден. \r\n\r\n Въпросът е - защо трябва да се стига дотам, че да се протестира, да се бунтуват надзиратели, полицаи и т.н., за да се окаже накрая, че пари все пак за това е имало, но нали... друг е, когато се каже - извънредно премиерът реши да отпусне няколко милиона от държавния бюджет. \r\n\r\n Представете си колко още \"такива\" милиони има, които не отиват за целеви нужди, а вероятно... вие преценете къде... \r\n\r\n   \r\n \n\t\t\t\t\t\t", "date": "2018.03.21", "title": "Белобрадият „старец” Бойко обеща пари за надзирателите! Показно са отпуснати нови 15 милиона!"}
{"url": "http://www.bnews.bg/article/238899-i_poslednite_chuzhdi_investitori_byagat_ot_razruhata_sled_gerb", "text": "\n Теленор подписа споразумение за продажбата на своите активи в Централна и Източна Европа (ЦИЕ) на PPF Group за сумата от 2,8 милиарда евро (приблизително 27 милиарда норвежки крони), изчислена на база стойност на предприятията, съобщиха от централата на компанията в Норвегия. \r\n\r\n Бордът на директорите на дружеството планира да поиска от Годишното общо събрание на компанията разрешение за разпределяне на специален дивидент от 4,40 норвежки крони за акция. \r\n\r\n Трансакцията включва изцяло притежаваните от Теленор предприятия в Унгария, България, Черна гора и Сърбия, както и доставчика на технологични услуги Telenor Common Operation. През 2017 г. компаниите на Теленор в ЦИЕ донесоха на групата приходи от приблизително 11,8 милиарда норвежки крони или 9% от общите приходи на Теленор Груп. Приходите преди данъци, лихви, амортизации и отчисления (EBITDA) на тези компании достигнаха 4,1 милиарда норвежки крони или 8% от EBITDA на групата. Компаниите имат общо над 9 милиона клиенти и около 3 500 служители. \r\n\r\n „Стратегията на Теленор Груп е базирана на ръст, ефективност и опростяване на процесите и услугите. С продажбата на нашите активи в ЦИЕ, ние правим важна стъпка към опростяването и фокусирането на портфолиото на Теленор в регионите, в които виждаме най-голям потенциал за създаване на стойност. След тази трансакция обхватът на дейността на Теленор ще включва интегрирани мобилни и фиксирани оператори в Скандинавия и силни позиции на мобилните пазари в Азия. Теленор е уверен, че благодарение на опита на PPF Group в региона и в сектора, те ще бъдат добър собственик на нашите активи в ЦИЕ“, коментира главният изпълнителен директор на Теленор Груп Сигве Бреке. \r\n\r\n На предстоящото Годишно общо събрание на Теленор на 2 май 2018 г., бордът на компанията ще поиска разрешение да изплати специален дивидент от 4,40 норвежки крони за акция, дължим при успешно приключване на сделката. \r\n\r\n Заедно с вече предложения дивидент от 8,10 норвежки крони на акция за 2017 г., общата стойност на предложения дивидент през 2018 г. ще достигне 19 милиарда норвежки крони. Както вече бе съобщено, компанията също планира да поиска от \r\nгодишното общо събрание нов мандат за обратно изкупуване на акции, за да се осигури гъвкавост на допълнителното възнаграждение за акционерите в бъдеще. \r\n\r\n „Предложението ни за използване на постъпленията от тази сделка цели да осигурим атрактивно възнаграждение за нашите акционери, като същевременно запазим стратегическата си гъвкавост. Специалният дивидент ще бъде в допълнение към най- високия за всички времена обикновен дивидент в компанията и наскоро приключилата програма за обратно изкупуване. В момента се фокусираме върху развиването на съществуващите ни активи и осъществяването на дигиталната трансформация в групата. През следващите няколко години очакваме нови възможности за създаване на стойност в нашите основни бизнеси и географски области“, заяви главният финансов директор на групата Йорген Аренц Роструп. \r\n\r\n „Доволни сме от днешната трансакция, чийто успех се дължи и на професионализма на партньорите ни от \r\nPPF“, добави той. \r\n\r\n PPF Group е най-голямата частна инвестиционна група в ЦИЕ, която управлява активи на стойност приблизително 35 милиарда евро. PPF Group инвестира в различни сектори, включително банки, потребителски финанси, недвижими имоти, миннодобивна дейност и телекомуникации. През 2013 г. групата придоби подразделението на O2 в Чешката република от Telefonica, а през 2018 г. - Nova Broadcasting Group в България. \r\n\r\n С тази трансакция, PPF Group разширява портфолиото си от телекомуникационни активи с още четири държави и изпълнява дългосрочната си цел да се превърне в среден по размер европейски оператор и да използва опита си, за да засили пазарните си позиции“, коментира акционерът, отговарящ за телекомуникационните активи на PPF Group Ладислав Бартоничек. \r\n\r\n „Теленор България ще продължи да бъде пример за компания с отлични резултати, ясни и ориентирани към потребителите продукти и услуги, обслужване и мрежа с безкомпромисно качество и отговорно търговско поведение. PPF Group имат ясни цели за развитието на тяхната телекомуникационна дейност и операторите на Теленор Груп в ЦИЕ са ключови за тяхното постигане. Бих искал да подчертая, че тази сделка няма да се отрази на нашите клиенти и местни партньори и компанията ще продължи да работи с тях и за тях, както и досега“, коментира главният изпълнителен директор на Теленор България Оле Бьорн Шулстъд. \r\n\r\n Договорената цена отговаря на съотношение между стойността на предприятията и EBITDA от 6,4 пъти, на базата на резултатите за 2017 г. Двете страни се споразумяха за разсрочено плащане на част от договорната цена, като 400 милиона евро от сумата ще бъдат изплатени на четири вноски за период от четири години. \r\n\r\n Трансакцията подлежи на съответното регулаторно одобрение и се очаква да бъде финализирана през третото тримесечие на 2018 г. Считано от първото тримесечие на годината, активите на Теленор в ЦИЕ ще бъдат отбелязани във финансовите отчети на групата като „активи в продажба и прекратени операции“. \r\n\r\n Сделката се очаква да доведе до счетоводна печалба след данъци в размер на около 3 милиарда норвежки крони, която ще бъде вписана след приключването на трансакцията. \r\n\r\n Теленор работи в държавите от ЦИЕ от 25 години. Компанията навлезе на унгарския пазар през 1994 г, когато закупи местния оператор Pannon, а след това разшири присъствието си в региона като стартира мобилен оператор в Черна гора през 1996 г., а през 2006 г. придоби оператора Mobi 063 в Сърбия. Теленор закупи Globul в България през 2013 г. \r\n \n\t\t\t\t\t\t", "date": "2018.03.21", "title": "И последните чужди инвеститори бягат от разрухата след ГЕРБ!"}
{"url": "http://www.bnews.bg/article/238893-ludo_vreme_vizhte_kakvo_kazvat_sinoptitsite_ot_ban", "text": "\n Времето ще бъде динамично до края на месец март, съобщиха за bTV от БАН. \r\n\r\n Днес температурите на места в Северна България са около 0 и 1-2 градуса, докато в южна са по-високи. Очаква се застудяване и до утре дъждът ще преминава в сняг. \r\n\r\n На повечето места се очаква снежна покривка между 5 и 15 см., но на някои места тя ще надхвърли 20 см. На места ще се образуват и снегонавявания. \r\n\r\n Валежите постепенно ще отслабват, но ниските температури ще останат. Възможно е да се стигне и до минус 10 градуса на места. \r\n\r\n Подобно време е характерно за март месец, успокоиха от БАН. \r\n \n\t\t\t\t\t\t", "date": "2018.03.21", "title": "Лудо време: Вижте какво казват синоптиците от БАН!"}
{"url": "http://www.bnews.bg/article/238901-sram_v_narodnoto_sabranie_ne_im_se_raboti", "text": "\n Народното събрание си гласува седмична програма, от която личи, че не му се работи. Програмата съдържа 8 точки, от които точка 4 отпадна, поради негативно обществено настроение на внесените от министерски съвет промени на Наказателния кодекс. \r\nВ програмата е включен и паразитният корупционен закон на патриотарите, чрез който се цели прикриване на кражбите по изграждане на оградата. Законопроектът представлява допълване на две думи - \" и поддръжка \" в закона за обществените поръчки, чрез които обаче се създават условия за прикриване на кражбите по строителството на оградата на южната ни граница. \r\n\r\n Малко по-дълъг е законопроекта за изменение и допълнение на Кодекса на труда. По всичко личи, че тази седмица народните представители ще се занимават с несвойствени за тлъстите си заплати занятия, защото е видно, че не им се работи! \r\n \n\t\t\t\t\t\t", "date": "2018.03.21", "title": "Срам! В Народното събрание не им се работи!"}
{"url": "http://www.bnews.bg/article/238890-borislav_tsekov_ranob_l_udni_studenti_umni_prostatsi_i_krasivi_neuglednitsi_na_tova_se_kazva_nay_provalenata_investitsiya_na_soros", "text": "\n Борислав Цеков направи интересен коментар във Фейсбук. На прицел излизат все „познати” имена и случки. \r\n\r\n Пълние коментар без редакторска намеса: \r\n\r\n Грантове, милиони. Тръшкане и злъч. Раноб(л)удни студенти, \"умни\" простаци и \"красиви\" неугледници. Корпоративни малотиражки тип \"дадзибао\", граждани на хонорар и гъгниви грантови дърдорковци... То не беше чудо, то не беше врява. Резултат? Путин - четвърти мандат. Доналд Тръмп - първи. А цялата психодесница - във вонливото тресавище на маргиналността. Толкова могат, милите. Ей, на това се казва най-провалената инвестиция на Сорос и компания. \r\n \n\t\t\t\t\t\t", "date": "2018.03.21", "title": "Борислав Цеков: Раноб(л)удни студенти, \"умни\" простаци и \"красиви\" неугледници! . На това се казва най-провалената инвестиция на Сорос!"}
{"url": "http://www.bnews.bg/article/238896-ministar_se_opravdava_davame_po_100_miliona_za_zapalvane_na_dupki", "text": "\n Около 100 милиона лева годишно се дават за запълване на дупки по пътищата в страната, регионалният министър Николай Нанков. По думите му 40-50 милиона лева на годишна база са нужни за републиканските пътища и още толкова за общинските. Нанков отбеляза, че този неефективен и неустойчив метод трябва да бъде прекратен и се търси дългосрочно решение.  \r\n\r\n „30 години политиката е била дупките по пътищата да се пълнят със студена смес след края на зимния сезон и в есенно-зимни условия отново да „цъфнат”, отбеляза министърът пред bTV, след като премиерът Бойко Борисов разпореди спешно да се вземат мерки за отворилите се дупки по пътищата. \r\n\r\n Той увери, че се търси вариант за кардиналното решаване на проблема. \r\n\r\n Фигуративно сме поставили чиновник до всяка дупка, коментира Нанков, след като вчера вътрешният министър Валентин Радев призна, че няма как да има полицай до всички неизправности по пътищата. \r\n \n\t\t\t\t\t\t", "date": "2018.03.21", "title": "Министър се оправдава: Даваме по 100 милиона за запълване на дупки!\r\n"}
{"url": "http://www.bnews.bg/article/238892-ima_li_smisal_parvo_zasedanie_na_komisiyata_za_chez_opredelyana_kato_fars", "text": "\n Сагата ЧЕЗ продължава – днес е първото заседание на временната парламентарна комисия, която трябва да изясни детайлите около продажбата на енергодружеството у нас. \r\n\r\n Тя беше създадена след скандала около сделката с „Инерком”. Начело е депутатът от БСП Жельо Бойчев. \r\n\r\n Депутатите трябва да установят всички факти около сделката с „Инерком”, но и да върнат лентата от приватизацията на дружеството досега. \r\n\r\n В тази връзка премиерът Борисов разпореди всички доклади от проверките на енергото в Западна България да бъдат предоставени на депутатите, за да се изяснят подробностите около продажбата на ЧЕЗ в България. \r\n\r\n Много е интересно дали тази Комисия, която по мнение на повечето експерти е създадена с цел да се замаже скандала, ще произведе някаква новина и изобщо ще свърши ли полезна работа? BNews ще следи темата, всички подробности ще можете да прочетете тук! \r\n \n\t\t\t\t\t\t", "date": "2018.03.21", "title": "Има ли смисъл: Първо заседание на Комисията за ЧЕЗ, определяна като ФАРС! "}
{"url": "http://www.bnews.bg/article/238891-upravlyavashtite_patreoti_ne_nameriha_pari_pensionerite_bez_dobavki_za_velikden", "text": "\n На прага на Великден, се оказва, че българските пенсионери няма да получат добавки за празника. \r\n\r\n Както шумно обявиха в началото на март, до 20 число този месец трябваше да стане ясно ще има ли, а както знаете вчера този срок изтече. \r\n\r\n И така днес е крайният срок, в който министрите начело с Бойко Борисов могат да обявят дали ще има финансова подкрепа за хората, които са си дали живота за държавата, която очевидно им обръща гръб. \r\n\r\n Преките виновни са самите наричащи себе си патриоти, но всъщност са „патриоти”. Каракачанов, Симеонов и сие подлъгаха всички възрастни – не им увеличиха пенсиите на 300 лв., а сега са на път да ги оставят и без добавки за Великден! \r\n\r\n Срам, господа управляващи! Срам! \r\n\r\n Ето и публикация от Фейсбук: \r\n\r\n \r\n\r\n   \r\n \n\t\t\t\t\t\t", "date": "2018.03.21", "title": "Управляващите патрЕоти НЕ намериха пари: Пенсионерите без добавки за Великден!"}
