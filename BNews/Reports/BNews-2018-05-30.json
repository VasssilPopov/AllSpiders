{"url": "http://www.bnews.bg/article/242851-v_krayna_smetka_turski_potok_shte_stigne_do_balgariya", "text": "\n Газопроводът \"Турски поток\" ще стигне до България и ще бъде свързан с българската газопреносна мрежа. \r\n\r\n Това стана ясно след срещата на премиера Бойко Борисов с руския президент Владимир Путин.  \r\n\r\n Путин вече е разговарял с турския президент Реджеп Тайип Ердоган, който е дал съгласието си.  \r\n\r\n \"Относно това дали ще има втора точка на вход на газ през Турски поток за България – това, което говорихме и което президентът Путин ни увери, е, че е разговарял вчера с турския президент и нямат нищо против тази точка на контакт да влезе в България. От името на българите изказвам благодарности, че отново се връщаме към газоразпределителната роля, която имахме на Балканите\", каза Борисов, цитиран от \"Фокус\". \r\n\r\n   \r\n \n\t\t\t\t\t\t", "date": "2018.05.30", "title": "В крайна сметка: \"Турски поток\" ще стигне до България"}
{"url": "http://www.bnews.bg/article/242850-sled_blizo_5_chasa_igra_grigor_pobedi_57_ya_v_sveta", "text": "\n След маратонски мач, продължил 4 часа и 19 минути, Григор Димитров победи Джаред Доналдсън с 6:7 (2), 6:4, 4:6, 6:4, 10:8 в мач от втория кръг на Ролан Гарос. Американецът е считан за един от най-талантливите тенисисти в тура. \r\n\r\n В момента 21-годишният Доналдсън е №57 в света, а в първия кръг победи Николас Джари от Чили в голяма петсетова битка, съобщи Гонг. \r\n\r\n В третия кръг Григор Димитров ще играе с испанеца Фернандо Вердаско, който във втория кръг се справи с Гуидо Андеоци с 6:3, 6:2, 6:2. \r\n \n\t\t\t\t\t\t", "date": "2018.05.30", "title": "След близо 5 часа игра Григор победи 57-я в света!"}
{"url": "http://www.bnews.bg/article/242796-desi_fotosesiyata_shte_vi_otvrati_s_tazi_snimka_18", "text": "\n Плеймейтката Деси Димитрова-Фотосесията отново скандализира социалните мрежи, този път с кадри, на които гордо пъчи силиконовите си цици, пише \"Телеграф\". \r\n\r\n Брюнетката отнесе не малко хапливи коментари от страна на последователите, които изтъкват, че интервенциите са я превърнали в изкуствена кукла с прекалено натрапчиви извивки. \r\n\r\n Недоброжелателите на Деси споделиха, че на фотосите се виждат стриите около гърдите й, които фотошопът не е заличил. Снимката вижте  \r\n \n\t\t\t\t\t\t", "date": "2018.05.30", "title": "Деси Фотосесията ще ви отврати с тази СНИМКА 18+"}
{"url": "http://www.bnews.bg/article/242849-komandosat_izleze_na_svoboda_sadat_pretseni_che", "text": "\n Военно-апелативен съд-София пусна от ареста военния Ангел Желязков с най-леката мярка за неотклонение - „подписка”. Мъжът бе задържан за убийството на полицая Добромир Лазаров, с когото имали спор за дознателката Люба Алексова. \r\n\r\n Според военно-апелативия съд командосът има отлични характеристични данни, постоянен адрес, чисто съдебно минало и няма опасност да се укрие. На заседанието имало над  50 колеги на Желязков от поделение Специални сили в Пловдив, които дошли да го подкрепят, предаде \"24 часа\". \r\n\r\n Припомняме, че Желязков бе арестуван и оставен в ареста на първа инстанция, след като на 21 май прободе с нож полицай, който след това почина. На първото заседание по разглеждане на мярката за неотклонение на командоса излязоха много . \r\n \n\t\t\t\t\t\t", "date": "2018.05.30", "title": "Командосът излезе на свобода, съдът прецени, че..."}
{"url": "http://www.bnews.bg/article/242845-do_18_000_balgari_godishno_umirat_ot_mrasniya_vazduh", "text": "\n Между 14 000 и 18 000 са смъртните случаи годишно в България вследствие на високите нива на замърсяване с фини прахови частици. Данните са на Световната здравна организация, съобщени от заместник-министъра на здравеопазването Светлана Йорданова. Тя взе участие в експертен форум, посветен на темата за нуждата и необходимостта от чист въздух в София. \r\n\r\n Йорданова изтъкна, че 97,2% от българите са изложени на наднормени средногодишни нива на прахови частици, а София е най-замърсената столица в ЕС. Измерванията показват, че гражданите в цялата страна дишат въздух, който СЗО определя като вреден за здравето. \r\n\r\n Освен това тя констатира, че концентрациите на замърсителите на въздуха в България са прекалено високи. Според нея това се дължи на фините праховите частици и азотния диоксид, преде News.bg. \r\n \n\t\t\t\t\t\t", "date": "2018.05.30", "title": "До 18 000 българи годишно УМИРАТ от мръсния въздух!"}
{"url": "http://www.bnews.bg/article/242837-zhurnalistichesko_razsledvane_predizivika_bezumni_merki_na_mvr_za_ogradata_na_granitsata_s_turtsiya", "text": "\n \r\nЖурналистическо разследване предизивика безумни мерки на МВР за оградата на границата с Турция! \r\n\r\n Както вече знаете, МВР непркъснато се хвали за нулев емигрантски натиск на южната ни граница. След като е така защо тогава МВР обяви мерки, чрез които ни върна в мрачните времена на комунизма, когато за посещение на гранични райони се изискваше  издаване на открит лист, нещо повече навсякъде бе окичено и с табели стреля се без предупреждение? \r\n\r\n Каква е истинската причина за  ? Истинската причина се крие в журналистическо разследване, което силно е обезпокоило управляващите! Интересен запис показва, че трафика на мигранти е канализиран от лица заемащи високи постове във властта. \r\n\r\n В записа се говори за два хотела - единият с име на известен разказ на Николай Хайтов, през който се прекарвали мигрантите. Най-страшното в цялата ситуация било, че в трафика били замесени и държавни институции, което правело всички усилия на честни гранични полицаи да се оплачат на когото и да било. Журналистическото разследване се провеждало за чуждестранна медия. \r\n\r\n Какво точно са открили журналистите засега остава в тайна, но по предварителни данни ставало въпрос за министър и депутати, които чрез ловна дружина в Странджа планина осъществявали контрола върху бизнеса с мигранти, който бил изключително доходоносен. Припомняме, че вече имаше арестуван активист от партията на вицепремиера Валери Симеонов за трафик на мигранти. \r\n  \r\n \n\t\t\t\t\t\t", "date": "2018.05.30", "title": "Журналистическо разследване предизивика безумни мерки на МВР за оградата на границата с Турция!"}
{"url": "http://www.bnews.bg/article/242844-skopski_medii_imeto_veroyatno_shte_bade_republika_severna_makedoniya", "text": "\n Все още нищо не е съгласувано, бяха договорени принципите на съгласие. Работи се върху юридическо оформяне на самото споразумение. \r\n\r\n Това каза премиерът на Македония на пресконференция в Скопие. \r\n\r\n Той съобщи, че предстои да разговаря с премиера на Гърция Ципрас тази вечер, утре или до петък и при наличието на нещо съгласувано, веднага ще информира обществото. Засега всички споменавани имена са неофициални, но повечето от македонските медии смятат, че името ще е Република Северна Македония. \r\n\r\n Заев обяви още, че целият документ-договор с Гърция, който ще включва и името на бившата югославска република, ще бъде подложен на референдум в Македония през септември или октомври тази година. \r\n\r\n Правим референдум, за да може Гърция да изпрати официално писмо до НАТО и ние да получим покана за членство в Алианса. Ратифицирането на договора с Гърция ще стане в парламента и се надявам там да се получи много по-голямо мнозинство от това, което подкрепя правителството\", каза Заев. \r\n\r\n На журналистически въпрос дали с Договора за приятелство с България ще се променя македонската история и дали ще се защитава македонското малцинство, премиерът заяви, че в договора ясно пише, че Македония ще защитава правата на своята общност извън държавата, в съответствие с всички международни споразумения, които съществуват и са задължителни за всички страни. \r\n\r\n \"Договорът не застрашава никакви права на македонците или гражданите на Македония, които живеят навсякъде по света. В същото време това, което приехме и споделихме, е, че имаме обща история в допълнение към нашата национална история. Това е факт и ние не бягаме от фактите. Това са стъпките на смелите решения. Балканите имат обща история, цялата Европа има обща история. Разполагаме и с национална история, тъй както България има своя национална история\" , каза премиерът, предаде Дир.бг. \r\n\r\n     \r\n \n\t\t\t\t\t\t", "date": "2018.05.30", "title": "Скопски медии: Името вероятно ще бъде Република Северна Македония"}
{"url": "http://www.bnews.bg/article/242828-kamen_donev_otselyava_v_zloveshta_katastrofa", "text": "\n Един от най-хитовите актьори и режисьори Камен Донев, чийто спектакли събират десетки хиляди зрители, се разминава на косъм с фатален инцидент преди 5 години. \r\n\r\n През май 2013 г. Донев кара колата си по софийските улици, когато ненадейно върху него връхлита таксиметров автомобил. Ударът е нечовешки и само бързата реакция на Камен го спасява от смъртта. Той и досега се чуди как успява да не загуби самообладание, за да направи бърза маневра, която се оказва животоспасяващa, писа „Галерия“. \r\n\r\n От катастрофата излиза със счупена ръка, а докторите са изумени, че последствията не са по-тежки. Получената травма все още не е от най-леките, защото счупването е точно между лакътя и рамото и при подобни фрактури възстановяването е бавно и мъчително. Налага се лекарите да му поставят метална пластина, която да помогне за правилното зарастване на костта. Дълго време Донев ходи с пластината в ръката си, изпитва силна болка и дискомфорт. Заради катастрофата отменя спектакли и спира временно със спорта. \r\n\r\n От години той поддържа форма с айкидо и счита, че именно уменията му в това бойно изкуство са го спасили при инцидента – развил е бързите си рефлекси и преценява най-правилната реакция в сложна ситуация. \r\n\r\n Благодарение на тренировките той съумява да говори, да танцува и да се раздава на макс на сцената, без да изпитва умора.   \r\n \n\t\t\t\t\t\t", "date": "2018.05.30", "title": "Камен Донев оцелява  в зловеща катастрофа"}
{"url": "http://www.bnews.bg/article/242839-borisov_kam_putin_rusiya_vinagi_e_imala_svoeto_vliyanie_i_sred_horata_i_religiozno_zatova_e_hubavo_da_znaete_kakvo_pravim_s_kolegite_v_evropa_po_razvitieto_na_video", "text": "\n Темите за Западните Балкани, борбата с тероризма и Сирия бяха акценти в разговора между министър-председателя Бойко Борисов и президента на Руската федерация Владимир Путин в Кремъл. Това съобщиха от правителствената информационна служба. \r\n\r\n . Наскоро се срещнахме с президента. Надявам се нашата среща сега да създаде добри условия за развитие на отношенията ни\", бяха първите думи на Владимир Путин към Борисов. \r\n\r\n Българският министър-председател отбеляза, че това е третата среща помежду им и посочи, че сега двете страни могат да си сътрудничат и по темата „Западни Балкани“.  \r\n\r\n Той запозна Владимир Путин с приоритетите по време на председателството на Съвета на ЕС и по-конкретно с изграждането на проекти за инфраструктурна, транспортна и дигитална свързаност в региона. „Русия винаги е имала своето влияние сред хората и религиозно, затова е добре да знаете какви проекти правим с колегите от Европа по развитието не само на инфраструктурата, дигиталната, жп линии, магистралната и газовата инфраструктура. В сферата на сигурността и борбата с тероризма работим много добре с вашите служби, както и в областта на туризма и земеделието“, каза още българският премиер.  \r\n\r\n Двамата обсъдиха и възможностите за разширяване на сътрудничеството в сферата на сигурността както на европейско, така и на междудържавно ниво. Премиерът Борисов посочи, че усилията трябва да бъдат насочени основно към превенция на тероризма - чрез борба с радикализацията и с насилствения екстремизъм.  \r\n\r\n „Надявам се тази среща да създаде добри условия за развитие на нашите отношения“, каза руският президент Владимир Путин. Той посочи, че това може се осъществи в сферата на икономиката, културата и духовните връзки. Като пример за това руският президент посочи честването на 140-годишнината от Руско-турската освободителна война, както и Деня на българската култура, просвета и на славянската писменост. Владимир Путин приветства премиера Борисов и посочи, че се радва, че е приел поканата за визита в Москва.  \r\n\r\n \"Господин президент, мисля, че водихме един много полезен разговор.\" Това каза премиерът Бойко Борисов на пресконференция след срещата с президента на Русия Владимир Путин в Кремъл. \r\n\r\n \"Нашите колеги поеха ангажимент с ЕК да намерят правилната формула. На 27 юни в Москва откриват една изложба на Средновековието - чудотворни икони ще бъдат показани тук\", каза още Борисов. \r\n\r\n \"Предадох на Путин поздрави от Юнкер и като намери време е добре дошъл в България. Мисля, че и Радев го е поканил. Информирах Путин за това, което правим за Западните Балкани. Искам да привлечем всички световни лидери, които имат интерес към региона, за да повдигнат БВП и народите ни да живеят по-добре. Надявам се Путин да положи усилия за спирането на конфликта в Сирия и мигрантската вълна да спре да тормози Европа\", добави премиерът. \r\n\r\n \"Накрая да му пожелая успех и добро домакинство, целият свят ще гледа световното. Започнах и свършвам с добрата работа, която имаме със специалните служби по отношение на пране на пари, трафик на хора и т.н.\", каза още Борисов. \r\n\r\n \"По отношение на случая \"Скрипал\" не сме говорили. Що се отнася до срещагта ни с Борисов - говорихме за сътрудничество в енергетиката. В България само една наша компания е инвестирала над 3 млрд. долара. 25% от бюджета на България се формира от дейността на тази компания. Днес обсъдихме всичко това\", каза президентът Путин. \r\n\r\n \"Мога да потвърдя, че сме обсъдили въпроса за продължаване на газовата връзка през България. Преработваме това в план с нашите турски и български приятел - под каква форма и на какви цени трябва да определи българската страна\", добави той. \r\n  \r\n\r\n \r\n\r\n   \r\n \n\t\t\t\t\t\t", "date": "2018.05.30", "title": "Борисов към Путин: Русия винаги е имала своето влияние и сред хората, и религиозно, затова е хубаво да знаете какво правим с колегите в Европа по развитието на...(ВИДЕО) "}
{"url": "http://www.bnews.bg/article/242809-54_godishnata_bridzhit_nilsen_pak_bremenna", "text": "\n Датската манекенка и киноактриса Бриджит Нилсен обяви, че пак е бременна - на 54-годишна възраст, съобщава в. \"Билд\". Бившата съпруга на холивудската звезда Силвестър Сталоун сподели снимки в Instagram, на които се вижда набъбналият й корем. \"Семейството ми нараства\", коментира самата тя. Бриджит започна кариерата си като манекенка за Армани, Версаче и Фере. Тя придоби популярност, когато Слай и даде роля в \"Роки IV\" през 1985 г. В края на същата година двамата се ожениха, но бракът им изтрая само 2 г. Въпреки това Бриджит запази добрите си чувства към Сталоун и го защити от отправените му обвинения, че е нападнал сексуално 16-годишно момиче по време на снимките на филма \"На върха\" през 1986 г. Бриджит има общо четири синове от петте си брака. Последният й съпруг е Матиа Деси, който е 15 г. по-млад от нея. \r\n  \r\n \n\t\t\t\t\t\t", "date": "2018.05.30", "title": "54-годишната Бриджит Нилсен пак бременна! "}
{"url": "http://www.bnews.bg/article/242846-resheno_rumanskiyat_prezident_da_osvobodi_kyoveshi", "text": "\n \r\nВърховният румънски съд се произнесе, че президентът на страната Клаус Йоханис трябва да освободи Лаура Кодрута Кьовеши – главен прокурор за борба с корупцията, предаде агенция Франс прес. \r\n\r\n Това решение беше взето, след като правителството поиска от Върховния съд да се произнесе дали с решението си да не я освободи от поста, Йоханис не създава конституционен конфликт. \r\n  \r\nДнес румънски медии съобщиха, че съдът се е произнесъл в полза на правителството и за това Клаус Йоханис ще трябва да отстрани скандалната Кьовеши от поста й. \r\n  \r\n \n\t\t\t\t\t\t", "date": "2018.05.30", "title": "Решено: Румънският президент да освободи Кьовеши!"}
{"url": "http://www.bnews.bg/article/242841-izvanredno_palen_shok_ruskiyat_zhurnalist_babchenko_e_zhiv", "text": "\n Шефът на украинската служба за сигурност каза, че руският журналист Бабченко, за когото се твърдеше, че е убит, всъщност е жив. \r\n\r\n Разпространената информация твърдеше, че журналистът е убит в Киев. „Той е бил прострелян в дома си и починал от раните си в линейка на път за болницата“, съобщиха Ройтерс и ТАСС, като се позоваха на украинската полиция. \r\n\r\n Фалшивата новина предизвика остри критики към Русия, а министърът на външните работи Сергей Лавров заяви, че украинските власти продължават своя курс към русофобия. \r\n\r\n Руският журналист Аркадий Бабченко е жив, служителите на Службата за сигурност на Украйна задържаха заподозрения в подготовката на убийството му в резултат на специална операция. Според разузнавателната служба са разпределени 40 хиляди долара за организиране на опита за убийство. Пресконференцията бе предаде на живо по канал 112, съобщи Зона Медия. \r\n\r\n Самият Бабченко не е бил ранен. На пресконференция в присъствието на шефа на СБУ Василий Грицак журналистът се извини за тайна част в нападението, което не е казвал на приятели и дори съпругата си. \r\n\r\n Бабченко каза, че разузнавателните служби са научили за подготовката на убийството преди два месеца, а самият той е казал за това преди месец. Бабченко отбеляза, че информацията за него идва от Русия - изпълнителят е имали снимка от паспорта му, която може да е само от паспортния офис: \"Тази информация може да се получи само от специализирани служби\". \r\n\r\n Според Бабченко историята на счупен крак наскоро било просто художествена литература, представена в рамките на операцията. \"За един месец подготвяхме операция, момчетата се работиха като волове. Всъщност, оттам, те притиснаха от другата страна, дадоха три седмици да заповедта да бъде изпълнена\", каза журналистът.  \r\n\r\n Ръководителят на СБУ каза, че поръчителите са обещали на изпълнителя - гражданин на Украйна, бивш участник във военната операция в Донбас, 30 хиляди долара, като 15 от тях са били прехвърлени като аванс. Други 10 хиляди долара са били прехвърлени на посредника. \r\n\r\n \r\n \n\t\t\t\t\t\t", "date": "2018.05.30", "title": "ИЗВЪНРЕДНО! ПЪЛЕН ШОК: Руският журналист Бабченко е жив!"}
{"url": "http://www.bnews.bg/article/242810-fenove_razkostiha_berbatov_ne_stavash_za_mafiot_za_aktyor_sashto", "text": "\n Димитър Бербатов не става за мафиот! За актьор също. Спортистът бе разкритикуван за актьорските си умения в „Революция Х”, след премиерата на филма. Феновете са на мнение, че Бербо е твърде слаб за мафиот, а освен това е бил и силно притеснен пред камерите. „Пълно дърво и е много притеснен. Чак ти става неудобно като го гледаш”, пишат фенове в отзиви за филма. \r\nВ лентата Бербатов играе мафиота Карваджо, който върти сделки с дрога край морето, но образът му е крайно неубедителен. Въпреки това актьорския му дебют бе похвален от световните медии, като някои от тях дори го поздравиха възторжено. \r\n\r\n „Ерик Кантона, Вини Джоунс, а сега и Димитър Бербатов. Бившият нападател на „Манчестър Юнайтед” вече може да се похвали с първи стъпки в киното. Нещо повече–на екрана той изглежда също толкова брилянтно небрежен, колкото и на терен”, пише известно английско издание. \r\n\r\n В трейлъра на филма Бербатов загатва за силна роля, но истината се оказа по-различна. Феновете са убедени, че му липсва убедителност на образа, освен това други звезди, които също правят дебюта си в лентата като актьори–Люси Иларионов и Гери–Никол, демонстрират изненадващо по-висока артистичност, пише „България днес”. \r\n\r\n При все това Бербатов е демонстрирал доста по-добри умения като Кръстника пред камерите, но в домашни условия. Преди мача си срещу „Звездите на Фиго”, Митко се превъплъти в ролята на Кръстника от едноименния филм в забавно клипче с дъщеря си Деа, в което се справя доста по-добре, отколкото в „Революция Х”. \r\n \n\t\t\t\t\t\t", "date": "2018.05.30", "title": "Фенове разкостиха Бербатов: Не ставаш за мафиот, за актьор също "}
{"url": "http://www.bnews.bg/article/242840-chudo_izplatiha_zaplatite_v_bolnitsite_vav_vratsa_i_lovech", "text": "\n Министерството на здравеопазването преведе дължимите средства за заплати на персонала в болниците МБАЛ \"Проф. д-р Параскев Стоянов\", Ловеч и МБАЛ „Христо Ботев“, Враца, съобщиха от здравното министерство. \r\n\r\n Служителите в областната болница в Ловеч получават заплатите си за месеците февруари, март и април 2018 г. Работещите в МБАЛ Враца получават възнагражденията си за месеците март и април т.г. \r\n\r\n По този начин здравното министерство изпълни Решението на Министерския съвет от 23 май 2018 г. болницата в Ловеч да получи 1 022 985 лв., а тази във Враца - 1 200 128 лв. Средствата се предоставят от МЗ като безлихвена възмездна финансова помощ за разходи за персонал. \r\n\r\n Към днешна дата вече е преодоляно забавянето при изплащането на възнагражденията на работещите в двете болници. \r\n \n\t\t\t\t\t\t", "date": "2018.05.30", "title": "Чудо: Изплатиха заплатите в болниците във Враца и Ловеч"}
{"url": "http://www.bnews.bg/article/242806-mazhat_na_mariya_ilieva_v_piyanski_zapoi_s_naprashteli_abiturientki", "text": "\n Вместо да сменя памперси и да пее приспивни песнички, бащата на сина на Мария Илиева купонясва бясно с млади зрелостнички. Поредната изцепка на младия татко лъсна в Инстаграм, където Жоро не се срамува да демонстрира запоите си и да се снима с напращели абитуриентки. \r\n\r\n Едни смятат, че той излага Мария, а други го оправдават, тъй като смятат, че Илиева го е прилъгала да й направи бебе, писа „България Днес“.  Поп дивата упорито отказва да коментира отношенията си с него пред медиите, но държи да поддържа теорията, че всичко между двамата е наред и заедно отглеждат малкия Александър. \r\n\r\n Пиарката на изпълнителката наскоро заяви, че дори 27-годишният Михайлов поемал сам грижите за бебето, когато Мария е на участия. Близки до двойката обаче клюкарят, че те са в отворена връзка, а певицата се е примирила с бохемския му начин на живот. Преди време и Мария подхвърли, че дори и Георги да живее с нея и сина им, това не го прави кофти баща.   \r\n \n\t\t\t\t\t\t", "date": "2018.05.30", "title": "Мъжът на Мария Илиева в пиянски запои с напращели абитуриентки"}
{"url": "http://www.bnews.bg/article/242843-opasno_haskovliya_skochi_s_kolata_si_v_koritoto_na_rekata", "text": "\n Лек автомобил се прекатури в коритото на Хасковската река в областния град. \r\n\r\n Колата е съборила парапета на над коритото и е паднала в бетонното корито на реката. Инцидентът е станал в ранния следобед. \r\n\r\n До падането в коритото на реката се стигнало, след като друга кола засякла първата на кръстовище.  \r\nТогава водачът на падналия автомобил загубил контрол върху управлението на автомобила и се прекатурил в коритото заедно с превозното средство, съобщи Нова. \r\n\r\n Според информацията на bTV падналият автомобил се движел по централен булевард с висока скорост. Навлизайки в кръстовището, колата била ударена странично от друг автомобил, който не е спрял на знак стоп. \r\n\r\n При инцидента 38-годишният водач в автомобила е пострадал леко. \r\n\r\n Произшествието обаче повдигна въпроса за безопасността на кръстовището. Според коментари кръстовището е опасно и там трябва да се постави светофар, така че да не се стига да подобни инцидент. \r\n \n\t\t\t\t\t\t", "date": "2018.05.30", "title": "Опасно: Хасковлия скочи с колата си в коритото на реката!"}
{"url": "http://www.bnews.bg/article/242842-poredno_mele_na_patya_chelen_sblasak_na_am_hemus", "text": "\n Тежка катастрофа е станала в началото на АМ \"Хемус\" в посока Варна, предаде очевидец за БЛИЦ. \r\n\r\n Челно са се сблъскали два леки автомобила, а пострадалите са четирима. \r\n\r\n Двама от тях са турски граждани. Инцидентът е станал в района на гара Яна. На място за се отзовали екипи на полицията и спешна помощ.  \r\n  \r\n \n\t\t\t\t\t\t", "date": "2018.05.30", "title": "Поредно меле на пътя! Челен сблъсък на АМ \"Хемус\"!"}
{"url": "http://www.bnews.bg/article/242848-palna_naglost_napadatelyat_ot_troley_7_prizna_che_e_bil_drogiran", "text": "\n Нападателят от тролей №7 в София, който прободе 18-годишен младеж и бе пуснат вчера под домашен арест, твърди, че съжалява за инцидента и че е бил под въздействието на наркотици. \r\n\r\n Георги Георгиев казва, че няма ясен спомен нито за инцидента, нито за удара с нож, който нанесъл на Борислав Великов.  \r\n\r\n „Качих се в тролея и седнах на първата седалка. Някакви деца чоплеха семки. Аз изобщо не съм бил с тях. Изглежда това момче е помислило, че съм бил с тях и почна да ме удря… аз станах и аз го ударих с ножа”, твърди Георгиев. \r\n\r\n Версията на нападателя е, че е отговорил с агресия, след като и бил предизвикан – бил удрян по главата. \r\n\r\n Пострадалият Борислав Великов е категоричен, че не е проявил агресия и не е удрял нападателя. предаде БТВ. \r\n \n\t\t\t\t\t\t", "date": "2018.05.30", "title": "Пълна наглост: Нападателят от тролей 7 призна, че е бил дрогиран!"}
{"url": "http://www.bnews.bg/article/242847-rumen_radev_v_koya_politicheska_sistema_premierat_s_vdigane_na_telefona_obrashta_na_180_gradusa_vsichki_deputati", "text": "\n „Дайте ми вие определение за политическа система, в която премиерът се отбива за кафе в Народното събрание за 20 минути и си тръгва с оставката на председателя на парламента, който трябва да го контролира? Също с вдигане на телефона, той да завърти на 180 градуса всички народни представители и мнозинството да гласуват обратно на вчерашното си решение. Няма война между институциите, но има напрежение. Ние обаче трябва да следваме националните интереси. Именно – българските граждани да имат много по-голяма сигурност, както и  да имат високо качество и стандарт на живот”, каза пред медии в Пловдив президентът Румен Радев. \r\n\r\n Той коментира посещението на Борисов в Москва така: \r\n\r\n \"Ситуацията в момента е много благоприятна за българската делегация в Москва. Виждаме съживяване на отношенията с Русия. Аз поставих много въпроси при моята визита за възможностите на руската страна да оптимизира доставките и цените на енергийни ресурси, а също за по-добри условия за нашия бизнес в Русия. Много се надявам правителството да оползотвори всички тези възможности“.  \r\n \n\t\t\t\t\t\t", "date": "2018.05.30", "title": "Румен Радев: В коя политическа система премиерът с вдигане на телефона обръща на 180 градуса всички депутати?!"}
{"url": "http://www.bnews.bg/article/242826-voyna_v_mrezhata_sled_finala_na_hels_kitchan_uchastnitsite_se_obizhdat_v_chatove_alkoholik_bokluk_narkoman", "text": "\n Финалистката от шоуто „Хелс Китчън“ Нина Малакова обвини колегата си Божидар Костадинов, че е наркоман и пияница. \r\nСлед края на риалити формата 45-годишната жена реши да изчисти сметките си с бившите си съперници и започна да сипе обиди във фейсбук, Тя захапа и годеницата на Божо. \r\n„А ти контакти с мене имала ли си, че да знаеш каква съм, или ти вярваш на другите какво говорят? А, извинявай, но той не винаги е прав, нали... Намеси децата ми и ти... Ти също имаш дете, нали-какъв пример му даваш? Но аз няма да ти падна на нивото ти и да те обиждам или да намесвам децата. Всъщност ще го направя-защо пък да ти мълча... Ще попитам какъв пример дава майка им, живеейки с пърдящ нон-стоп неандерталец, бивш наркоман. А, забравих, че вие си пиете заедно, даже ти пиеш много повече от него“, пише Нина за годеницата на Божидар, която има дъщеря на 16 години от предишна връзка. \r\nСамата публикация пък е качена от готвача под форма на скрийншот иззет от телефона на приятелката му. Нина, която е майка на три деца, избухна открито и на свой ред публикува тайни чатове. \r\n„Не се прави на добра душа, че си по-страшен боклук и от мен. И дали съм наркоман--- Ха-ха, не че нещо, но някои от твоите най-близки хора, които са до теб, са по големи наркомани от мен“, отвръща Божидар, като допълва, че никъде в ефир не е споменато той и жена му да са алкохолици. \r\nГолемият победител Дани Спартак побърза да сподели публикацията, отново с цел да разобличи истинската същност на готвачката. Иван, който делеше „Адската кухня\" с Нина, не се стърпя и сподели, че държанието й по-приляга на някоя кифла, тръгнала на пазар. Обидите започнаха да валят и на няколко пъти участниците засегнаха възраст на Малакова, подчертавайки, че отношението й е под всякаква критика, пише „Телеграф“. \r\n  \r\n \n\t\t\t\t\t\t", "date": "2018.05.30", "title": "Война в мрежата след финала на „Хелс Китчън“! Участниците се обиждат в чатове: Алкохолик, боклук, наркоман "}
{"url": "http://www.bnews.bg/article/242835-bdzh_sas_zaporirani_smetki_za_milioni", "text": "\n Преди дни милиони левове са запорирани по сметките на БДЖ-Пътнически превози от кредиторите на жп превозвача по втория облигационен заем, научи OFFNews. \r\n\r\n Новината бе потвърдена от председателя на Съюза на железничарите в България към КНСБ Петър Бунев. \r\n\r\n \"Така е. Неофициално научих, че сметките са запорирани и че кредиторите на жп компанията са предприели решителни действия за това да си получат просрочените заеми\", заяви Бунев пред OFFNews. \r\n\r\n От пресслужбата на БДЖ обещаха официален коментар на случващото се. \r\n\r\n За късмет на ръководството на жп компанията запорът е дошъл след като са били платени заплатите, така че поне в близките дни не се очаква социално напрежение сред служителите. Какво ще се случи по-нататък не е ясно. \r\n\r\n Запорът на сметките на \"БДЖ-Пътнически превози\" се дължи на факта, че дъщерното дружество е солидарен длъжник на получателя на заема \"БДЖ Холдинг\". По него са останали около 60 милиона лева главница и още тридесетина милиона лева лихви за просрочия. \r\n\r\n Облигационерите обаче са решени да не търпят повече отлагания на плащанията за неопределено време и настояват за точен график в кратки срокове за изплащането на дълговете. \r\n\r\n В противен случай те заплашват, че най-накрая ще пристъпят към разпродажба на имуществото на жп компанията. Ако изпълнят заканата си БДЖ на практика ще спре да работи, защото сред обезпеченията са над 1200 вагона на БДЖ-Товарни превози (две трети от всички в движение), както и 25-те дизелови мотриси \"Дезиро\" от \"Сименс\", които са най-новият подвижен състав на държавната компания. \r\n\r\n   \r\n \n\t\t\t\t\t\t", "date": "2018.05.30", "title": "БДЖ със запорирани сметки за милиони!"}
{"url": "http://www.bnews.bg/article/242838-nedopustimo_deloto_ktb_harkashti_advokati_v_sadebnata_zala", "text": "\n Адвокати, участващи в процеса срещу банкера-беглец Цветан Василев, сътвориха същински цирк по време на днешното съдебно заседание, предаде репортер на БЛИЦ. \r\n\r\n За да протакат делото юристите накараха прокурорите да четат целия обвинителен акт, който е над 5000 страници. Магистратите изпълниха странната молба, зад която прозира намерението делото да се протака възможно най-дълго. В същото време, обаче, адвокатите на подсъдимите нахално започнаха да си играят с джиесемите и да четат развлекателни списания и жълти вестници. \r\n\r\n Мърлящината им стигна до там, че единият от защитниците захърка като носорог в студената зала. Тътенът, идващ от организма му, прониза ушите на съдията по делото, който разпореди да го събудят. Адвокатът виновно се сепна, но продължи да гледа с кървясали очи. Номерата на юристите да бавят делото, обаче, няма да минат, защото спецпрокуратурата е решила да го доведе до край. Следващото заседание е насрочено за утре.  \r\n  \r\n \n\t\t\t\t\t\t", "date": "2018.05.30", "title": "Недопустимо: Делото КТБ - хъркащи адвокати в съдебната зала!"}
{"url": "http://www.bnews.bg/article/242801-kotseto_masti_na_halvadzhiyan_sled_kapkite_razdeli_uchastnitsite_na_dva_lagera_i_spretna_nechuvan_zapoy", "text": "\n Тежък раздор настана след финала на телевизионното шоу „Като две капки вода“.  Участниците и екипът на предаването се разделиха на два лагера и купонясваха в различни дискотеки в столицата. От едната страна беше фолкпевецът Константин, който привлече Фънки и Златка в нощното си заведение в Студентски град, а на другия фронт се изявяваше Маги Халваджиян с роднините си, балета и екипа на предаването. Коцето остана на трето място в крайното класиране и това вероятно го е подразнило, тъй като е свикнал той да печели телевизионните формати, в които участва, писа „България Днес“. \r\n\r\n След финала той минал набързо през заведението на Маги и след това отпрашил към дискотеката си, за да полее поражението си. Още на входа чалгарят и членът на журито Димитър Ковачев – Фънки, който цял сезон му даваше високи оценки, бяха посрещнати от оркестър. Двамата се включиха като хванаха палките на перкусиите и затропаха по малките барабанчета. \r\n\r\n Купонът се пренесе вътре, където бяха подложени на буря от салфетки, а наздравиците се вдигаха една след друга. В компанията им се оказаха Русата Златка и фолкпевицата Бони. Из цялата дискотека обикаляше и Благо Джизъса. Георгиев се качи при DJ-я и дори изпя една сръбска песен. \r\n\r\n След няколко чаши уиски Коцето започна да се закача със Златка. При събирането за групова снимка той направи неприличен жест към нея, наподобяващ на правенето на орална любов на жена. Екипът на предаването пък купонясваше в рокаджийската дискотека на Кремена Халваджиян в центъра на София. Балетът на шоуто направи голям купон, като се развихри на дансинга. Сбирщината е продължила чак до 6 ч. сутринта. По-голямата част от участниците бяха на това парти. \r\n\r\n \r\n  \r\n \n\t\t\t\t\t\t", "date": "2018.05.30", "title": "Коцето мъсти на Халваджиян след \"Капките\". Раздели участниците на два лагера и спретна нечуван запой "}
{"url": "http://www.bnews.bg/article/242831-sram_deputatite_gi_marzi_da_rabotyat_glasuvaha_si_sedmichna_programa_ot_4_tochki", "text": "\n Срам! Депутатите ги мързи да работят! Гласуваха си седмична програма от 4 точки! \r\nОказва се, че родните ни депутати ги мързи да работят, което едва ли изненадва някой от читателите! След като почиваха седмица на различни екзотични места по света , родните ни избраници днес си гласуваха седмична програма от четири точки, вероятно още не са излезли от махмурлука на абитуриентските балове. \r\n\r\n За \"преработването\" им, ние българските данъкоплатци, ще трябва да им платим тлъсти надници, каквито изобщо не заслужават, ще трябва да им поемем и всички разходи по издръжка на секретарки, издръжка на служебни коли и шофьори и всичко това на фона на протестиращите за живота си хора, страдащи от тежки белодробни заболявания. \r\n\r\n Такъв цинизъм можем да понесем само ние българския народ и явно си го заслужаваме, след като търпим гаврата от такива народни избраници!  \r\n  \r\n \n\t\t\t\t\t\t", "date": "2018.05.30", "title": "Срам! Депутатите ги мързи да работят! Гласуваха си седмична програма от 4 точки!"}
{"url": "http://www.bnews.bg/article/242830-ukrayna_obvini_moskva_otreche_da_e_zamesena_v_ubiystvoto_na_zhurnalista", "text": "\n Москва осъди остро   и настоя пред украинските власти за истинско разследване и разкриване на виновниците. \r\n\r\n Бабченко, който бе яростен критик на Кремъл, бе застрелян снощи в Киев, където живееше в доброволно изгнание. Той казваше, че е заплашван заради това, че е разобличил ролята на Русия в конфликта в Източна Украйна. Украински политици обвиниха Русия, че е замесена в убийството. \r\n\r\n По-рано днес, коментирайки тези обвинения, руският външен министър Сергей Лавров заяви, че украинските власти продължават своя курс към русофобия. \r\n\r\n \"Поредната трагедия в Киев - Аркадий Бабченко бе убит във входа на собствения си блок и ето вече премиерът на украинското правителство (Володимир Гройсман) заявява, че са го направили руските спецслужби\", каза Лавров на международен експертен форум в Москва. \r\n\r\n По думите му \"тази мода в международните работи е твърде печална\". Мнозина обаче я следват, като украинците, радващи се на \"пълна безнаказаност от страна на западните си покровители\". Те обаче \"изцяло пренебрегват съветите на същите си западни покровители как да слагат ред в собствената си къща\", добави руският външен министър. \r\n\r\n Директорът на руската Федерална служба за сигурност Александър Бортников също отхвърли изявленията на украинските власти, че руски тайни служби са замесени в убийството на журналиста и ги нарече \"провокация\", съобщи Интерфакс. \"Пълни глупости. Впечатлението е, че бълнуват. Да се разправят помежду си\", заяви Бортников пред агенцията. \r\n\r\n Той отговори положително на въпроса дали убийството на Бабченко може да се сравни с отравянето на бившия руски шпионин Сергей Скрипал в британския град Солсбъри. \"Да, мисля, че да. Най-чиста проба провокация\", заяви шефът на ФСС. \r\n \n\t\t\t\t\t\t", "date": "2018.05.30", "title": "Украйна обвини, Москва отрече да е замесена в убийството на журналиста"}
{"url": "http://www.bnews.bg/article/242834-putin_kam_borisov_radvam_se_che_sled_dalga_pauza_priehte_nashata_pokana", "text": "\n Срещата на българския премиер Бойко Борисов с руския президент Владимир Путин започна преди малко в московския Кремъл. \r\n\r\n \"Благодаря за поканата да посетим Кремъл и да обсъдим теми от взаимен интерес\", заяви Борисов влизайки на разговорите. \r\n\r\n България смята да предложи на Русия да търгува 15 млрд. куб. м природен газ годишно през хъба Балкан. Освен това обаче българският премиер възнамерява и да обсъди ситуацията в Сирия и възможностите за намиране на мирно решение. \r\n\r\n \"Радвам се, че след дълга пауза приехте нашата покана. Наскоро се срещнахме с президента. Надявам се нашата среща сега да създаде добри условия за развитие на отношенията ни\", бяха първите думи на Владимир Путин към Борисов. \r\n\r\n На разговорите на българския премиер с руския президент присъстват и вицепремиерът Томислав Дончев и енергийната министърка Теменужка Петкова. \r\n\r\n Светогорска икона на Христос Вседържател подари българския премиер на Владимир Путин. Иконата е рисувана от монях докато пости, което засилвало нейното действие. \r\n\r\n \"Много се радвам, че след дълго прекъсване вие откликнахте на нашата покана - каза Путин, напомняйки, че съвсем наскоро е приел и президента на България Румен Радев. - Надявам се, че вашата визита в Русия, срещата ни и преговорите ни, разговорите ви с руското правителство ще създадат добри условия за по-нататъшно развитие на нашите отношения, при това в много направления, включвайки икономиката, политическите контакти, сферата на културата и хуманитарната област. \r\n\r\n Путин напомни, че съвсем наскоро са били отбелязани Дните на славянската писменост и култура, както и 140-ата годишнина от освобождението на България от османско иго. Президентът на Русия подчерта, че тези събития се явяват обединяващ фактори за двете страни. \r\n\r\n От своя страна Борисов каза, че в хода на преговорите с Путин планира да бъдат обсъдени въпроси от двустранното сътрудничество в икономиката, развитието на инфраструктурата, да бъдат обсъдени борбата с тероризма и сътрудничеството в сферата на туризма и културата. Българският премиер пожела на Путин успех при провеждането на световното първенство по футбол и отбеляза, че по време на турнира Москва ще стане столица на света, предаде Канал 3. \r\n \n\t\t\t\t\t\t", "date": "2018.05.30", "title": "Путин към Борисов: Радвам се, че след дълга пауза приехте нашата покана!"}
{"url": "http://www.bnews.bg/article/242833-teroristat_ot_liezh_pusnat_v_otpuska_ot_zatvora_narkoman_i_ubiets", "text": "\n Белгийската прокуратура обяви днес, че разглежда атаката в стила на „Ислямска държава“, при която вчера бяха убити трима души в източния град Лиеж като терористичен акт, предаде БТА. \r\n\r\n Нападателят, който бе идентифициран като Бенжамен Ерман, наръгал многократно с нощ две полицайки, преди да използва оръжията им, за да ги застреля - метод, който според разследващите се препоръчва в онлайн видеозаписи на джихадистката организация. \r\n\r\n Полицията се опитва да разбере точните мотиви зад атаката на 31-годишният мъж, който в последните 10 години влизал и излизал от затвора заради насилие и дребни престъпления. Той бил в отпуска, когато извършил нападението. \r\n\r\n След като уби полицайките, Ерман откри огън и уби 22-годишен студент, намиращ се в паркирана кола на мястото до шофьора. После взе за заложничка чистачка в близко училище, като успя да рани няколко полицаи, преди да бъде застрелян. \r\n\r\n „Квалифицираме станалото като терористични убийства и опит за терористични убийства“, заяви говорителят на федералната прокуратура Ерик ван дер Сипт на брифинг в Брюксел. \r\n\r\n Той посочи, че това се базира на няколко „първи елементи“ от разследването – фактът, че извършителят изкрещял няколко пъти „Аллах акбар“ (Бог е велик) и информация от органи по сигурността, че е бил в контакт с радикализирани лица“. Последната информация датирала от края на 2016-а и началото на 2017 г. и оттогава не е била потвърдена. \r\n\r\n Прокуратурата взела предвид и начина му на действия – атака срещу въоръжени полицаи и използване на оръжията им срещу тях, каквито атаки имало в Брюксел през 2016 г. и отговорност за тях поела „Ислямска държава“. \r\n\r\n Вътрешният министър Жан Жамбон обаче предупреди да не се избързва с извода за  екстремистки мотиви. „Има сигнали за радикализация в затвора, но дали тази радикализация е довела до тези действия? Можем да си зададем много въпроси“, каза той пред радио RTL. \r\n\r\n Специално внимание се отделя на жестоко убийство на предполагаем дилър на хероин, свързан с Ерман, който бил пребит до смърт с чук късно в понеделник в село до границата с Люксембург. \r\n\r\n Разследващите откриха във вторник чука в колата на Ерман и Жамбон каза, че според полицията нападателят в Лиеж извършил убийството часове, след като бил пуснат от затвора. Прокуратурата потвърди, че Ерман е разследван за случая. \r\n\r\n Белгийски медии посочват, че нападателят в Лиежимал постоянни проблеми със спазването на законите, предаде БТА. \r\n\r\n Още като непълнолетен той бил зависим от хероин, биел се е без повод, участвал е във въоръжени обири. Ерман многократно е бил задържан и осъждан, като някои от присъдите му са били ефективни. Често извършвал престъпленията си в съучастие с брат си. \r\n\r\n Фактът, че Ерман извършил убийствата, докато бил пуснат в отпуска, предизвика дебат в Белгия за политиката на затворите. Той иначе трябвало да бъде освободен окончателно през 2020 г. \r\n\r\n „Чувствам отговорност, тъй като отговарям за затворите“, заяви министър на правосъдието Кун Генс. Но уточни, че досега Ерман многократно е бил освобождаван за по няколко часа, както в понеделник, и винаги се прибирал доброволно в затвора. \r\n\r\n   \r\n \n\t\t\t\t\t\t", "date": "2018.05.30", "title": "Терористът от Лиеж - пуснат в отпуска от затвора наркоман и убиец!"}
{"url": "http://www.bnews.bg/article/242832-paraleli_sos_izbira_i_d_kmet_na_mladost_a_sadat_reshava_sadbata_na_ivancheva", "text": "\n Столичният общински съвет (СОС) спешно избира утре временно изпълняващ длъжността кмет на район „Младост”. Според председателя на общинския съвет Елен Герджиков досега страната никога не е изпаднала в такъв правен вакуум. \r\n\r\n По същото време утре Апелативният специализиран съд взема окончателно решение за отстраняването на обвинената в корупция Десислава Иванчева от длъжност. \r\n\r\n Преди седмица спецсъдът взе решение за отстраняването на Иванчева и на зам.-кметица Биляна Петрова, с която заедно бяха арестувани на 17 април. \r\n\r\n Съдът мотивира си решението си с това, че има двете риск да повлияят на свидетели и да злоупотребят с власт, предаде БТВ. \r\n\r\n Според обвинителите Иванчева е използвала свижданията, за да предава на доверени лица документи, които после стигали до администрацията на общината. Тя отрича да е правила нещо нередно. \r\n\r\n Иванчева и Петрова обжалваха решението на спецсъда. \r\n \n\t\t\t\t\t\t", "date": "2018.05.30", "title": "Паралели: СОС избира и.д. кмет на \"Младост\", а съдът решава съдбата на Иванчева"}
{"url": "http://www.bnews.bg/article/242829-parva_efektivna_prisada_za_obshtinarya_lazar_vlaykov_ot_septemvri", "text": "\n Бившият председател на общинския съвет в Септември Лазар Влайков беше осъден на 3 години и 4 месеца затвор при общ режим, съобщи кореспондентът на bTV региона. \r\n\r\n Той беше обвиняем за трагичния инцидент във Виноградец от есента на миналата година, когато по време на детско тържество с неговия пистолет беше застрелян 47-годишният Наско Тонкев. \r\n\r\n Според съда Влайков е виновен за престъпление по чл. 338 от НК – за това, че на 31 август/1 септември 2017 г. в ресторант „Градина“ във Виноградец не е взел необходимите мерки за сигурност при боравене с оръжие и от това е последвала смъртта на един човек. \r\n\r\n Влайков е признал вината си и за това наказанието му е било смекчено. \r\n\r\n Максималното за престъплението по този член е 10 години лишаване от свобода, а в особено тежки случаи – 15. \r\n\r\n Въпреки това обаче той заяви, че не е доволен от присъдата и ще обжалва на втора инстанция. \r\n\r\n Според първоначалните обяснения след инцидента фаталният изстрел е бил произведен от 6-годишно момченце, чийто рожден ден празнувала компания в заведението на убития Тонкев. \r\n\r\n Пистолетът, собственост на Влайков, обикалял от ръка на ръка и с него стреляли всички или почти всички около масата, свидетелстват роднините на жертвата. На място бяха намерени повече от 120 гилзи. \r\n\r\n Според близките на убития Тонкев не детето е произвело изстрела, а веднага след него Влайков, вместо да се обади на 112, звънял на познат прокурор, от когото да търси защита. \r\n\r\n Името на Влайков нашумя преди пет години, след като намушка с нож случаен гражданин след пътен инцидент. \r\n\r\n След инцидента във Виноградец той беше изключен от ГЕРБ, но в биографията му има още две подобни, отново от ГЕРБ – заради различни провинения. \r\n\r\n Попада в полицейските сводки веднъж след като пребива сина на общински съветник и втори път след нападението с ножа. \r\n \n\t\t\t\t\t\t", "date": "2018.05.30", "title": "Първа ефективна присъда за общинаря Лазар Влайков от Септември!"}
{"url": "http://www.bnews.bg/article/242836-velizar_enchev_ungarski_shamar_za_borisov_sreshtu_migrantskite_kvoti", "text": "\n Унгария отхвърли предложението на България за мигрантските квоти. Според унгарския външен министър Петер Сиярто българското предложение изпраща към мигрантите посланието, че „ако дойдат достатъчно много, те ще бъдат преразпределени, така че – да идват“. \r\n\r\n „Последното предложение на България за мигрантските квоти е притеснително, задължителното преразпределение ще бъде сериозна опасност за Европа“, заяви Сиярто със сърдит тон… \r\n\r\n Да видим как опитомените медии ще премълчат унгарския шамар за българския премиер. С трепет очаквамe коментара на герберския депутат с унгарски корени Георги Марков, за когото Борисов е дар божи за Европа. От вицетата Симеонов и Каракачанов не очаквамe нищо, от Сидеров пък – хич! Не е леко да си патриот на къса каишка и пълна ясла. \r\n\r\n Добре, че е Унгария да ни пази от самите нас. Лошото е, че унгарците сами са си виновни. През 2016-а Орбан награди Борисов с унгарския орден „Голям кръст за граждански заслуги“. След като се окичи с унгарския кръст, кръстещият се под път и над път даде тази клетва: „Уверявам ви, че защитата не само на българската, но и на европейската граница ще продължи…“ \r\n\r\n Кога ли унгарците ще си поискат кръста от галения от три папи? \r\n\r\n Велизар Енчев, Фейсбук \r\n \n\t\t\t\t\t\t", "date": "2018.05.30", "title": "Велизар Енчев: Унгарски шамар за Борисов срещу мигрантските квоти!"}
{"url": "http://www.bnews.bg/article/242824-parvi_novini_ot_moskva_medvedev_posreshtna_borisov_v_posledno_vreme_kontaktite_mezhdu_dvete_strani_sashtestveno_se_aktiviziraha", "text": "\n Премиерът Бойко Борисов и премиерът на Руската федерация Дмитрий Медведев обсъдиха задълбочаването на търговско-икономическото сътрудничество, както и в сферата на енергетиката, туризма и транспорта. \r\n\r\n В началото на разговора председателят на руското правителство отбеляза, че в последно време контактите между двете страни „са се активизирали много съществено“. „Днес вие ще имате голяма среща с президента на нашата страна (Владимир Путин), а сега ние бихме могли да обсъдим отделни параметри от нашето търговско икономическо сътрудничество и някои други актуални въпроси за нашите страни“, отбеляза Медведев.  \r\nТой още един път приветства българския премиер в руската столица. „Времето в Москва е прекрасно, което винаги предразполага (към диалог)“, забеляза руският премиер, предаде правителствената пресслужба. \r\nНа свой ред, министър-председателят на България потвърди, че ще се радва „да се възползва от възможността да обсъди и темата за нашите икономически отношения, туризма и въпросите, свързани с борбата с тероризма, както и енергийните проекти в сферите, в които бихме могли да помогнем едни на други и всички останали въпроси, които вие смятате за уместни“.  \r\n„Благодаря за прекрасното време... Благодаря на вашия екип, министрите, господин Алекперов (президентът на на „Лукойл“, който взе участие в разговора) за възможността да се срещна с вас“, добави Борисов.  \r\nВ срещата от руска страна взеха участие и министъра на промишлеността и търговията и съпредседател от руска страна на двустранната междуправителствена комисия с България по икономическото и научно-техническото сътрудничество Денис Мантуров, министърът на енергетиката Александър Новак, министърът на икономическото развитие Максим Орешкин, заместник-министърът на Александър Грушко, президентът на „Лукойл“ Вагит Алекперов и други. \r\n\r\n От българска страна в срещата участваха вицепремиерът Томислав Дончев, министърът на енергетиката и съпредседател от България в междуправителствената комисия с Русия Теменужка Петкова, министърът на културата Боил Банов, министърът на финансите Владислав Горанов, министърът на туризма Николина Ангелкова и други. \r\n\r\n   \r\n \n\t\t\t\t\t\t", "date": "2018.05.30", "title": "Първи новини от Москва: Медведев посрещна Борисов: В последно време контактите между двете страни съществено се активизираха!"}
{"url": "http://www.bnews.bg/article/242780-luiza_grigorova_otkri_plazhniya_sezon_v_gartsiya", "text": "\n Младата актриса Луиза Григорова се възползва от топлите слънчеви дни и отиде до Гърция за първи плаж. Топлият уикенд се оказа подходящ за пътешествия и почивка за актрисата и съпругът ѝ - Мартин Макариев. Луиза не закъсня да качи весели снимки от морския бряг, където събира слънце далеч от столицата. Луиза и Мартин са големи любители на морето. Миналата година те си казаха \"Да\" на морския бряг, а след това бяха на меден месец в Португалия \r\n  \r\n \n\t\t\t\t\t\t", "date": "2018.05.30", "title": "Луиза Григорова откри плажния сезон в Гърция"}
{"url": "http://www.bnews.bg/article/242815-tramp_blokira_dnevniya_red_na_g_7", "text": "\n Дни преди лидерите на седемте най-развити икономики в света да се срещнат в Канада, организаторите имат проблем - Доналд Тръмп възпрепятства постигането на съгласие по основните теми, пише \"Политико\". \r\n\r\n Ежегодната среща на държавите от Г-7 е планирана за 8 юни в канадския град Квебек, но все още се запазва безпрецедентно разделение по отношение на дневния ред и какво да включват съвместните декларации от срещата, според високопоставени представители от Европа и САЩ. \r\n\r\n И подривна сила е Тръмп. По важни въпроси като търговските правила, борбата с климатичните промени, разходите за отбрана и иранската ядрена сделка президентът на САЩ наруши световния консенсус, който съществуваше при предшественика му Барак Обама. С политиката си Тръмп остава дипломатите да си блъскат главата върху изготвянето на декларацията и намирането на обща база, която да помогне за плавното провеждане на срещата. Ако лидерите не се обединят, това ще е в разрез с традицията около срещите на Г-7, които исторически служат като годишно потвърждение на съюза между най-големите западни сили. \r\n\r\n \"Канадците не знаят какво да правят\", каза съветник на лидер на държава от Г-7. Втори съветник - дипломат от друга държава, който работи по дневния ред от месеци, съобщи, че никога не са били толкова близо до провеждането на срещата без принципно споразумение лидерите какво ще обсъдят и кажат. \r\n\r\n Трети официален представител изтъкна, че разговорите са \"несвързани и безцелни\". \r\n\r\n Премиерът на Канада Джъстин Трюдо първоначално настояваше да се използва срещата за насърчаване дебатирането на проблеми, които са централна част от програмата на правителството му, такива като климатичните промени, овластяването на жените, мир, икономическо развитие и трудовия пазар в бъдеще. Либералният канадски премиер заяви, че лидерите на държавите от Г-7 имат \"отговорност да гарантират, че всички граждани печелят от нашата глобална икономика\". \r\n\r\n Но тези цели, подкрепени с различна степен на ентусиазъм от другите лидери, са в сблъсък с протекционистката \"Америка първа\" на Тръмп, отбелязаха високопоставени представители. \r\n\r\n Трюдо се фокусира върху половото равенство като \"топ приоритет\" на канадското председателство. \r\n\r\n Критици обвиняват администрацията на Тръмп, че следва политики в ущърб на жените - предимно действия в областта на репродуктивното здраве и равното заплащане. Самият президент на САЩ е замесван в секс скандали, което той категорично отрича. \r\n\r\n До миналата седмица дори нямаше споразумение дали изобщо ще има финално комюнике, подписано от всички лидери, което e традиция, или Трюдо просто ще излезе със съобщение в края на срещата, каза официален представител от държава от Г-7. Дипломатите зарязаха чернова на комюнике, защото включва елементи, които не са одобрени от всички. \r\n\r\n \"В момента няма нищо. Просто да бъдем мили с жените, което е добре, но това ли е\", попита високопоставен съветник, запознат с обсъжданията на програмата. \r\n\r\n Дипломатите работят по дневния ред от месеци, но всички са песимистични след среща в Квебек през април, според високопоставен европейски представител. \r\n\r\n В Берлин пък се безпокоят, че Тръмп ще използва Г-7 публично да принуди Германия да поеме ангажимент за увеличаване на военните разходи. \r\n\r\n Представители на САЩ признаха, че има голяма несигурност около това какво ще донесе срещата. \r\n\r\n Разногласията между Тръмп и другите лидери си проличаха още на миналогодишната среща на Г-7 в Италия. \r\n\r\n В момента дипломатите са постигнали обща база само по казуса с Венецуела. \r\n \n\t\t\t\t\t\t", "date": "2018.05.30", "title": "Тръмп блокира дневния ред на Г-7"}
{"url": "http://www.bnews.bg/article/242799-kalin_vrachanski_pribra_staro_gadzhe_natiskat_se_po_gradinkite", "text": "\n Актьорът Калин Врачански е щастлив отново със старо гадже. Преди дни той е бил забелязан в градинката зад Народния театър заедно с тв водеща, с която са имали връзка преди 4г. Те са се държали за ръце и се прегръщали страстно. „Мариана беше в доста къса черна рокля над коляното, а Калин с широки дънки, бежова тениска и дежурния каскет, килнат настрани“, докладваха очевидци пред „Телеграф“. \r\n\r\n Въпреки късния час, малко след 22,30, влюбените били разпознати от минаващи наоколо хора, които не си позволили да ги притесняват. Колеги на Врачански разкриха, че след кратки мимолетки с фенки, той отново е на линия за нови романтични приключения. Отскоро тв водещата също е свободна, след като се раздели с мъжа си Симеон Колев. \r\nОтношенията между двамата влюбени имат своята предистория. Още през 2014г. бяха изловени от папараци да се натискат в столичен бар, но тогава се оправдаха, че ласките им са само дружески. \r\n \n\t\t\t\t\t\t", "date": "2018.05.30", "title": "Калин Врачански прибра старо гадже, натискат се по градинките"}
{"url": "http://www.bnews.bg/article/242827-mvr_zatamni_okonchatelno_pechalnata_ograda_po_granitsata_kray_na_dostapa_do_neya_i_snimkite", "text": "\n Със заповед на министъра на вътрешните работи по протежение на временно възпрепятстващо съоръжение /ВВС/ по границата е обособена стратегическа зона за сигурност до 300 метра от съоръжението. За осъществяване на законоустановени дейности зад него на места са изградени пешеходни или автомобилни портали, съобщиха от МВР. \r\n\r\n С Постановление № 236 от 20.10.2017 г. Министерският съвет на Република България прие допълнение на ПМС № 181 от 2009 г, с което изграденото временно възпрепятстващо съоръжение по българо-турската граница е включено в списъка на стратегическите обекти и дейности от значение за националната сигурност. \r\n\r\n В тази връзка Главна дирекция \"Гранична полиция\" създава необходимата организация за осъществяване на пропускателния режим и реда за пребиваване в стратегическата зона на временно възпрепятстващото съоръжение. Посещенията и пребиваването на лица, както и осъществяването на всякакви дейности до временно възпрепятстващото  и в стратегическата зона, се съгласуват с директора на Главна дирекция \"Гранична полиция\" или с директора на Регионална дирекция \"Гранична полиция\" - Елхово. \r\n\r\n При необходимост лицата, които ще пребивават в стратегическата зона, се придружават от служители на ГДГП. \r\n\r\n На лица, пребиваващи до съоръжението и в стратегическата зона, се забранява следното: \r\n\r\n - Извършване на действия, които биха довели до нарушаване на нормалното функциониране на ВВС, изградените портали, водостоци и прилежащия към съоръжението път; \r\n\r\n - Внасяне и изнасяне на предмети и вещи, които биха довели до затруднения и невъзможност за функциониране и нарушаване целостта на ВВС; \r\n\r\n - Фотографиране и заснемане на елементи на ВВС и прилежащия път; \r\n\r\n - Извършване на умишлени действия, които могат да се определят от смесените гранични комисии като гранични инциденти, съгласно Спогодбата между България и Турция от 1967 г. \r\n\r\n - Извършване на закононарушения съгласно действащата нормативна уредба. \r\n\r\n В съответствие със Закона за МВР, служителите на ГДГП осъществяват административно-наказателна дейност при констатиране на нарушения на определения ред за достъп до стратегическата зона и ВВС, като обект от значение за националната сигурност. \r\n\r\n При необходимост от пребиваване в обособената стратегическа зона или в близост до изграденото ВВС, както и за преминаване през обособените пешеходни/автомобилни портали по протежение на възпрепятстващото съоръжение, гражданите трябва да подадат заявка в ГДГП, РДГП Елхово или съответните гранични полицейски управления на регионалната дирекция - ГПУ Свиленград, ГПУ Елхово, ГПУ Болярово, ГПУ Средец и ГПУ Малко Търново. \r\n\r\n Информация може да се поиска и от кметовете на населените места, намиращи се в близост до българо-турската държавна граница, с които е уточнен реда за подаване на заявки за преминаване през порталите на ВВС. \r\n\r\n Припомняме, че постановлението на Министерски съвет бе прието след като депутатът от БСП Елена Йончева направи филм по темата за падналата ограда на места в Бургаско и улеснението за безпрепятствено преминаване на бежанци. След това оградата не издържа и в Свиленградско.  Оповестяването на данни за падналата ограда доведоха до редица сериозни скандали между нея и вицепремиера Валери Симеонов. Лъснаха и скандални разкрития за фирмата-фантом и строител на оградата. \r\n\r\n Би Нюз неколкоктратно информира, че зад строежа на оградата стои  , с която е сключен договор за за подучастък от района на ГПУ Средец от гранична пирамида 87 до гранична пирамида 123.  В търговския регистър обаче не откриваме никаква информация за фирма Булбения ООД. \r\n \n\t\t\t\t\t\t", "date": "2018.05.30", "title": "МВР затъмни окончателно печалната ограда по границата: Край на достъпа до нея и снимките!"}
{"url": "http://www.bnews.bg/article/242817-rumen_radev_za_nedoumieto_mareshki_nevezhestvoto_v_sferata_na_sigurnostta_e_opasno_i_nakraya_izliza_skapo", "text": "\n \"Модернизацията на българската армия няма алтернатива. Невежеството в сферата на сигурността не само е опасно, но накрая винаги излиза скъпо.\" Така президентът Румен Радев коментира искането на Веселин Марешки за налагане на мораториум върху средствата за армията. \r\n\r\n Радев заяви, че война между институциите няма. \r\n\r\n \"Има напрежение, но трябва да гледаме националните интереси и целите пред нас да бъдат такива, че гражданите да имат по-голяма сигурност и по-високо качество на живот\", коментира президентът. \r\n\r\n Припомняме, че по-рано днес аптекарският бос заяви гръмко, че е внесъл в парламента проектoрешение за мораториум върху разходите за въоръжаване. От партията искат да се спрат проектите за купуване на нов тип изтребители и бронирани машини за 3,3 млрд. лева. \r\n\r\n „Граничим с държави, с които сме приятели. Не мисля, че от някоя от тях имаме заплаха за нападение, особено по въздух. Това е излишен лукс”, заяви в „Здравей, България Веселин Марешки. \r\n\r\n По думите му това е дезертьорство спрямо българския национален интерес и парите могат могат да бъдат изхарчени много по-полезно. \r\n\r\n „Не смятам, че има заплаха за националната ни сигурност. Тя е много по-заплашена от бедността и корупцията, отколкото от някакви външни фактори. Първо да се справим с тези проблеми и след това, ако останат някакви пари, да ги даваме за излишен лукс”, заяви Марешки. \r\n\r\n „Ние сме за оправяне живота в България, за инвестиране на тези пари в младото поколение, за да решим демографския срив. Когато останат пари, тогава да си купуваме луксозни играчки”, допълни той. \r\n\r\n Марешки се закани партията му да иска оставката на военния министър Красимир Каракачанов. \r\n\r\n „За грабежа с тези самолети няма да подкрепим правителството. Смятам, че това е краят на така наречените Патриоти”, допълни лидерът на \"Воля\". Освен това той подкрепи тезата си, като цитира предходно изказване на Искрен Веселинов от ВМРО, който обявил същото твърдение преди време. \r\n\r\n   \r\n \n\t\t\t\t\t\t", "date": "2018.05.30", "title": "Румен Радев за недоумието Марешки: Невежеството в сферата на сигурността е опасно и накрая излиза скъпо! "}
{"url": "http://www.bnews.bg/article/242823-barekov_za_gavrata_s_vaptsarov_chalga_imitatsiyata_darzhava_koyato_vadi_vaptsarov_botev_vazov_i_aleko_ot_uchebnitsite_i_gi_vkarva_v_pop_folka", "text": "\n разбуни духовете в държавата. Възмущението си от чалга имитацията, която вади Вапцаров, Ботев, Вазов и Алеко от учебниците и ги вкарва поп-фолка, изрази евродепутатът Николай Бареков. \r\n\r\n *Публикуваме без редакторска намеса: \r\n\r\n \"Мръсна, Долна, Просташка СГАН. В държава на политически проститутки и дилетанти. Чалга имитацията държава, която вади Вапцаров, Ботев, Вазов и Алеко от учебниците и ги вкарва в “поп-фолка” и баджак куртизанките като Гала, Ади, Мади, кака Тонка и другите шафрантии от екрана. Прост народ - чалга държава.\" \r\n \n\t\t\t\t\t\t", "date": "2018.05.30", "title": "БАРЕКОВ ЗА ГАВРАТА С ВАПЦАРОВ: Чалга имитацията държава, която вади Вапцаров, Ботев, Вазов и Алеко от учебниците и ги вкарва в “поп-фолка”!"}
{"url": "http://www.bnews.bg/article/242816-sled_trimesechen_natisk_ananiev_uspya_plochev_napuska_posta_shef_na_zdravnata_kasa", "text": "\n Проф. Камен Плочев напуска поста си като шеф на Здравната каса, като е уведомил, че не може да изпълнява задълженията си поради здравословни проблеми. \r\n\r\n Припомняме, че Плочев е в болничен от три месеца, след скандал със здравния министър Кирил Ананиев. \r\n\r\n Шефът на Касата поиска актуализация на бюджета за здраве заради дълговете към европейски здравни фондове. Министърът го оспори и поиска оставката му. \r\n\r\n През март обаче истина излезе наяве -  \r\n\r\n Въпросът не е дали се е знаело, а защо никой не е предприел нищо. Бюджетът на НЗОК е определен първо от министерството на финансите, после е одобрен от администрацията на НЗОК, после е гласуван от Надзорния съвет, после е одобрен от министъра на здравеопазването, после е гласуван от Министерския съвет и накрая е гласуван на две четения в Народното събрание.  \r\n\r\n Очевидно процедурата по приемането е вървяла на сляпо, а тези които са знаели за проблема са се страхували да го изрекат на глас. Страхували са се не без основание. Всички видяха какво се случи с Управителя на НЗОК проф. Плочев. Поискаха му оставката упрекнаха го в лъжа, а се оказа, че човекът е казал истината и проявил загриженост на добър стопанин, каквато е длъжен да има като Управител.  \r\n\r\n Ако надзорът на НЗОК приеме оттеглянето му от поста, парламентът ще трябва да избере нов управител. \r\n \n\t\t\t\t\t\t", "date": "2018.05.30", "title": "След тримесечен натиск Ананиев успя: Плочев напуска поста шеф на Здравната каса!"}
{"url": "http://www.bnews.bg/article/242825-izvanredno_35_godishen_mazh_se_gramna_v_banishora", "text": "\n Около 35-годишен мъж е бил намерен прострелян в столичния квартал \"Банишора\". .  \r\n\r\n Според ПИК мъжът се е самопрострелял в жилището си. Жив е откаран в болницата, са потвърдили от МВР. \r\n\r\n \r\n  \r\n \n\t\t\t\t\t\t", "date": "2018.05.30", "title": "ИЗВЪНРЕДНО:  35-годишен мъж се гръмна в \"Банишора\"!"}
{"url": "http://www.bnews.bg/article/242820-metla_v_bnt_uvolniha_shefa_na_sportnata_direktsiya_metodi_manchenko", "text": "\n Шефът на спортната редакция в БНТ Методи Манченко бе уволнен! Новината съобщиха с официално писмо от държавната телевизия. \r\n\r\n Ето и официалното съобщение: \r\n\r\n В рамките на провеждащите се промени в ръководството на БНТ, от 31 май 2018 година от заеманите длъжности се освобождават Методи Манченко - главен продуцент на продуцентски център „Спорт“ към дирекция „Информация“, Росица Григорова - финансов директор, Елисавета Боянова-Канелова -  главен счетоводител, Зорина Бояджиева - началник на отдел „Управление на собствеността“, Асен Илиев - началник на отдел „Обществени поръчки“ и София Живкова - началник на отдел „Маркетинг и продажби“ в дирекция „Маркетинг и комуникации“. \r\n\r\n Предстои да бъдат обявени новите титуляри на тези длъжности. С настоящите промени приключва формирането на ръководния екип на БНТ. \r\n\r\n Българската национална телевизия благодари на колегите за работата им в медията. \r\n \n\t\t\t\t\t\t", "date": "2018.05.30", "title": "Метла в БНТ: Уволниха шефа на спортната дирекция Методи Манченко!"}
{"url": "http://www.bnews.bg/article/242804-tragediya_dvoyno_ubiystvo_v_haskovsko", "text": "\n Двойно убийство в хасковското село Козлец. Мъж е прострелял смъртоносно с пушка съпругата си и негов съсед. Задържан е 45-годишен мъж от селото. Мотивът за убийството е ревност.  \r\n\r\n На място има екипи на полицията и съдебен лекар. Продължават огледите, събират се улики за тежкото престъпление.  \r\n \n\t\t\t\t\t\t", "date": "2018.05.30", "title": "ТРАГЕДИЯ! Двойно убийство в Хасковско "}
{"url": "http://www.bnews.bg/article/242800-ne_se_chudete_zashto_tsiganite_glasuvat_za_vmro_i_agent_ivan_snimki", "text": "\n \r\n\r\n Отговор на този въпрос дават граждани от Казанлък. \r\n\r\n Хората изпратиха снимки на един от емблематичните цигански блокове и самата циганска махала на градът на розите. Според хората от ВМРО от сега били поели ангажименти да уредят с държавни пари санирането на този блок, както и облагородяването на района в циганската махала. \r\n\r\n Хората на агент Иван обещали на циганските барони, че няма да бъде съборена нито една незаконна къща на цигани, но за целта циганските гласове на предстоящите евро избори трябвало да отидат за ВМРО. \r\n\r\n За  да се гарантира обещанието на ВМРО и държавните пари да отидат където е обещано от ВМРО са настоявали да бъде назначен техен човек за зам.областен управител на Стара Загора.  Проверка показа, че на 23.05.2018 г. за такъв е назначен оперния певец Червилов, който е и общински председател на ВМРО. Така че не се чудете защо циганите гласуват за ВМРО важното е, че ние балъците плащаме сметката?! \r\n\r\n \r\n \n\t\t\t\t\t\t", "date": "2018.05.30", "title": " Не се чудете защо циганите гласуват за ВМРО и агент Иван!(СНИМКИ)"}
{"url": "http://www.bnews.bg/article/242772-dzhino_biankalana_ridae_zagubih_bashta_si", "text": "\n Джино Бианкалана заяви, че се е случило най-лошото нещо в живота му - загубил е баща си. Любимата риалити звезда на България, публикува в социалната мрежа трогателна публикация, придружена със снимка на родителите си. \r\n\r\n \"Не мога да повярвам, че се случи най-лошото е моя живот. Загубих най-добрия ми приятел, моя пример за мъж и татко. Сърцето ме боли. Никога няма да забравя татко и ще продължа да съм това което съм и възпитанието което си ми дал. Аз съм 10% това което беше ти. Цял живот ще се старая да ходя по твоите стъпки и ще дам всичко от себе си да се гордееш с мен. ОБИЧАМ ТЕ ТАТЕ ти си моя герой (heart_break) R.I.P\" \r\n  \r\n \n\t\t\t\t\t\t", "date": "2018.05.30", "title": "Джино Бианкалана ридае: Загубих баща си! "}
{"url": "http://www.bnews.bg/article/242795-stroezh_na_plazha_razbuni_duhovete_v_kavarna", "text": "\n Багери се появиха на плажа в Каварна. Според сигнал на бившия кмет и настоящ общински съветник Цонко Цонев това е поръчка на общината за „облагородяване“, въпреки нарушението на закона. \r\n\r\n Стори се незаконно. До 1 март трябваше да има решение на Общинския съвет за удължаване на строителството, такова взеха на 16 май. Областният управител отмени и върна решението, след това строителството пак продължи, каза Цонев. Според него с държавни пари ще се прави дъждовна канализация на „хотела на един господин, казва се Цуцко“. „И това всичко е маскирано като облагородяване на морската зона“. \r\n\r\n Настоящият кмет Нина Ставрева отрече всички твърдения на Цонев. Обектът е част от инвестиционната програма на общината, която е гласувана с приемането на бюджета на 2 февруари тази година, каза тя. Кметицата обясни, че не са входирали докладна за удължаване на срока на строителство в законовия срок, защото е било предвидено дейностите да приключат до 15 май. Забавянето се дължи на форсмажорни обстоятелства, стана ясно от думите ѝ. \r\n\r\n Ставрева беше категорична, че общината не строи дъждовна канализация в полза на частния хотел. \r\n\r\n Председателят на Общинския съвет Красимир Кръстев призна, че строежът е незаконен съгласно решението на областния управител. Според него причината да се стигне дотук е бавната работа на администрацията. \r\n\r\n Цуцко е „Валентин Николов, бивш съветник на Суджука“, каза Цонев. \r\n\r\n bTV опита да се свърже с Николов, но вчера през целия ден той не си вдигаше телефона. Цуцко не познавам, каза Ставрева. \r\n \n\t\t\t\t\t\t", "date": "2018.05.30", "title": "Строеж на плажа разбуни духовете в Каварна"}
{"url": "http://www.bnews.bg/article/242798-politsiyata_razchistva_bezhanski_lager_v_parizh", "text": "\n Френската полиция започна разчистването на най-големия бежански лагер в Париж, където живеят около 1700 души в импровизирани палатки, предаде БГНЕС. \r\n\r\n Мигрантите ще бъдат временно настанени на 20 различни места в района на Париж, докато властите проверят самоличността им, каза вътрешният министър Жерар Коломб. \r\n\r\n На разсъмване около лагера бяха разположени полицейски части за борба с безредиците, някои от които пристигнаха с лодки. Мигрантите чакаха търпеливо да бъдат извозени с автобуси от лагера Порт дьо ла Вил в североизточните райони на Париж. \r\n\r\n Лагерът беше населен с бежанци предимно от Судан, Сомалия и Еритрея. \r\n\r\n Други два лагера с бежанци във френската столица също ще бъдат опразнени, вероятно следващата седмица. \r\n \n\t\t\t\t\t\t", "date": "2018.05.30", "title": "Полицията разчиства бежански лагер в Париж "}
{"url": "http://www.bnews.bg/article/242814-aktsiya_konfiskuvaha_visokokachestven_kokain_za_93_000_evro", "text": "\n Над 3 килограма кокаин са задържали спецполицаи при опит за продажба в Свиленград. Сделката е била на стойност 93 хиляди евро, а търговците са били трима.    \r\n\r\n Групата е наблюдавана повече от четири месеца. За залавянето им са използвани специални разузнавателни средства. Участвал е и служител на ГДБОП, който е бил под прикритие. \r\n\r\n Именно той е осъществил сделката с тях за над 3 килограма висококачествен кокаин в района на село Левка. Тримата са от Ботевград и Свиленград. Разпространявали са наркотици на територията на цялата страна. \r\n\r\n Били са „особено параноично мнителни” и постоянно са сменяли условията, разказаха разследващите. Двама от тях са криминално проявени и осъждани, единият е с чисто съдебно минало. При претърсвания са открити и иззети мобилни телефони, около 20 000 лева, електрона везна, лаптоп и други вещи, които имат отношение към случая. \r\n\r\n Търсят се още съпричастни към групата, но към този момент такива не са установени. Задържаните остават за постоянно в ареста. Повдигнати са им обвинения за разпространение на наркотици. \r\n \n\t\t\t\t\t\t", "date": "2018.05.30", "title": "АКЦИЯ: Конфискуваха висококачествен кокаин за 93 000 евро"}
{"url": "http://www.bnews.bg/article/242790-obshta_stachka_i_protesti_otnovo_paralizirat_gartsiya", "text": "\n Обща стачка и протести срещу мерките за икономии отново ще парализират Гърция днес. \r\n\r\n Стачката ще блокира морския трафик. \r\n\r\n Авиодиспечерите ще спрат работа между 10:00 и 13:00 ч., което ще доведе до отмяна и препрограмиране на полети. \r\n\r\n Ще бъде спрян и влакът между центъра на Атина и летището, а градският транспорт няма да се движи в началото и в края на деня. \r\n\r\n Предвидени са синдикални шествия по обяд в Атина и в големите градове. \r\n\r\n Синдикатът на журналистите също се присъединява към стачката, затова телевизията и радиото ще останат без информационни емисии, а новинарските сайтове ще работят със забавено темпо. \r\n \n\t\t\t\t\t\t", "date": "2018.05.30", "title": "Обща стачка и протести отново парализират Гърция"}
{"url": "http://www.bnews.bg/article/242791-politicheski_haos_v_italiya_ne_e_yasno_koy_shte_upravlyava_stranata", "text": "\n Италия в политически хаос и неяснота. Два дни, след като президентът на републиката Серджо Матарела даде мандат на финансиста Карло Котарели да състави служебен кабинет, остава неясно дали той ще успее в начинанието, или ще върне мандата. Очаква се двамата политици да се срещнат днес. \r\n\r\n Популистките партии с най-голямо мнозинство настояват за незабавни избори. Лидерът на „5 звезди” Луиджи ди Майо е готов да направи крачка назад и да работи с президента за политическо правителство, а еврскептичната лига засили популистките тонове и вече започна изборна кампания. Международните финансови пазари отбелязват катастрофални показатели и ако стабилността в третата по големина икономика в еврозоната не се завърне, рискът е да повлече европейската икономика. \r\n \n\t\t\t\t\t\t", "date": "2018.05.30", "title": "Политически хаос в Италия, не е ясно кой ще управлява страната"}
{"url": "http://www.bnews.bg/article/242792-bageri_v_stolipinovo_butat_nezakonni_kashti_i_pavilyoni", "text": "\n В \"Столипиново\" започна поредната акция по събаряне на незаконни постройки. Багерите събориха незаконна къща, в която се е настанил баща с три деца, както и 10 павильона. \r\n\r\n Кметът на района Ниолай Чунчуков посочи, че незаконното строителство е от няколко години и с махането на къщата ще се контролира по-лесно строителството на нови постройки. Те имат регистрация на друг адрес и където са регистрирали би трябвало да отидат да живеят, каза той. \r\n\r\n Той призова всеки, който иска да осъществява търговска дейност да отиде в регламентираните търговски обекти на общинските терени и да си плащат таксите към община Пловдив. \r\n \n\t\t\t\t\t\t", "date": "2018.05.30", "title": "Багери в \"Столипиново\": Бутат незаконни къщи и павильони"}
{"url": "http://www.bnews.bg/article/242793-grazhdani_protestirat_sreshtu_stroezh_na_kashti_za_gosti_i_spa_tsentar_v_rupite", "text": "\n Граждани протестират срещу строеж на къщи за гости и СПА център в Рупите. Местността е защитена зона, но инвеститорите искат да построят 11 къщи за гости. \r\n\r\n \"Инвестиционното намерение се намира наистина в местността Рупите, но тя е огромна като площ. То се намира в близост до изворите на около 300 метра и граничи с една от оградите на комплекса на Ванг. Имаме абсолютно всички разрешителни. Има информация, че първо се копаят гьоловете - няма нищо с гьоловете, те са си там, хората си се къпят... Това са си частни терени, които всеки един гражданин утре като иска да прави някакво инвестиционно намерение, той е длъжен да си го съгласува с община, в случая - ние с община Петрич\", коментира пред БНТ инвеститорът Валентин Парапунов. \r\n\r\n Строежът предизвика общественото недоволство и гражданите твърдят, че ще бъде изграден незаконен спа комплекс, а минералните извори - гьолове, ще изчезнат.  \r\n\r\n \"Проблемът е, че обществеността не е запозната, няма прозрачност на процедурата, на инвестиционните намерения и според нас е заплашено съществуването на това място и изобщо запазването на екосистемата и бъдещето на региона, каза една от недоволните гражданки. Казва ни се, че всички процедури са спазени, че ще се построят 11 двуетажни къщички, но ние знаем какъв е дебитът на концесията, знаем колко са ползвателите с договори - по пътя на логиката дебитът няма да е достатъчен, за да се осигури вода. Това означава, че свободният разлив ще се намали, естествените гьолове ще изчезнат, екосистемата ще се загуби, а от това зависи животът на земноводни, влечуги, птици\", коментират пред БТВ протестиращи. \r\n\r\n \"Възложителят е съгласувал подробния устройствен план с абсолютно всички държави инстанции, така че ние тук сме поставени вече пред свършен факт. Това е частен имот, не мога да спра строителство в частен имот, което е минало абсолютно всички съгласувания\", обяснява главния архитект на Петрич Владимир Митрев. Според него, хората ще могат да се лекуват, защото в общинските имоти не се предвижда застрояване, а строежът няма да е върху изворите, \r\n\r\n Адвокатът на инвеститора Иво Стефанов допълва, че не се строи върху т. нар. гьолове. Той смята, че в момента лековитата вода не се използва правилно, а просто се оттича в река Струма. Със своя проект, клиентът му ще оползотвори част от водата, като направи спа център с няколко къщи за гости. \r\n\r\n Кметът на Рупите Георги Атанасов коментира, че няма писмена или устна жалба, а гражданите обясняват, че са в неведение за инвеститорския интерес, заявен преди две години. Става ясно чак когато имотът е ограден. \r\n \n\t\t\t\t\t\t", "date": "2018.05.30", "title": "Граждани протестират срещу строеж на къщи за гости и СПА център в Рупите"}
{"url": "http://www.bnews.bg/article/242765-one_love_tour_2018_programa_i_uchastnitsi", "text": "\n На 29.05.2018г., в зала „Витоша“ на Х-л „Маринела“ , се проведе пресконференция по повод  One Love Tour 2018г.. На конферентната маса бяха продуцентите от „Междинна станция“ - Андрей Арнаудов и Иван Христов, македонските им партньори от „Иноватива груп“ - Саня Николич- Маринкович и Марко Маринкович - Слаткаристика , както и част от изпълнителите в One Love Tour 2018 – Васил Найденов, Владимир Ампов – Графа, Next Time и Димитър Господинов - участник от Фермата. Присъстваха журналисти от водещи медии в България и Македония. Пресконференцията стартира с официалния промо клип, в който гостите видяха кадри от турнето през 2017г. и какво предстои през тази година. Андрей Арнаудов сподели, че с общи усилия, точно преди една година се е сбъднала мечтата му за съвместен проект между България и Македония. Турнето, което създават в името на любовта към изкуството, към музиката, която има силата да обединява и събаря граници, дори и държавните. \r\n\r\n \r\n\r\n One Love Tour 2017г.  премина през две държави, продължи 5 месеца, в 8 града и хиляди фенове се събраха, за да докажат, че няма нищо по-докосващо и по-въздействащо от нейно величество музиката. Чрез музиката на две съседни, близки страни, с много сходни езици, доказваха на всички, че любовта обединява! България и Македония пяха за първи път заедно в един ритъм и на един език, езикът на любовта. Огромния успех, който постигна One Love Tour 2017г., задължава продуцентите да продължат, за да достигнат до колкото се може по-голяма аудитория от всички възрасти. Единодушно е взето решение да се разшири мащаба на турнето и  тази година One Love Tour ще е фестивал. Ще е напълно безплатен и със свободен достъп. Дванадесет часова богата програма, включваща различни стилове музика, фолклор, детски театър и вокални групи, популярни изпълнители от двете държави, stand up комици и кулинарни презентации. Водени от идеята да възродят и запазят традициите, по време на фестивала, в градовете в България, ще бъде изградена „Улица на занаятите“. На нея посетителите ще могат да се запознаят с древните ни и пъстри занаяти. Така ще запазим едно безценно наследство . Най-голямата атракция по време на One Love Tour 2018г. е, че за първи път от старта на Фермата, ще се даде възможност, на хора извън телевизионния формат, да видят арената на игрите. Ще се изгради истинска арена и не само ще я видят, но и ще могат да премерят сили с част от участниците от Фермата, с публични личности, с телевизионни водещи и помежду си. Продуцентите на турнето благодариха на БТВ, че са приели идея им и заедно ще я реализират. За втора поредна година генерален спонсор на One Love Tour е „Минстрой Холдинг“, а  тази към него се присъедини - „Комерсиална банка“ Македония. Официален застраховател на фестивала е „Евроинс“, а фирмите подкрепили проекта са : Хотел „Маринела“  и  „Victoria Group Hotels & Resorts“, „Mazda Bulgaria”, Консервна фабрика  „Дилмано Дилберо“, Българска телекомуникационна компания „Vivacom“, Орка Холдинг – Македония, водещият световен доставчик на инфраструктура за информационни и комуникационни технологии (ИКТ) и интелигентни устройства „Huawei“,Аджъбадем Клиник, „Юлен“ АД, Фондация „Българска памет“.  Гостуванията на One Love Tour в градовете, се реализират със съдействието на: Министерство на външните работи, Община Банско, Община София, Община Варна, Община Русе, Община Стара Загора, Община Скопие, Община Струмица, Община Кавадарци. \r\n\r\n Фестивалът One Love Tour стартира на 16 юни в Скопие, на 30 юни е в София, на 21 юли – гр.Банско, 28 юли – гр.Варна, 11 август – гр.Струмица, 07 септември – гр.Кавадарци, 08 септември – гр.Русе и завършва на 05 октомври за празника на града в Стара Загора. Старта на фестивала, на 16 юни, в Скопие е в рамките на събитията, част от Европредседателството на България и с партньорството на Министерство на външните работи, под егидата на посолството на България в Република Македония. Ще  се проведе в центъра на гр. Скопие  и ще е най-голямото българо-македонско събитие със свободен вход. На откриването ще присъстват: Министър-председателят на Република Македония Зоран Заев и Външният министър на България – Екатерина Захариева, представители на Община Скопие, Министерство на културата на Република Македония и с пълната подкрепа на българския Премиер – Бойко Борисов. В Скопие, посетителите на фестивала ще видят и чуят изпълненията на Златно Славейче, Любойна, Фолтин, Сашко Коцев, ансамбъл Българе, Графа, Деси Добрева, Next Time и Слаткаристика. \r\n\r\n Програмата в София, на 30-ти юни в Южния парк, стартира с вокална група Бон-Бон, продължава с Телефон 112, а във вечерния концерт ще вземат участие:  Next Time, Слаткаристика, Ъпсурт и Васил Найденов. За всеки град програмата ще е различна. Официален водещ на фестивала  ще е Ники Станоев, а в градовете участие ще вземат: Оратница, Павел и Венци Венц, Криско, Тита, Ъпсурт, Влатко Стефановски, Стефан Вълдобрев и обичайните заподозрени. \r\n\r\n Очакваме ви на фестивала One Love Tour 2018! \r\n \n\t\t\t\t\t\t", "date": "2018.05.30", "title": "One Love Tour 2018 (Програма и участници)"}
{"url": "http://www.bnews.bg/article/242811-posledno_sbogom_na_svetlin_rusev", "text": "\n Днес се сбогуваме с големия художник и общественик акад. Светлин Русев. Поклонението е в галерия „Квадрат 500”. \r\n\r\n Светлин Русев ни напусна на 26 май, малко преди да навърши 85 години. \r\n\r\n Той ще остане в историята като един от най-големите български художници, познати и уважавани не само у нас, но и по света. Стотици негови приятели и почитатели дойдоха да си вземат последно сбогом. \r\n\r\n Лутах се в търсене на магическия философски камък на мъдростта, с вечните отговори на живота отсам и живота отвъд; стигнах до каменна кариера, с кървавите следи на време, труд и мъка. Повярвах, че съм намерил пътя – илюзия!!! \r\n\r\n „Защо е път, ако не води към храма?!“ – недоумяваше старицата от онзи филм…”, пишеше в последното писмо на художника, което той подготвяше за откриването на изложбата си по случай рождения му ден. \r\n \n\t\t\t\t\t\t", "date": "2018.05.30", "title": "Последно сбогом на Светлин Русев"}
{"url": "http://www.bnews.bg/article/242778-boris_beker_i_saprugata_mu_se_razvedoha_sled_13_godini_brak", "text": "\n Адвокатът на семейството е потвърдил пред ДПА, че 50-годишният трикратен победител на Уимбълдън и холанския модел се развеждат.  Решението след 13-годишна връзка и 9-годишен брак да се разделят, не е лесно\", е казал Мозер пред агенцията. По думите му двойката ще продължи да се грижи заедно за сина си Амадеус и че раздялата е \"приятелска\". \r\n\r\n В последните години името на Бекер се свързваше основно с финансови проблеми. \r\n \n\t\t\t\t\t\t", "date": "2018.05.30", "title": "Борис Бекер и съпругата му се разведоха след 13 години брак "}
{"url": "http://www.bnews.bg/article/242807-s_mesets_toplofikatsiya_zabavya_letni_remonti_v_stolitsata", "text": "\n С месец Топлофикация забавя летни ремонти в столицата. \"Всички наши дейности се съгласуват със Столична община и ремонтът по ул. \"Граф Игнатиев\" в момента същевременно подменяме трасета. Възникнаха и определени административни проблеми в община \"Младост\" и не сме получили разрешение за строеж, за да извършим определени административни дейности\", коментира пред БНТ инж. Боян Паунов, директор на дирекция \"Експлоатация\" в \"Топлофикация - София\". \r\n\r\n Той обясни, че отлагането на ремонтните дейности в някои източни квартали се за 3 до 20 юли, а за район \"Младост\" все още не е ясно и допълнително ще уведомяват клиентите. \r\n\r\n Топлофикация поиска 4% увеличаване на парното и топлата вода от 1 юли, но КЕВР им разрешава 1%. Във връзка с увеличението на цените инж. Паунов обясни, че топлофикация са попълнили таблица по определена методика и финансов модел и това се е получило след вписване на изходни данни, отчети и прогноза. \r\n\r\n Паунов додълни, че през август за 9 дни няма да работи ТЕЦ \"София\" в центъра на столицата. Има и определен брой абонатни станции, които ще са без топлоподаване за около 20 дни.  \r\n\r\n Направена е схема, при която се минимизират периодите с преустановено топлоподаването, обясни инж. Боян Паунов. \r\n \n\t\t\t\t\t\t", "date": "2018.05.30", "title": "С месец Топлофикация забавя летни ремонти в столицата"}
{"url": "http://www.bnews.bg/article/242805-10_godishno_dete_se_udavi_vav_vodoem", "text": "\n Момче на 10 години от Перник се е удавило във водоем в радомирското село Гълъбник, съобщи ОД на МВР, предаде БТА. \r\n\r\n За инцидента е съобщено във вторник следобед в РУ- Радомир. Незабавно на мястото пристигнали представители на Районното управление \"Полиция\", на местната противопожарна служба, на Спешния център, както и съдебен лекар. \r\n\r\n Детето вече било починало. При първоначалния оглед следи от насилие не са открити. Образувано е досъдебно производство. \r\n \n\t\t\t\t\t\t", "date": "2018.05.30", "title": "10-годишно дете се удави във водоем"}
{"url": "http://www.bnews.bg/article/242770-sestrata_na_valeri_bozhinov_saglasih_se_da_imam_bal_zaradi_nikoleta_za_men_tova_e_glupost", "text": "\n Сестрата на Валери Божинов – Михаела Ангелова, отказа да дефилира на бала си с останалите абитуриенти във Велико Търново. Щерката на треньора на Ботев (Враца) Сашо Ангелов беше ослепителна на 24 май. Михаела облече дълга черна рокля с голи рамене, събирайки погледите. Тоалетът й подари бившата й снаха Николета Лозанова. Ни Ло отдавна предложила на Михаела да й уреди рокля, която сама да си избере. Сестрата на Божинов обаче реши да не преминава по червения килим в центъра на Търново, както сториха съучениците й, писа „ШоУ“. \r\n\r\n Това било нейното желание. Михаела дори била разколебана дали да празнува бала си, но в крайна сметка решила да облече рокля заради семейството си и заради Николета, която изгаряла от желание да я види като абитуриентка. \r\n\r\n „За мен това е комплексарщина! Просто исках да си го спестя да ме гледат и да ме обсъждат“, отсича брюнетката.  „Нямах особено желание да празнувам бала си. За мен това е глупост. Няма логика да има празник, че ти свършват хубавите години. Истината е, че се съгласих да имам бал заради семейството ми и Николета“, разказа още Ангелова, която завърши спортното училище във Велико Търново и се готви да учи психология. \r\n\r\n „Може би ще изкарам бакалавърска диплома във Великотърновския университет, а след това ще специализирам спортна психология по магистърска програма  в Перужда“, споделя още абитуриентката. \r\n \n\t\t\t\t\t\t", "date": "2018.05.30", "title": "Сестрата на Валери Божинов:  Съгласих се да имам бал заради Николета, за мен това е глупост"}
{"url": "http://www.bnews.bg/article/242797-ukrayna_obvini_rusiya_za_zastrelyaniya_ruski_zhurnalist_babchenko", "text": "\n Премиерът на Украйна Владимир Гройсман обвини Русия, че стои зад убийството в Киев на руския журналист Аркадий Бабченко, съобщават украинските медии. \r\n\r\n \"Убеден съм, че руската тоталитарна машина не му е простила честността му и принципната позиция\", написа украинският премиер в профила си във \"Фейсбук\". \r\n\r\n Критик на Кремъл, Бабченко беше застрелян близо до апартамента си снощи. \r\n\r\n Русия призова за разследване, но изтъкна, че \"кървавите престъпления\" били станали рутинни за \"режима в Киев\". \r\n\r\n Отношенията между Русия и Украйна остават напрегнати след анексирането на Крим от Русия през 2014 г. и овладяването на части от Източна Украйна от проруските сепаратисти. \r\n\r\n 41-годишният Бабченко беше открит да кърви до входа на кооперацията, в която е живеел, от съпругата си и почина в линейката на път за болницата. Той е бил прострелян няколко пъти в гърба. \r\n\r\n Украинският депутат Антон Херашченко уточни, че журналистът е излязъл да купи хляб, като убиецът го е причакал. \r\n\r\n Началникът на полицията в Киев Андрий Кришченко посочи пред местните медии, че подозират, че Бабченко е бил убит заради \"професионалните си дейности\". \r\n\r\n В последната си публикация във \"Фейсбук\" само няколко часа преди атаката, Бабченко е припомнил, че е имал късмет да избяга преди четири години при подобни обстоятелства - точно в същия ден. \r\n\r\n Той пише, че е планирал да лети с украински войници на хеликоптер до военната зона в Източна Украйна. \r\n\r\n Не му е било разрешено да се качи на борда, защото не е имало достатъчно място. Хеликоптерът беше свален от проруските сепаратисти, като 14 души загинаха. \r\n\r\n \"Имах късмет. Оказа се втори рожден ден\", написал Бабченко. \r\n\r\n В публикацията си украинският премиер препраща към последния постинг на Бабченко във \"Фейсбук\". \r\n\r\n \"Това е последната публикация на Аркадий Бабченко. Преди 10 часа той писа за втория си рожден ден. И сетне го убиха. Убеден съм, че руската тоталитарна машина не му е простила честността и принципната позиция. Той беше истински приятел на Украйна, който разказа на света истината за руската агресия\", коментира Гройсман. \r\n\r\n И добави: \"Убийците трябва да бъдат наказани.\" \r\n\r\n От руското външно министерство изтъкнаха в изявление: \"Настояваме украинските власти да положат всички усилия незабавно да разследват. Кървавите престъпления и пълната безнаказаност станаха рутинни за режима в Киев.\" \r\n \n\t\t\t\t\t\t", "date": "2018.05.30", "title": "Украйна обвини Русия за застреляния руски журналист Бабченко"}
{"url": "http://www.bnews.bg/article/242776-kris_braun_poharchi_30_000_za_rozhdeniya_den_na_dashterya_si", "text": "\n Както може да се досетите, говорим за звезди с много пари, а в случая става въпрос за рапъра Крис Браун. Бившият на Риана е похарчил 30 000 долара за рождения ден на дъщеря си, която вчера стана на четири годинки. Темата на партито били Дисни принцеси, което означава, че всички приказни красавици трябва да са били там – от Жасмин до Пепеляшка.ОЩЕ ... \r\n\r\n Както сигурно знаете, дъщерята на Крис Браун не е от бившата му голяма любов Риана, с която няколко пъти се събираха и разделяха, а част от връзката им бяха и шумните скандали, в които имаше и упражняване на насилие. \r\n\r\n Не е и от следващата му приятелка, с която замени певицата – Каруче Тран. Всъщност, той се раздели с нея именно заради дъщеря си, защото се оказа, че докато е с нея е направил дете на друга. Откакто на бял свят се появи дъщеря му Роялти обаче, Крис Браун започна да води малко по-улегнал начин на живот. А да даде 30 000 за рождения ден на любимото му момиче не са никакъв проблем. \r\n \n\t\t\t\t\t\t", "date": "2018.05.30", "title": "Крис Браун похарчи 30 000 за рождения ден на дъщеря си"}
{"url": "http://www.bnews.bg/article/242794-chalgata_posegna_na_vaptsarov_falkadzhiyka_se_podigra_s_edno_ot_nay_znakovite_proizvedeniya_na_balgarskata_literatura", "text": "\n Поп-фолкът посегна към литературната класика. Пионер се оказа певицата Антонина, която възпя стихове на поета Никола Вапцаров. Това предизвика скандал в социалните мрежи. Адвокати пък ще сезират Министерството на културата за нарушени авторски права. \r\n\r\n Слава чрез скандал или любов към поезията? Какво провокира младата певица да избере стихотворението \"Прощално\" на Вапцаров за своята нова песен? \r\n\r\n Този проект, както и всички останали песни, които съм създавала през годините, поставя въпроси, твърди изпълнителката. \r\n\r\n Оказва се, че за българската чалга няма нищо свято. Последният \"хит\" е незабравимото стихотворение \"Прощално\" на Никола Вацпаров, което е превърнато в песен. Ето какво пише в представянето на \"произведението\" в един от сайтовете за чалга: \r\n\r\n \"Табу\" е заглавието на най-новия проект на Антонина. В него изпълнителката събира на едно място попфолк и стихове на Вапцаров. Музиката и аранжиментът са на Мартин Биолчев, с когото Антонина работи от години. \r\n  \r\n\r\n „Този проект, както и всички останали песни, които съм създавала през годините, поставя въпроси. Отговорите са някъде назад във времето, някъде в самите нас. Някъде в това какво сме превърнали в норма, какво е позволено и какво не“ – казва тя. \r\n  \r\n\r\n   \r\n\r\n Този проект на Антонина безспорно е табу, защото не са много артистите, дръзвали да поднесат своя интерпретация на класически произведения от литературата. Дни преди да се появи официалното видео бяха зрелостните изпити по български език и литература. Един от тазгодишните автори беше Вапцаров. \r\n\r\n „Всички прочетохме един пост, разпространил се светкавично в социалната мрежа. „Понякога ще идвам в съня ти…понякога и на матура.“ Проектът „Табу“ може би е някаква своеобразна матура към целия жанр, към всичко, което направихме през годините. И така, както на изпит, всеки сам сяда на чина и поднася своите виждания и разсъждения пред изпитната комисия. По същия начин всеки сам трябва да отговори на въпросите, които поставя „Табу“. Само ви моля, когато го правите, да не преписвате“ – споделя изпълнителката. \r\n\r\n   \r\n \n\t\t\t\t\t\t", "date": "2018.05.30", "title": "ЧАЛГАТА ПОСЕГНА НА ВАПЦАРОВ! Фалкаджийка се подигра с едно от най- знаковите произведения на българската литература! "}
{"url": "http://www.bnews.bg/article/242769-prokoba_tegne_nad_emiliya_katastrofata_na_24_may_e_vtora_za_pevitsata_na_sashtoto_myasto_i_sashtoto_vreme", "text": "\n Явно черна прокоба виси над фолкпевицата Емилия. За втори път прескача трапа като по чудо. Зверската катастрофа, която стана навръх 24 май на магистрала „Тракия“, е втора за певицата. През 2011 г. изпълнителката на „По-силна ставам“ катастрофира на същото място, по същото време и цяло чудо, че се отървава с леки охлузвания. Този път тя и годеникът й Жорж Башур се измъкват с леки коремно-гръдни и лицеви травми. Не такава съдба сполетя доведения син на чалга дивата – 19-годишния Феди Башур, който издъхна в неделя, писа „Шоу“. \r\n\r\n Емилия тъкмо намери щастието в личен план, за което винаги е мечтала, кариерата й потръгна стремглаво нагоре и една минута малшанс на пътя разруши всичко. Причината за катастрофата, при която Феди шофирал колата, возейки баща си и изпълнителката, е навлизане с висока скорост от суха в мокра настилка, което се нарича „аквапланинг“. Пътували са от Пловдив към Стара Загора за бала на племенника на фолкдивата. Два дни Феди е бил на апаратно дишане, но лекарите не са давали надежди, че ще овладеят състоянието му. Дори прогнозираха, че ако оцелее, ще остане инвалид. \r\n\r\n „Пътувахме нормално и спокойно със скорост не повече от 110 км в час и неочаквано попаднахме на аквапланинг,който предизвика тази тежка катастрофа...“, гласи част от поста на Емилия в Инстаграм. \r\n\r\n През 2011-а Емилия е участник в друга зверска катастрофа, пътувайки отново по магистрала „Тракия“, но на път за Бургас. Тогава звездата била зад волана и карала с 200 км/ч. „При катастрофата карах с доста по-висока от позволената скорост“, призна тогава тя. „Когато полицаите дойдоха, казаха, че при такъв удар в мантинелата тя направо влиза в самата кола и много рядко се случва да останеш без травми или без да се случи най-лошото… Мога да кажа, че живея втори живот… Аз катастрофирах точно на „Св. Св. Константин и Елена“. Преди не вярвах много-много в такива неща, но сега наистина вярвам, че Господ, най-вече тези двама светци, са ме пазили. Всички ми казаха, че трябва отсега нататък всяка година на този ден да давам курбан. Не е случайно, че са точно Елена и Константин – щяла съм да се казвал Елена, така е името на баба ми“, сподели при първия инцидент Емилия. \r\n \n\t\t\t\t\t\t", "date": "2018.05.30", "title": "Прокоба тегне над Емилия! Катастрофата на 24 май е втора за певицата на същото място и същото време"}
{"url": "http://www.bnews.bg/article/242762-naum_shopov_stava_pilot", "text": "\n Привлекателният актьор Наум Шопов- младши е всестранно развита личност. След като бележки главоломен успех като актьор в хитовия сериал „Откраднат живот“, наскоро завърши медицина, сега е решил да пробва и като пилот на хеликоптер. Обожаваният от жените мачо се захванал с новото си хоби наскоро, но му било толкова интересно, че използвал всяка свободна минута да плети над земята. На този етап желанието му да пилотира е единствено за забавление, но задобрял с уроците и вече се шегувал, че има още една професия, с която може да се издържа, писа „Шоу“. \r\n\r\n Шопов завърши семестриално медицина и смята да специализира в пластичната хирургия. В свободното си време между тежките изпити и сериала той ходи при доктор Енчев, който му показва тънкостите на занаята. \r\n\r\n Наум е категоричен, че не е планирал да става актьор, макар че образованието му му помага доста удобно, за да си играе ролята възможно най-автентично. Приятелката му Теа също учи в Медицинския факултет към Софийския университет и тази година й предстои да се дипломира. В учебното заведение двамата се запознават и именно там пламва любовта им. Вече 6 години са неразделни, живеят заедно, но все още нямат планове за брак и семейство.    \r\n \n\t\t\t\t\t\t", "date": "2018.05.30", "title": "Наум Шопов става пилот"}
{"url": "http://www.bnews.bg/article/242789-vremeto_dnes_toplo_i_slanchevo", "text": "\n Новини от България и света, актуална информация 24 часа в денонощието Топло и слънчево Автор: news.bg 30.05.2018 06:53:43 Времето Прегледи: 321 Коментари (0) Топло и слънчево Източник: Дарик радио 2 0 Днес ще е предимно слънчево, с разкъсана висока облачност. \r\n\r\n След обяд над планините ще се развие и купеста облачност, но вероятността за валежи е малка. Ще духа слаб, в Източна България - до умерен североизточен вятър. Максималните температури ще са между 26° и 31°, в София - около 27°. Това съобщават НИМХ към БАН. Над планините ще е предимно слънчево, с временни увеличения на облачността, но вероятността за валежи е малка. \r\n\r\n Ще духа до умерен североизточен вятър. Максималната температура на височина 1200 метра ще е около 19°, на 2000 метра - около 11°. По Черноморието ще е предимно слънчево, с разкъсана висока облачност. Ще духа до умерен североизточен вятър. Максималните температури ще са 23°-25°. Температурата на морската вода е 20-22°. Вълнението на морето ще е около 3 бала. \r\n \n\t\t\t\t\t\t", "date": "2018.05.30", "title": "Времето днес! Топло и слънчево "}
