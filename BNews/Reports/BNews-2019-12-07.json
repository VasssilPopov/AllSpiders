{"url": "http://www.bnews.bg/article/264691-karvava_nosht_ubiha_ohranitel_pri_masov_boy_v_plovdivsko_zavedenie", "text": "\n Млад мъж е бил убит тази нощ при масов бой в квартал Капана, съобщи \"Марица\".  \r\n\r\n Той е охранител от частна фирма, която е отговаряла за реда в заведение.  \r\n\r\n Двама чужденци са буйствали и са били изведени от охранителите. На излизане единият от тях е ударил с чаша по главата гард, а друг е издъхнал от инфаркт.  \r\n\r\n Младежи са успели да реанимират ударения до идването на линейка и животът му е бил спасен. \r\n \n\t\t\t\t\t\t", "date": "2019.12.07", "title": "КЪРВАВА НОЩ! Убиха охранител при масов бой в пловдивско заведение"}
{"url": "http://www.bnews.bg/article/264698-ostavyaneto_na_partiite_bez_finansirane_borisov_opredeli_kato_div_populizam", "text": "\n \"Оставете партиите без финасиране, и това ще доведе до диктатура - див популизъм\". Това каза премиерът Бойко Борисов по време на извънредното заседание на Министерския съвет по повод партийните субсидии. \r\n\r\n \"Демокрацията е доказала, че с функционираща многопартийна система работи най-добре\", допълни премиерът и обясни, че вариантът за субсидиите е бил приет, защото най-важно е било да се одобри бюджетът за догодина. \r\n\r\n \"А дебатът за партийните субсидии ще продължи. За нас е важно да има правила\", уточни Борисов. По думите, ако не е бил приет бюджетът, е нямало да има пари за повишение на учителските заплати, на възнагражденията на армията, за здравеопазване и т.н. \r\n\r\n \"Дебатът за размера на партийните субсидии заплашваше приемането на Държавния бюджет\", написа премиерът във фейсбук. \"Рискът да не се приеме, означаваше да не увеличим заплатите с 10% във всички сфери. Но няма да сваля тази тема от нашето внимание. Възложих на министър Горанов да започне дебат с политически партии за размера на партийните субсидии. Трябва да има рамка за какво може да се харчат парите. Допустимо ли е да те да отиват за партийна телевизия?\" \r\n\r\n Очаквайте подробности. \r\n \n\t\t\t\t\t\t", "date": "2019.12.07", "title": "Оставянето на партиите без финансиране Борисов определи като див популизъм"}
{"url": "http://www.bnews.bg/article/264695-skandalno_noviyat_konsul_na_kanada_u_nas_e_sekretarka_na_ivo_prokopiev", "text": "\n Нина Лазарова, която правителството вчера назначи за почетен консул на Канада у нас, е секретарка на Иво Прокопиев, съобщи за \"24 часа\" човек от екипа на бизнесмена. Информацията ни бе потвърдена от още два независими източника. Предложението за назначението на Лазарова идва от канадското правителство. \r\n\r\n Самият Прокопиев заемаше този пост от 2010 г., така че той остава в сферата на влиянието му, въпреки че някои медии написаха, че Канада е свалила доверието си от бизнесмена през 2017 г. Тогава започна делото срещу него по казуса ЕВН, където той е обвиняем заедно с бившите министри Трайчо Трайков и Симеон Дянков. Всъщност мандатът на Прокопиев е изтекъл през 2016-а и не е бил подновяван. През 2017-а той за последно се появява на събитие в качеството си на почетен консул на Канада. Малко след това му е повдигнато и обвинение за ЕВН. \r\n\r\n От вчерашното съобщение на правителството се разбира, че почетното консулство е било закрито и сега се открива отново. На сайта на канадското посолство в Букурещ, което отговаря и за България, пише, че почетното консулство у нас временно е прекратило дейността си.  \r\n\r\n Лазарова има опит в консулската дейност, тъй като е помагала на Прокопиев, докато той беше консул, като е изготвяла документи. \r\n \n\t\t\t\t\t\t", "date": "2019.12.07", "title": "СКАНДАЛНО! Новият консул на Канада у нас е секретарка на Иво Прокопиев\r\n"}
{"url": "http://www.bnews.bg/article/264699-danachni_zatvoriha_chetiri_verigi_ot_zavedeniya_za_hranene_v_sofiya", "text": "\n Данъчните затвориха четири вериги от заведения за бързо хранене. Те дължат над 15 милиона лева за данъци и осигуровки. Оборудването на заведения е иззето и ще бъде обявено за публична продан, за да се погасят задълженията. \r\n\r\n Според източници на \"По света и у нас\" и четирите вериги са клиенти на една адвокатска кантора. Издавали касови бонове и отчитали оборота на заведенията, но не внасяли дължимите данъци и осигуровки. След натрупването на задължения прекратявали дейността на фирмата и регистрирали нова, която поемала работата на заведенията. На следващ етапи приложили и нов модел - една фирма била собственик на оборудването и обзавеждането, друга на помещението, а трета фирма оперирала като заведение за хранене. \r\n \n\t\t\t\t\t\t", "date": "2019.12.07", "title": "Данъчни затвориха четири вериги от заведения за хранене в София"}
{"url": "http://www.bnews.bg/article/264700-pusnaha_ot_aresta_stayko_staykov", "text": "\n Синът на бизнесмена Миню Стайков - Стайко, е пуснат от ареста, съобщи Нова телевизия. \r\n\r\n Той бе задържан за 72 часа за осуетяване на полицейска проверка. \r\n\r\n Стайко Стайков бе задържан на оживения столичен булевард \"Черни връх\" в сряда. Тогава полицията спира за рутинна проверка две луксозни коли. Стайков осуетил проверката, поради което е задържан.  \r\n\r\n 29-годишният мъж обяснил на полицаите, че тръгнал на автостоп за Айтос. Така попаднал в бронираната кола, с въоръжени мъже. Искал да пътува с влак, но променил мнението си. \r\n\r\n На сина на алкохолния бос бяха повдигнати две обвинения. Едното за неподчинение на полицейско разпореждане, а второто - за подаване на фалшив сигнал на телефон 112. \r\n\r\n Припомняме, синът на бизнесмена Миньо Стайков - Стайко, беше пуснат под домашен арест заради влошеното си здравословно състояние. На 28 януари 2019 г. стана ясно, че синът на Миню Стайков бил отвлечен, пребит и захвърлен. \r\n\r\n По-късно от МВР обясниха, че 5 месеца вътрешното ведомство не знае Стайков-младши да е бил отвлечен, въпреки че беше обявен за издирване от Интерпол. \r\n\r\n Прокуратурата обжалва решението за освобождаване от ареста, но на предишното заседание на съда, Стайко Стайков така и не се яви. Според адвоката му, причина за неявяването на Стайков-младши е болничен престой. Съдът поиска 8-членна медицинска експертиза на здравословното му състояние. \r\n\r\n Стайко Стайков е обвинен по дело за данъчни престъпления за почти половин милион лева, за участие в организирана престъпна група, за контрабанда на цигари и пране на пари. \r\n\r\n Припомняме, на 5 септември 2018 г., специализираната прокуратура започна разследване и влезе в офисите и на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД. \r\n\r\n   \r\n \n\t\t\t\t\t\t", "date": "2019.12.07", "title": "Пуснаха от ареста Стайко Стайков"}
{"url": "http://www.bnews.bg/article/264696-pravitelstvoto_reshi_shte_ima_prokuror_koyto_da_razsledva_glavniya_bez_da_mu_se_otchita", "text": "\n \r\nНа извънредното си заседание тази сутрин министерски съвет реши, че с допълнение на наказателно-процесуалния кодекс ще бъде създадена нова длъжност, която да контролира работата на главния прокурор. Това ще е прокурор, оглавяващ инспектората на прокуратурата, който ще се избира с 2/3 от прокурорската колегия във ВСС. \r\n\r\n До сега председателстващият този инспекторат се посочваше от главния прокурор, а при съмнения и сигнали срещу него, негов подчинен го разследваше и му докладваше пряко. При новата длъжност главният прокурор ще бъде разследван без да му бъде докладвано, както и няма да има право да отменя разпоредби на разследващия го прокурор. \r\n\r\n Промените бяха направени от МС по спешност след забележки на Комитета на министрите към Съвета на Европа и Венецианската комисия. От правилата за разследване на тримата големи отпадат председателите на двете върховни съдилища - на Върховния касационен и на Върховния административен съд. Всъщност правилата ще касаят само и единствено главния прокурор. \r\n\r\n Годишното изслушване на главния прокурор в Народното събрание остава, но ще има и още едно основание да го викат в НС. Въвежда се и изслушване на всеки 3 месеца пред всяка от комисиите, която има желание да го пита нещо, по въпроси отнасящи се до дейността на прокуратурата. \r\n\r\n За новата длъжност не се изисква допълнително финансиране, посочи финансовия министър Владислав Горанов. \r\n\r\n   \r\n \n\t\t\t\t\t\t", "date": "2019.12.07", "title": "Правителството реши: Ще има прокурор, който да разследва главния без да му се отчита"}
{"url": "http://www.bnews.bg/article/264694-stana_yasno_kakva_e_prichinata_da_zagubim_velikata_stoyanka_mutafova", "text": "\n Стоянка Мутафова почина от възпалена жлъчка, довела до некроза на целия мехур и като следствие сепсис, тежка пневмония и некрози по краката. Сепсисът е системен имунен отговор на някаква инфекция в организма. Системен означава, че патогенните бактерии са навлезли в кръвоносната система и предизвикват общо отравяне на организма. Заради сепсиса спешно я оперират и отстраняват жлъчния мехур, където всъщност е огнището на инфекцията, той е напълно некрозирал. На 97 години една банална хрема е тежък проблем, а такава обща и голяма инфекция е медицинско предизвикателство. \r\n\r\n За Мутафова се грижат най-добрите лекари в България. Но от дългия престой на изкуствено дишане тя развива и пневмония, която, съчетана със сепсиса и високата температура, води до полиорганна недостатъчност. Освен всичко друго тя получава и некротични рани по краката от залежаването. Но въпреки силно влошеното си здраве тя изкара 45 дни след спешната операцията на 21 октомври. \r\n\r\n Веднага след операцията Мутафова е била добре и първото нещо, което казала на дъщеря си Муки, било “Обичам те!”. \r\n\r\n Дори се е случвало да се измъква от прозореца и да бяга от клиника. Но може би точно тази нейна непоносимост накрая ѝ изигра лоша шега... Вместо преди години да махне камъните в жлъчката си, в паниката си от ножа тя се самолекува с минерална вода. \r\n\r\n Голямата комедийна актриса не се съвзе от спешната животоспасяваща операция на жлъчката, получи сепсис и след дълго лечение в болница “Лозенец” и във Военномедицинска болница издъхна в 6,15 ч. на 6.12. - Никулден. Така и не научава за кончината на Стефан Данаилов, който лежи в съседна стая... \r\n\r\n В последните години Стоянка Мутафова беше наистина Госпожа Стихийно бедствие, но бедствията ѝ се струпваха предимно на главата. \r\n\r\n През дългите си години артистична кариера беше получила травми от сцената - паднали кулиси, падане от сцената, дори шамар от сценичен работник, а това не остава без последствия. Иначе беше пълна въздържателка, непушачка, хранеше се здравословно,обичаше най-много шоколад, но накрая лекарите ѝ забраниха дори това удоволствие. Десетки пъти се пускаха слухове, че слиза от сцената, а тя пак се връщаше като феникс, защото точно сцената беше нейната жарава, на която възкръсваше от всички болежки. \r\n\r\n Дъщеря ѝ Муки казваше: “Омръзна ми да воювам с нея! От една страна, искам да спре да играе, от друга - знам, че когато слезе от сцената, ще угасне. От нея черпеше енергия, желание за живот. Болна, с температура, но да излезе пред зрителите - това беше нейното лекарство”. \r\n\r\n Но сцената, колкото и да е вълшебна, не лекува всичко. \r\n\r\n   \r\n \n\t\t\t\t\t\t", "date": "2019.12.07", "title": "Стана ясно каква е причината да загубим великата Стоянка Мутафова! "}
{"url": "http://www.bnews.bg/article/264693-verizhna_katastrofa_na_tsarigradsko_shose_v_sofiya", "text": "\n Верижна катастрофа e станала на \"Цариградско шосе\" в София, съобщава bTV. \r\n\r\n Около десет автомобила са се сблъскали. Вероятната причина за пътния инцидент са големите поледици по пътищата тази сутрин. \r\n\r\n До момента няма данни за пострадали. \r\n\r\n Денят започна с минусови температури. В Западна и Централна България има условия за поледици. \r\n \n\t\t\t\t\t\t", "date": "2019.12.07", "title": "Верижна катастрофа на \"Цариградско шосе\" в София\r\n"}
{"url": "http://www.bnews.bg/article/264697-borisov_predlaga_uchastieto_v_bnr_i_bnt_da_e_bezplatno_za_partiite_po_vreme_na_izbori", "text": "\n Моето предложение ще бъде БНР и БНТ да станат безплатни за всички политически партии по време на избори. Искаш да излезеш по телевизията - ето ти БНТ, БНР, покритие в цялата страна. Това обяви премиерът Бойко Борисов по време на извънредното заседание на Министерския съвет днес. \r\n\r\n Според него е важно да има правила при харченето на партийната субсидия. \"С нея можеш ли да правиш телевизия\", даде пример той. ГЕРБ например харчили тяхната за църкви, манастири, джамии, болни деца. \"Имаме ли право - всичко това трябва да се регламентира.\" \r\n\r\n \"Ако данъкоплатецът ни дава пари за партийната дейност, тя трябва да бъде регламентирана, да има правила. Колко за административен апарат, за офиси, за семинари, за международна дейност\", обясни премиерът. \r\n\r\n Той уточни, че след референдума ГЕРБ са били против да се увеличават парите на партиите. \r\n\r\n \"Но в парламента се предизвика криза, беше прекъснато заседанието. Няколко пъти говорих с финансовия министър, няколко пъти и с Валери Симеонов. Ние не можехме да направим кворум, за да приемем бюджета. Оказа се, че партийните субсидии могат да попречат да се приеме бюджета\", обясни Борисов. \r\n\r\n И добави: \"За мое съжалание, в момента, в който гласувахме партийните субсидии, 30 точки ги минахме за един час. Оказа се, че другите парламентарни групи се интересуват само от тази точка в бюджета. Да не приемем бюджет, означаваше да не можем да увеличим доходите за армията, полицията, учителитие, нощния труд, културата, спорта, индустриалните зони. Това беше риск и трябваше да вземем решение. За мен бюджетът беше по-важен, защото става въпрос цяла година какво ще работи държавата\". \r\n\r\n Борисов обясни пред министрите, че няма са сваля темата от внимание. \r\n\r\n \"Не съм говорил с Корнелия Нинова, ако тя се е срещала с Валери Симеонов, да си кажат\", добави той. Пред мен стоеше само едно нещо - и Горанов стоеше на телефона на спикер с Валери Симеонов - или приемаме бюджета с направеното от БСП предложение, или си търсете мнозинство. Другата теза, предложението на ДПС за финансиране с дарения - поставя под риск по-малките партии да не могат да намерят финансиране за нормалния си живот\". \r\n\r\n Премиерът възложил на финансивия министър да направи анализ защо сумата е точно 8 лева, а не 5 или 30 например. \r\n \n\t\t\t\t\t\t", "date": "2019.12.07", "title": "Борисов предлага участието в БНР и БНТ да е безплатно за партиите по време на избори\r\n"}
{"url": "http://www.bnews.bg/article/264692-zaradi_tezhkata_mizeriya_lekar_ot_aleksandrovska_bolnitsa_obyavi_gladna_stachka", "text": "\n Лекар обяви гладна стачка заради окаяното състояние на част от клиниките в една от големите болници в България - Александровска болница, както и заради условията на работа като цяло. \r\n\r\n „Вече прекратихме гладната стачка, защото в резултат на протеста се разбрахме с директора следващият петък да подпишем колективния трудов договор. ”, заяви д-р Андрей Коцев. „Погладувах няколко дни, но по-важното е, че хората излязоха”. \r\n\r\n По думите му, освен колективния трудов договор, проблеми има и със състоянието на сградите. \r\n\r\n „В отделението, в което работя аз, липсва сигнализационна система – хората вият, пъшкат и крещят, когато имат нужда от лекар. Няма задължителните два видеогастроскопа, които трябва да имаме. В други отделения има ужасни течове”, заяви д-р Коцев. \r\n\r\n „От 24 сгради, в последните години са ремонтирани 13, предстои ремонтът на още 7”, заяви доц. Димитър Буланов, зам.-директор на УМБАЛ „Александровска”. \r\n\r\n По думите му ремонтите трябва да приключат до края на 2021 г. Първите 1,5 милиона от програмата са осигурени, обясни доц. Буланов.„В никакъв случай животът на пациентите не е застрашен”, каза доц. Буланов, каза пред Нова тв доц. Буланов. \r\n \n\t\t\t\t\t\t", "date": "2019.12.07", "title": "ЗАРАДИ ТЕЖКАТА МИЗЕРИЯ! Лекар от Александровска болница обяви гладна стачка"}
