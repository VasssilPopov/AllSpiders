{"url": "http://www.bnews.bg/article/245907-tsska_razmaza_admira_vaker_s_3_0_v_parvi_mach_ot_vtoriya_kvalifikatsionen_krag_na_liga_evropa", "text": "\n Отборът на ЦСКА направи решителна крачка към третия квалификационен кръг на Лига Европа. Селекцията на Нестор ел Маестро изигра страхотен мач и подчини австрийците от Адмира Вакер с 3:0. По този начин \"червените\" улесниха неимоверно много задачата си за реванша след 7 дни в Австрия. \r\n\r\n Пред близо 8000 души на стадион \"Българска армия\", столичният гранд изигра много силна първа част, след която вече водеше с класическа преднина. Всичко започна след попадение с глава на Кирил Десподов, който малко след това и удвои своя голов актив. Страхотна заслуга за стореното от национала ни имаше и дарилият го с две асистенции Едвин Джеси. \r\n\r\n И за да бъде кефът пълен, името си сред голмайсторите записа и новият любимец на Сектор \"Г\" - Мауридеш, който бе точен от дузпа. \r\n\r\n През втората част, макар и имаща множество кадрови проблеми, формацията на Ел Маестро удържа майсторски своята преднина и вече гледа с едно око към развитието на двойката Стярнан - Копенхаген, която ще определи и евентуалния им съперник за третия кръг на надпреварата. \r\n\r\n Силно подкрепяни от гласовитата \"червена\" публика, футболистите на ЦСКА демонстрираха сериозното си намерение в мача още след първия съдийски сигнал. Селекцията на Нестор ел Маестро наложи преса, дълбоко в половината на съперника, която видимо смути играчите Адмира. \r\n\r\n Честита победа, армейци! \r\n \n\t\t\t\t\t\t", "date": "2018.07.26", "title": "ЦСКА размаза Адмира Вакер с 3:0 в първи мач от втория квалификационен кръг на Лига Европа!"}
{"url": "http://www.bnews.bg/article/245905-deputatite_vzeha_okonchatelno_reshenie_uvelichava_li_se_aktsizat_na_bezdimnite_tsigari", "text": "\n Акцизът на бездимните цигари се увеличава и става 40% от този на обикновените. Това решиха депутатите с окончателното приемане на промени в Закона за акцизите и данъчните складове. Управляващите се отказаха от другата си идея - на наливната бира да се слага бандерол. В момента вносителите на бездимните цигари плащат акцизна ставка за внесен килограм тютюн в размер на 152 лв., а с измененията тази сума ще се увеличи на 233 лв. \r\n\r\n Така ставката за бездимни цигари става 40% от тази на обикновените. Сега акцизът за кутия нагреваеми цигари е 0,93 лв., а с увеличението ще стане 1,43 лв. Промените ще влязат в сила от 1 октомври т.г.   Поправките бяха предложени от председателя на парламентарната комисия по бюджет и финанси Менда Стоянова, като първоначално идеята беше акцизът да се изравни с този на обикновените цигари.  Последва остра реакция, обвинения в лобизъм и премиерът Бойко Борисов нареди проектът да бъде изтеглен. Мнозинството в парламента обаче не се съобрази и реши да акцизът на бездимните цигари да бъде 40% от този на обикновените.   Между двете четения ГЕРБ се отказаха и от идеята си на бутилките бира над 5 литра да се слага бандерол. \r\n  \r\n \n\t\t\t\t\t\t", "date": "2018.07.26", "title": "ДЕПУТАТИТЕ ВЗЕХА ОКОНЧАТЕЛНО РЕШЕНИЕ! Увеличава ли се акцизът на бездимните цигари?"}
{"url": "http://www.bnews.bg/article/245894-lyubo_nekov_si_kupi_yahta_sram_go_e_da_se_sableche_na_plazha", "text": "\n Най-скъпоплатеният актьор у нас – комикът Любо Нейков може да си позволи да задоволи всяка своя прищявка. След като си купи имение в съседна Гърция, 46-годишният Любо вече е собственик и на 10-метрова моторна яхта. \r\n\r\n Тарторът на „Комиците” вече пори вълните със собствена луксозна лодка, заради която е изкарал курс за капитани „Водач на кораб до 40 БТ”. Актьорът платил таксата от 600 лв. и успешно завършил задължителния курс. После се явил на практически и писмен изпит пред Морската администрация. Според кетапа за капитан на кораб, Нейков вече имал право да вози до 35 души на борда на собствено или взето под наем плавателно средство. На борда й, освен семейството си, Любо качвал и приятели, които плажували в Гърция и се отбивали да му гостуват, писа „Уикенд“. \r\n\r\n От седмица комикът се е отдал на активна почивка в южната ни съседка заедно със семейството си. Малко преди да замине фотографите ни заснеха подготовката на Нейкови за лятната им ваканция в столичен хипермаркет. Босът на „Комиците”, съпругата му Гинка и 7-годишната им щерка Анна прекараха повече от час в магазина. Тримата напълниха количката си с плажни стоки – надуваем дюшек, спасителни пояси и играчки, с които малката да се забавлява по крайбрежието. \r\n\r\n Кракът на едрогабаритният комик обаче не стъпва на българското Черноморие. Откакто е напълнял драстично, актьорът изпитвал срам да се съблича по бански. В Гърция не страдал от подобни скрупули и събирал тен на частен плаж, разположен само на няколко крачки от двора на вилата му. Актьорът редувал лежането на шезлонга под дебелата сянка на чадъра с разхладителни питиета на близкия бар. \r\n \n\t\t\t\t\t\t", "date": "2018.07.26", "title": "Любо Неков си купи яхта, срам го е да се съблече на плажа"}
{"url": "http://www.bnews.bg/article/245906-iznasilenoto_momiche_ot_dobrich_progovori_vizhte_na_kakvo_ya_e_podlagal_pohititelyat_y", "text": "\n Съдът в Добрич за постоянно в ареста Мирослав Дяков, който отвлече и изтезава 18-годишно момиче, предаде bTV. След 20-дневно издирване, Виктория Георгиева беше открита в дома на 32-годишния мъж. Стана ясно, че момичето е държано против волята му и е било малтретирано. Мярката на Мирослав Дяков се гледа при закрити врати с мотива, че има подробности от интимен характер. Мъжът запази мълчание на влизане и на излизане от съдебната зала. \r\nСрещу задържания, който вече има шест осъждания, са повдигнати две обвинения – за противозаконно лишаване от свобода за повече от две денонощия по мъчителен и опасен начин за здравето на момичето, както и за държане на наркотици, посочи наблюдаващият прокурор Павел Любенов. По думите му ще бъде повдигнато и трето обвинение – за причинена телесна повреда, след като бъде назначена съдебно-медицинска експертиза за пострадалата. Според разследващите, похитителят и Виктория са се познавали. \r\n\r\n „По данни на момичето, тя отишла да си купи марихуана от този мъж, първоначално е останала по собствено желание в дома му, но в момента, в който е пожелала да си тръгне, той не й е позволил това и е започнало нанасянето на побой и ежедневното й дрогиране. Тоест тя е била лишена физически и от възможността за съпротива, а и, за да напусне сама. Заключвана е била, имаме данни, че е била връзвана, изключително брутално изтезаване на 18-годишното момиче”, каза говорителят на главния прокурор Румяна Арнаудова. \"Виктория не е давала никакви индикации, че е вземала някакви наркотици, нямаше как да предполагам такова нещо\", каза майка й Атанаска Димитрова. \r\nМомичето е в тежко, но стабилно състояние, контактно е. Настанено е в реанимацията на добричката болница. \r\n  \r\n \n\t\t\t\t\t\t", "date": "2018.07.26", "title": "ИЗНАСИЛЕНОТО МОМИЧЕ ОТ ДОБРИЧ ПРОГОВОРИ! Вижте на какво я е подлагал похитителят й!"}
{"url": "http://www.bnews.bg/article/245893-dzhidzhi_hadid_i_letisiya_kasta_v_kalendara_na_pirelli_za_2019_snimki", "text": "\n Джиджи Хадид, Мисти Копленд, Летисия Каста и Джулия Гарнър участват като \"жените, които влизат в ролята на филмов персонаж\" в календара на компанията за автомобилни гуми Pirelli. Излязоха бекстейдж снимки, които са дело на фотографа Албърт Уотсън. \r\n\r\n Тази година темата обхваща филмови герои \"по пътя към постигането на целите си\" или \"вече постигнали целите си в живота\". Мисти Копленд и Келвин Роял III се появяват като танцьори и любовници. Копленд играе и стриптизьорка. Летисия Каста играе художничка, която живее с приятеля си - в ролята е Сергей Полунин. Джулия Гарнър влиза в ролята на фотограф в ботаническа градина. Тя иска да снима портрети и към нея се присъединява моделът Астрид Ейка. Джиджи Хадид играе успешна жена рамо до рамо с приятеля си - дизайнерът Александър Уанг. Двамата са снимани в апартамент в Ню Йорк. \r\nБританският фотограф Албърт Уотсън, който често снима и за Vogue, за първи път поема ангажимент за култовия календар. Компанията за автомобилни гуми прави всяка година ексклузивно издание, което подарява на клиенти и знаменитости. Снимките за Pirelli са били направени за около 10 дни през април в Маями и Ню Йорк. \r\n\r\n Календарът излиза за първи път през 1963 г. и до 1974 се появява всяка година, но следва 10-годишна пауза, като след възстановяването му е издаван всяка година до ден-днешен. \r\n\r\n Албърт Уотсън е роден в Шотландия през 1942 г. и е създал много известни снимки - в това число портрети на Стив Джобс и Алфред Хичкок. Негови кадри са публикувани в някои от най-големите списанията като Time, Rolling Stone и Harper's Bazaar. Той снима и кампаниите на големи брандове като Prada, Levi's, Revlon и Chanel. Снимки вижте  \r\n \n\t\t\t\t\t\t", "date": "2018.07.26", "title": "Джиджи Хадид и Летисия Каста в календара на Pirelli за 2019 (Снимки)"}
{"url": "http://www.bnews.bg/article/245896-kobrata_trenira_na_plazha_v_mayorka", "text": "\n Няма почивка за Кубрат Пулев. Боксьорът качи клип в Instagram от сутрешния си джогинг по централната алея до плажа на Палма де Майорка. В него се вижда, че той е в отлична форма. \r\n\r\n От няколко дни спортистът е в испанския курорт заедно с треньора си Ули Вегнер. Там той ще се подготвя за двубоя с 23-годишния Хюи Фюри, който ще бъде след близо три месеца. \r\n\r\n Докато Кобрата се поти на плажа в Майорка, неговата любима – Андреа, чете книги и събира тен в България. Наскоро певицата качи няколко провокативни снимки по бански и написа във Фейсбук, че обича да бъде сред природата. \r\n\r\n „Чудя се ако на човек съдбата му е предначертана, защо има свободна воля? Всъщност разбрах, че когато хората се родят нямат хиляди опции пред себе си! Всъщност имат няколко опции и съответно толкова на брой избори. И всички тези избори съществуват едновременно в пространството“, написа половинката на Кубрат Пулев под фотос, на който е свалила горнището на банския и е закрила гърдите си с яркочервена книга. \r\n \n\t\t\t\t\t\t", "date": "2018.07.26", "title": "Кобрата тренира на плажа в Майорка"}
{"url": "http://www.bnews.bg/article/245903-vazhno_parlamentat_prie_promeni_v_grazhdanskiya_protsesualen_kodeks", "text": "\n Парламентът прие промени в Гражданския процесуален кодекс. Депутатите днес гласуваха окончателно текста. С това народните представители решиха искове да се предявяват пред съда, в чийто район се намира настоящият адрес на даден потребител. В случай че липсва такъв, това ще става по постоянен адрес. \r\n  \r\n \n\t\t\t\t\t\t", "date": "2018.07.26", "title": "ВАЖНО! Парламентът прие промени в Гражданския процесуален кодекс"}
{"url": "http://www.bnews.bg/article/245898-pamela_andersan_se_hvali_s_godezhen_prasten", "text": "\n Памела Андерсън продължава да предизвиква слуховете, че се е сгодила за гаджето си Адил Рами, като от известно време носи нов пръстен, който доста прилича на годежен. \r\n\r\n 51-годишната актриса излиза с 32-годишния френски футболист, който нашумя и покрай мустака си, от началото на годината. Според много източници двамата вече живеят заедно във Франция. \r\n\r\n Наскоро се появиха снимки, на които Памела и Адил вечерят с нейната майка в Лос Анджелис, което още повече предизвика съмненията, че намеренията на влюбените са повече от сериозни. \r\n\r\n Първите спекулации за годеж се появиха от страна на френските медии, малко след края на Световното първенство по футбол в Русия, тъй като самата Андерсън се е похвалила пред тях, че диамантеният пръстен на „Картие“ ѝ е подарък от спортиста. \r\n\r\n Адил обаче отрече слуховете, че ще се жени за Памела този уикенд, казвайки, че любимата му е прекрасна, но засега годеж – няма. \r\n \n\t\t\t\t\t\t", "date": "2018.07.26", "title": "Памела Андерсън се хвали с годежен пръстен"}
{"url": "http://www.bnews.bg/article/245889-tsirkat_v_parlamenta_e_palen_mareshki_nareche_deputatite_ot_vmro_dzhendari", "text": "\n \r\n\r\n Там  Веселин Марешки обяви, че когато научил, че колегата му Волен Сидеров е пострадал, веднага му се притекъл на помощ. \"Подобно поведение е крайно неприемливо и недопустимо в институция като Народното събрание. Ние от \"Воля\" винаги бихме се притекли на помощ дори да бият някого на улицата. Още повече когато това се случва в парламента\", заяви от трибунат и предизвика вълна от кикотения.  \r\n\r\n Той каза, че след като двама мъжкари от патриотите се саморазправят физически, се чуди какво ще сервират, след като третият коалиционен партньор  (ВМРО, бел ред.) е подкрепил Истанбулската конвенция в Европейския парламент.. \r\n\r\n   \r\n  \r\n \n\t\t\t\t\t\t", "date": "2018.07.26", "title": "ЦИРКЪТ В ПАРЛАМЕНТА Е ПЪЛЕН! Марешки нарече депутатите от ВМРО \"джендъри\""}
{"url": "http://www.bnews.bg/article/245883-bivshata_na_slavi_sharlatanka_vizhte_kak_trupa_pachki_ot_naivnitsi", "text": "\n Бившата любима на Слави Трифонов – варненката Маги, печели луди пари на гърба на отчаяни наивници. Красавицата, която се представя за психолог, ударно разхожда богати жени по екзотичните кътчета на земното кълбо, за да ги учи да медитират, да преоткриват вътрешното си „аз”, да дишат чрез чакрите си и да боравят със силата на своята интуиция така, че желанията им да се сбъдват. Цента на най-евтиното посещение – до Италия, започва от 700 евро, но може да бъде увеличена още два или три пъти, писа „Уикенд“. \r\n\r\n Дипломираната психоложка Маги Ангелова организира ритрийт в Италия, Виетнам и къде ли не още. Разбира се, местата са специално подбрани така, че да има съчетание на красива природа, хубава кухня и перфектни хотелски възможности за релакс и различни видове медитациони събития. На всички участници са обещани незабравим мигове, наситени емоции и много приключения.  \r\n\r\n „Вече бях на едно пътуване с Маги. Имах си лични проблеми, които исках да реша и се надявах, че това ще стане с помощта на съветите й. Наистина емоции не ми липсваха, защото Италия е красива страна и винаги има какво да се види. Но бях меко казано изненадана, че ще спим в тризвезден хотел, че стаите ни няма да са нещо особено, че освен закуска не ни се полагат обяд и вечеря... Където и да седнехме, трябваше допълнително да си заплащаме, макар че част от нещата бяха обявени  за бонуси. Както и да  - преглътнах го, защото Маги Ангелова говори увлекателно по време на лекциите, които са съчетани и с техники на правилно дишане. А правилното дишане спомага и за топенето на излишните мазнини, които се трупат по талията на дамите. Е, аз не можех да свали и килограм, може би защото така и не се научих да дишам правилно. \r\n\r\n Като се върнах в България – след близо седмица – видях, че личните проблеми няма да мога да си ги разреша, въпреки наученото в семинара, въпреки записките, които старателно си водих. Дори обратното, караниците с любимия ми мъж зачестиха. Стигна се до там, че си изнесох багажа от тях и заживях напълно сама. Вместо да се отърва от депресията, аз я задълбочих. И съм на на кръстопът. Изобщо не съм сигурна, че има резултат от лекциите на Ангелова, която е на „ти” дори с предишните животи на човека. А Маги вече започна новите записвания за Италия. Този път семинарът ще е само четири дни – от 26 до 30 септември в Салсомаджоре терме – определено една от най-предпочитаните дистинациии. Този път дори предлага рунически упражнения, чрез които курсистите биха могли да си върнат загубеното някъде щастие. Хубавото е, че винаги има гид на български език, който е в помощ на решилите да посещават езера, пещери или други местни забележителности”, разкрива участничка в ритрийт, чието значение било да заминеш някъде далеч, за да преоткриеш себе си.  \r\n\r\n Ритрийте били много модерни в момента в България заради различните видове йога, популярна сред по-заможните жени. Масово се организирали изнесени извън страната беседи за мъже и жени. Най-актуалната лекция била свързана с шаманските ритуали за връзка с вътрешната сила на човек, за пречистването с огън и вода, плюс ендрофинната медитация, гарант за щастие дори когато човек е принуден да се вози в трамвая сред намусени и кисели физиономии.  \r\n\r\n „Това си е откровено печалбарство, да не го нарека шарлатанство и мошеничество. Да водиш врачки по света и да провеждаш абсурдни курсове за по-добър живот, си е почти шашма. Маги вади добри пари на гърба на отчаяните женици – разбира се, напълно законно”, коментират изумени от предпремчивостта й хора. \r\n \n\t\t\t\t\t\t", "date": "2018.07.26", "title": "Бившата на Слави шарлатанка? Вижте как трупа пачки от наивници"}
{"url": "http://www.bnews.bg/article/245895-kayli_dzhenar_vzima_do_milion_dolara_za_post_v_instagram", "text": "\n Кайли Дженър оглави класацията за най-богатите звезди в Instagram. \r\nКласацията е създадена по данни на Hopper HQ и публична информация за стойността на постове на база на колко марки плащат към настоящия момент и какво получават като стойност от един такъв пост на звездна личност. \r\nПървата позиция на Кайли Дженър идва от факта, че тя може да обяви цена за пост до колосалните 1 милион долара. Селена Гомес е на второ място с цена на пост до $800 000, Кристиано Роналдо е на трето място с цена на пост до $750 000, а Ким Кардашян е на четвърто място със $720 000. \r\nПо отношение на модата, супермоделът Бела Хадид е на първо място. Според платформата, тя може да изисква до $27 000 за един пост. \r\nИ макар звездите никога да не разкриват подобна информация публично, интересно е да видим реално колко доходоносен бизнес могат да бъдат социалните мрежи в ръцете на известните личности. \r\n \n\t\t\t\t\t\t", "date": "2018.07.26", "title": "Кайли Дженър взима до милион долара за пост в Instagram"}
{"url": "http://www.bnews.bg/article/245901-moshtna_hakerska_ataka_saboriha_sayta_na_monitor_tsyaloto_sadarzhanie_e_iztrito", "text": "\n Хакерска атака е сринала сайта на „Монитор“ – www.monitor.bg. Той не може да функционира от вчера следобед, като специалистите са установили, че сайтът е бил обект на много мощна атака, която е била насочена към външните сървъри. \r\n\r\n „Пораженията по сайта са много сериозни. Изтрито е цялото съдържание. Работи се активно по неговото възстановяване и гарантираме на нашите верни читатели, че се полагат максимални усилия това да стане в кратки срокове „, коментира главният редактор Люба Будакова. \r\n  \r\n \n\t\t\t\t\t\t", "date": "2018.07.26", "title": "МОЩНА ХАКЕРСКА АТАКА! \"Събориха\" сайта на  \"Монитор\", цялото съдържание е изтрито "}
{"url": "http://www.bnews.bg/article/245899-bionse_pokaza_bliznatsite_rumi_i_sar_kartar", "text": "\n Бионсе сподели кадър с близнаците си Руми и Сър Картър, които вече са на 13 месеца. Близнаците се родиха през юни месец миналата година, като поп дивата успя да скрие бременността си почти до нейния край. \r\n\r\n В момента звездата е на заслужена почивка със семейството си. До скоро тя обикаляше Европа като част от световното си турне си \"On The Run II\". \r\n\r\n С нея е и съпругът ѝ - Джей Зи и 6-годишната им дъщеря Блу Айви. \r\n\r\n Преди няколко дни се появиха слухове, че 36-годишната Бионсе е бременна с четвъртото си дете. Не е невъзможно, защото според феновете звездната двойка има специално отношение към числото 4. \r\n\r\n Бионсе е родена на 4 септември, а Джей Зи (истинското му име е Шон Картър) има рожден ден на 4 декември. Двамата сключиха брак на 4 април 2008 г. \r\n\r\n И двамата изпълнители имат албуми, свързани с четворката. Бионсе пусна албума \"4\" през 2011 г., а Джейз Зи пусна албум с име \"4:44\" през 2017 г. \r\n \n\t\t\t\t\t\t", "date": "2018.07.26", "title": "Бионсе показа близнаците Руми и Сър Картър"}
{"url": "http://www.bnews.bg/article/245900-smayvashta_gledka_vizhte_izverga_v_chiyto_dom_otkriha_18_godishnata_viktoriya_v_bezpomoshtno_sastoyanie_snimka", "text": "\n Днес Районният съд в Добрич постанови \"задържане под стража\" на наркодилъра Мирослав Дяков, в чието жилище полицията откри 18-годишно момиче в безпомощно състояние. Съдебното заседание протече при закрити врата. \r\n\r\n За взетата мярка съобщи окръжният прокурор Пламен Николов пред журналисти, предаде БТА. \r\n\r\n Срещу задържания, който вече има шест осъждания, са повдигнати две обвинения - за противозаконно лишаване от свобода за повече от две денонощия по мъчителен и опасен начин за здравето на момичето, както и за държане на наркотици, посочи наблюдаващият прокурор Павел Любенов. По думите му ще бъде повдигнато и трето обвинение - за причинена телесна повреда, след като бъде назначена съдебно-медицинска експертиза за пострадалата. \r\n\r\n Окръжният прокурор е посетил пострадалата Виктория Георгиева в реанимацията на болницата в Добрич. Момичето има множество наранявания по главата, следи от гасене на цигари по лицето, засъхнала кръв по устата и носа от нанесени удари, каза Пламен Николов. Окръжният прокурор добави, че по сведения на лекарите пострадалата е постъпила в спешното отделение с много нисък хемоглобин след загуба на около два литра кръв и е била на ръба на оцеляването. Ехографските изследвания засега са показали, че няма увредени вътрешни органи и счупвания. Момичето е обявено след сигнал на майка му за местно издирване на 13 юли, а за общодържавно - на 18 юли. \r\n\r\n Мирослав Дяков е задържан в Добрич с наркотици на 24 юли, когато са били направени претърсвания на два адреса и пострадалата е открита, информира началникът на Първо РПУ Добромир Пеев. \r\n\r\n В социалните мрежи потребителите вече споделят профила му от Фейсбук. \r\n\r\n \r\n\r\n   \r\n \n\t\t\t\t\t\t", "date": "2018.07.26", "title": "СМАЙВАЩА ГЛЕДКА! Вижте изверга, в чийто дом откриха 18-годишната Виктория в безпомощно състояние (СНИМКА)"}
{"url": "http://www.bnews.bg/article/245902-shokirashti_razkritiya_i_uzhasyavashti_podrobnosti_litseto_na_martviya_gard_na_nso_bilo_obezobrazeno_nosat_mu_schupen_gledkata_potresavashta", "text": "\n Лицето на мъртвия гард на НСО Радослав Д., чието тяло морето изхвърли на бетонния кей край луксозна резиденция на Отманли, е било обезобразено, а носът му счупен, твърди Флагман.бг. \r\n\r\n Гледката била потресаваща, казаха очевидци. „Не знаем какво му се е случило, но изглеждаше ужасяващо. Нараняванията бяха по лицето и цялата глава”,  уточняват източници на изданието. \r\n\r\n Официалната информация за мъртвия гард все още няма, вероятно няма и да има. Според неофициални източници в кръвта на 37-годишния Радослав Д. – дългогодишен служител на НСО, е открито и сериозно количество алкохол. Той страдал и от сърдечни проблеми, заради което близо година бил в болничен, разказаха негови колеги. Основната версия е, че е препил и тази сутрин е влязъл в морето, след което е получил инфаркт. \r\n\r\n \r\n\r\n Едната хипотеза е да е пострадал снощи, а другата – травмите да са получени, след като тялото му е било изхвърлено край бетонния кей, намиращ се непосредствено пред палата на „Минстрой”. В това има известна логика, защото там, където бе открито тялото има тетраподи и е възможно вълните да са изблъсквали многократно тялото на мъртвия гард. Според информация на изданието Радослав е влязъл в морето от т.нар. Стар плаж в Отманли, там са открити дрехите му и мобилния телефон. Течението в Черно море е от север на юг и водата бързо го е изхвърлила на около 500 метра от плажа. \r\n\r\n \r\n  \r\n \n\t\t\t\t\t\t", "date": "2018.07.26", "title": "ШОКИРАЩИ РАЗКРИТИЯ И УЖАСЯВАЩИ ПОДРОБНОСТИ! Лицето на мъртвия гард на НСО било обезобразено, носът му - счупен, гледката - потресаваща"}
{"url": "http://www.bnews.bg/article/245897-sled_13_godini_i_5_detsa_tramp_mladshi_se_razvezhda_initsiator_e_vanesa_a_prichinata", "text": "\n Започна бракоразводното дело на сина на американския президент Доналд Тръмп– Доналд Тръмп-младши, предаде Интерфакс. \r\n\r\n Наследникът на стопанина на Белия дом и съпругата му Ванеса Тръмп пристигнаха в съд в Манхатън. Магистратите от Ню Йорк ще сложат край на почти 13-годишния брак. Инициатор за прекратяване на семейната връзка бе Ванеса, която внесе иска на 16 март. Причина за подаването на молбата за развод са проблеми, възникнали заради честите пътувания на съпруга й. \r\n\r\n Двамата имат пет деца, които са възраст между 3 и 10 години. \r\n\r\n   \r\n \n\t\t\t\t\t\t", "date": "2018.07.26", "title": "СЛЕД 13 ГОДИНИ И 5 ДЕЦА! Тръмп-младши се развежда, инициатор е Ванеса, а причината..."}
{"url": "http://www.bnews.bg/article/245904-pochina_nay_vazrastnata_zhena_na_planetata_nyama_da_povyarvate_na_kolko_godini", "text": "\n Тио Мияко бе притежателка на титлата за най-дълго живялата жена на планетата, като нейна предшественичка е Наби Таджима, която умира в Кагошима, Южна Япония. Тио Мияко, която е родом от Канагава, почина на 118 годишна възраст. Това съобщи японският вестник Tokushima Shimbun, позовавайки се на Министерството на здравеопазването, труда и благосъстоянието на островната държава. \r\n\r\n Тя е родена през 1901 година, живяла е 117 години и 81 дни и това я прави най-старата жена на планетата. Но кой ще получи титлата за на най-възрастния жител на Земята сега, след нейната смърт, все още не е известно. Най-вероятният и потенциален кандидат е 115-годишната г-жа Танака от град Фукуока в югозападна Япония. Роднините на Тио Мияко я описват като мил, добър и любезен човек.  \"Тя донесе щастие на всички, които я срещнаха. Ще ни липсва много\", споделя племенникът на починалата пред местните журналисти. \r\n  \r\n \n\t\t\t\t\t\t", "date": "2018.07.26", "title": "ПОЧИНА НАЙ-ВЪЗРАСТНАТА ЖЕНА НА ПЛАНЕТАТА! Няма да повярвате на колко години!"}
{"url": "http://www.bnews.bg/article/245890-zov_pomognete_na_anastasiya_v_borbata_s_levkimiyata_darzhavata_y_otkaza_pomosht", "text": "\n \r\n\r\n Г-жа Арикова се нуждае от втора трансплантация на стволови клетки в Германия, на стойност 230 000 евро, които тя няма възможност да плати. Затова и набира средства - чрез дарителската кампания \"И ти можеш да помогнеш на Анастасия\", одобрена и от DMS Борд. Жизненоважният за Анастасия проект е \"Борба за моето Утре!\". \r\n\r\n През периода 27 - 29 юли 2018 година ще се проведе благотворителен онлайн базар, подготвен със съдействието на творци от цяла България, дарили безвъзмездно свои ръчно изработени творби за каузата. Там ще намерите шедьоври на ръкоделието, художественото изкуство, дърворезба и пирография, сувенири и магнитчета, бижута и картички, част от които са нарисувани от група деца от Македония. \r\n\r\n Ето какво казва Анастасия за заболяването си: \r\n\r\n \"Диагнозата ми е бифенотипна левкемия и се боря с \"рачето\" в мен от 2015 година. От самото начало лечението протичаше много сложнo. Още с първата химиотерапия получих некроза на горната челюст и небце. Това беше поводът ръководството на клиника в България да отлага трансплантацията 9 месеца, като ме държаха само на поддържаща химеотерапия. След като стана ясно, че и местни, и чужди лицевочелюстни хирурзи отказват да ми направят реконструктивна операция на челюстта преди трансплантацията (т.к. за да бъде успешна операцията, аз трябва да съм 6 – 9 месеца без химиотерапия, което в онзи момент беше невъзможно), ръководството на клиниката най-накрая реши, че ще ми направят трансплантация. На 18.01.2017 г. това се случи! Трансплантацията мина много успешно, нямах никакви усложнения. 3 месеца след изписването резултатите бяха идеални и обещаващи за истински нов и пълноценен живот. \r\n\r\n В края на май 2017 година при профилактичен преглед на околомозъчната течност (ликвор) се установи първи мененгиален рецидив (т.е намерени са ракови клетки в ликвора). След изчистването на първия рецидив и непредприемане на предпазни мерки, през декември отново направих рецидив – 2-ри след трансплантацията. Преживяване на два рецидива след трансплантация като цяло е голяма рядкост. \r\n\r\n Тогава интуитивно усетихме, че нещата не вървят добре и лекарите започнаха да \"стрелят напосоки\", предлагайки ми ту една, ту друга терапия. Така потърсихме второ мнение на водещ трансплантолог извън България, както и такова от професор по онкохематология и транспланология в Германия. И двамата изказаха мнение, че състоянието ми е тежко и се налага незабавна намеса. След излекуването на рецидива следва да се направи втората трансплантация. За мой късмет се оказа, че вече имам и донори в немската донорска банка на стволови клетки. \r\n\r\n Веднага подадохме молба към Комисията за лечение в чужбина (вече имах и насрочен ден за хоспитализация). След 2 седмици нямаше никакво движение по преписката ми, което ни накара да съберем пари от роднини, приятели и банков кредит и да заминем за клиниката в Германия. Върнахме се в България през април 2018 г. с чист ликвор (т.е. пълна ремисия) и надеждата, че средствата от Комисията ще ми се отпуснат възможно най-бързо. \r\n\r\n \r\n\r\n Връщане назад няма. Решени сме да се лекувам в чужбина, тъй като тук не ми предлагат навременно и адекватно лечение. Загубили сме ужасно много време в чакане на Комисията. Никой не може да каже колко дълго ще продължи ремисията, затова спешно набираме средства, за да бъде извършена трансплантацията в Германия. Не ни остава друго освен да се обърнем към човешкото в хората и да ги помолим за помощ\". \r\n  \r\n \n\t\t\t\t\t\t", "date": "2018.07.26", "title": "ЗОВ! Помогнете на Анастасия в борбата ѝ с левкимията, държавата й отказа помощ"}
{"url": "http://www.bnews.bg/article/245888-mariya_ilieva_zavede_bebeto_na_svatba_parva_snimka_na_malkiya", "text": "\n Мария Илиева показа бебето Александър, който вече е на половин годинка. Фотото, което публикува HotArena,  не е намерило място в нейния личен профил, а в инстаграм историята на нейна близка, на която певицата е била на сватба заедно със сина си.  Близка на изпълнителката на „Всичко“ държи Алекс в ръцете си, докато майка му и булката позират от двете им страни. \r\n\r\n  Поп дивата е облечена в червена рокля, а рожбата й с бяла ризка, папионка, тиранти и черен панталон, съчетани с бели кецове. \r\n\r\n  Напомняме, че малкият се роди на 25 януари тази година. Той е първият наследник на Мария, а татко му е 26-годишният Георги. Снимката вижте  \r\n \n\t\t\t\t\t\t", "date": "2018.07.26", "title": "Мария Илиева заведе бебето на сватба (Първа снимка на малкия)"}
{"url": "http://www.bnews.bg/article/245892-uzhasat_v_gartsiya_ne_stihva_valezhi_zalyaha_stolitsata_vsichko_e_pod_voda_kolite_potavat_za_minuti_video", "text": "\n Ужасът на Гърция не стихва. Валежи заливат в този момент гръцката столица. Жертвите на пожара в Гърция вече са 82, отчаяни хора се занизаха към моргите Движението е затруднено, тъй като много от централните улици са наводнени в различни райони на Северна Атина, а в Маруси падна и градушка, съобщава \"Труд\". \r\n\r\n Само за няколко минути паркираните автомобили потънаха.  \r\n\r\n \r\n\r\n \r\n  \r\n \n\t\t\t\t\t\t", "date": "2018.07.26", "title": "УЖАСЪТ В ГЪРЦИЯ НЕ СТИХВА! Валежи заляха столицата, всичко е под вода, колите потъват за минути (ВИДЕО)"}
{"url": "http://www.bnews.bg/article/245885-novata_plenarna_sesiya_zapochva_s_izvanredno_zasedanie", "text": "\n Народното събрание ще проведе извънредно пленарно заседание на 4 септември от 13.00 часа. Това обяви председателят на парламента Цвета Караянчева. \r\n\r\n Заседание ще има и на 5 септември. Депутатите няма да работят на 6 и 7 септември по повод отбелязването на Съединението на Княжество България и Източна Румелия. \r\n\r\n 7 септември е петък и ще се наложи народните представители да пътуват до избирателните си райони, а след това да се върнат, което ще коства допълнителни разходи на парламента. Народното събрание няма да провежда пленарно заседание на 7 септември, уточни Цвета Караянчева. \r\n\r\n В проектопрограмата за работа на парламента ще влязат Годишните доклади за дейността на БАН и Комисията за регулиране на съобщенията през 2017 година, както и промени в Закона за здравето на първо четене. \r\n \n\t\t\t\t\t\t", "date": "2018.07.26", "title": "Новата пленарна сесия започва с извънредно заседание"}
{"url": "http://www.bnews.bg/article/245880-v_stara_zagora_e_strashno_bareti_tarashat_koli_i_domove_ima_arestuvan", "text": "\n Специализирана полицейска операция за противодействие на престъпна дейност,свързана с придобиване, държане и разпространение на наркотични вещества, е проведена от служители на старозагорското Второ РУ на 23 юли. \r\n\r\n Това съобщиха от пресцентъра на МВР. \r\n\r\n В хода й около 15.30 часа на бул. \"България\" бил спрян за проверка лек автомобил \"Ауди А6\", управляван от 40-годишен мъж от Стара Загора. В колата били открити около 8 грама наркотично вещество – метамфетамин. \r\n\r\n При последвали процесуално-следствени действия в дома му били намерени още около 3 г метамфетамин и 15 кг ситно нарязан тютюн без акцизен бандерол. \r\n\r\n След изтичане на 24-часовото задържане с прокурорско постановление на мъжа е наложена мярка за задържане за 72 часа. \r\n\r\n Работата по образуваните три досъдебни производства продължава. \r\n \n\t\t\t\t\t\t", "date": "2018.07.26", "title": "В СТАРА ЗАГОРА Е СТРАШНО! Барети тарашат коли и домове, има арестуван"}
{"url": "http://www.bnews.bg/article/245881-novo_popalnenie_v_kabineta_borisov_3_vizhte_koy_e_noviyat_zam_ministar_na_zemedelieto_snimka", "text": "\n Министър-председателят Бойко Борисов назначи Янко Иванов за заместник-министър на земеделието, храните и горите.  Той е завършил ветеринарна медицина във Висшия институт по зоотехника и ветеринарна медицина в Стара Загора, а по-късно работи като доцент в Централния научноизследователски ветеринарномедицински институт в София. \r\nБил е генерален директор на Националната ветеринарно-медицинска служба към министерството, а по-късно става и регионален координатор за Балканите по проект за “Предотвратяване на пандемията от птичи грип”, финансиран от ФАО, ООН. \r\n\r\n \r\n\r\n BNews припомня, че на 18 юли със заповед на министър-председателя Бойко Борисов бе освободен досегашния зам.-министър на земеделието Цветан Димитров. Решението на премиера бе взето след срещата на министъра на земеделието, храните и горите Румен Порожанов с представители на протестиращите животновъди.  \r\n\r\n Министър-председателят Борисов разпореди на министър Порожанов да освободи също така директорa на Дирекция „Животновъдство“ Златка Възелова, директорa на Дирекция „Директни плащания и идентификация на земеделските парцели“ Георги Праматаров, както и съветника на министъра Бойко Синапов.  \r\n\r\n Цветан Димитров отдавна трябваше да излезе от управлението, тъй като в ДАНС и прокуратурата има множество сигнали срещу него за злоупотреби. Едно от неговите \"прегрешения\" е, че е позволил обикновени животни да се описват като породисти, за което се дават повече пари от ЕС. По този начин са източени милиони по линия на европрограмите. \r\n\r\n Според запознати, той е отговорен за източването на 200 млн. лв. по Програма за развитие на селските райони 2014-2020 г. Целта е да се „усвоят” средствата, като въпросните пари се раздават на фермери без абсолютно  никакви изисквания и ограничения, един вид на калпак. \r\n\r\n   \r\n \n\t\t\t\t\t\t", "date": "2018.07.26", "title": "НОВО ПОПЪЛНЕНИЕ В КАБИНЕТА \"БОРИСОВ 3\"! Вижте кой е новият зам.-министър на земеделието! (СНИМКА)"}
{"url": "http://www.bnews.bg/article/245877-haknaha_i_mis_dupe", "text": "\n Биляна Йотовска е станала жертва на хакери, които са проникнали в личния ѝ профил в Instagram. Брюнетката сподели новината в личния си профил във Facebook като разказа, че хакерите са изтрили цялото съдържание на профила ѝ в Instagram. Йотовска разказва, че е направила всичко необходимо, за да си го върне, но не таи големи надежди това да се случи. Успоредно с това тя определя комуникацията с екипа на апликацията като „доста неадекватна и неефективна“ и започва изграждането на съдържанието наново. Запознати с политиката на социалната мрежа разкриват пред HotNews, че т.нар. хакване на профили на много родни популярни личности е въз основа на това, че масово последователите им в Instagram са купени т.е. фалшиви. Когато системата на приложението засече това, тя автоматично затваря профила. \r\n  \r\n \n\t\t\t\t\t\t", "date": "2018.07.26", "title": "Хакнаха и Мис Дупе"}
{"url": "http://www.bnews.bg/article/245884-zeyneb_s_ultimatum_kam_gadzheto_iskam_da_sam_bulka", "text": "\n Търпението на Зейнеб Маджурова да се види като булка скоро ще се изчерпи. Бургазлийката е решила съвсем скоро да сложи ултиматум на гаджето си и да го накара да я вземе за жена. В противен случай брадърката е решила да му покаже вратата и да се насочи към нова жертва.  \r\n\r\n Репортерката на Гала никога не е криела, че си представя да живее като бляскава знаменитост. Брадърката порасна пред очите на зрителите, които следиха отблизо превръщането й от грозно пате в лебед. Бургазлийката, която изгря като ученичка с участието си в първия „Биг Брадър”, тази година чукна 30 години и е твърдо решена, че не може да се бави повече с важните събития в живота й.  \r\n\r\n В последните 3 години около репортерката на Гала винаги е пълно с клюки и интриги. Причина за това се оказа близостта й с милионерски син. След серия от неуспешни връзки все със заможни мъже Зизу най-накрая откри своя билет за света на богаташите. Името му е Стоян Балевски и според близки до красавицата на него се дължи широката й усмивка. Младият мъж е завърши обучението си в Англия и работи за фирмата на баща си. \r\n\r\n За да си бетонира мястото до богатия млад мъж, Зизу коренно промени начина си на живот. Заклетата купонджийка се кротна у дома и се посвети на аристократични хобита като тенис и голф. За да не трупа излишни килограми и да смайва приятеля си с пластичност, се запали и по заниманията с йога. Дори започна да ходи на логопед, за да се избави от диалекта, който преди години я направи една от най-колоритните участнички в „Биг Брадър”. \r\n\r\n Както изглежда обаче всичко това не е достатъчно за милионерското семейство и до сега Зизу така и не е станала официално негов член. Разбира се, била канена на всички семейни сбирки, била приета и представена като половинка на Стоян, но бракът така и не стават тема.  \r\n\r\n За да забърза процеса, преди време асистентката на Гала дори се постара да тества семейството на любимия си, като пусна мълвата, че двамата са се сгодили тайно. Надеждата й била с този намек да накара любимия си мъж да я поиска официално от родителите й. Семейният живот много я привличал, а възможността да стане една истинска милионерска съпруга я ласкаела.  \r\n\r\n Самата Зейнеб не крие, че именно това е нейното най-голямо желание в момента. За да прекарва повече време с любимия си, тя дори изпуска апетитни ангажименти. Редовно бургазлийката отсъства и от телевизията, за да е някъде с гаджето си.  \r\n\r\n На няколко пъти бургазлийката недвусмислено посочвала, че ако не вдигне сватба няма да ражда деца, а времето вече напирало за това. \r\n \n\t\t\t\t\t\t", "date": "2018.07.26", "title": "Зейнеб с ултиматум към гаджето: Искам да съм булка!"}
{"url": "http://www.bnews.bg/article/245886-zverska_katastrofa_mezhdu_vratsa_i_mezdra_kakvo_e_sastoyanieto_na_patnitsite", "text": "\n Зрелищна катастрофа затвори за кратко движението по международния път Е79 между Враца и Мездра, съобщава „Конкурент“.   \r\n\r\n „Опел Калибра“ със софийска регистрация се е завъртял и е изхвърчал в храстите отдясно по посоката си на движение. Водачът му нямал обяснение за произшествието. Немското возило е пътувало към Мездра, като освен шофьора в него е била и млада жена.   \r\n\r\n Според непотвърдена от полицията информация няма тежко ранени.   \r\n\r\n Колата беше извадена от канавката, а докато репатриращия автомобил извърши маневрата, движението към железничарския град беше отбито. \r\n  \r\n \n\t\t\t\t\t\t", "date": "2018.07.26", "title": "ЗВЕРСКА КАТАСТРОФА МЕЖДУ ВРАЦА И МЕЗДРА! Какво е състоянието на пътниците?"}
{"url": "http://www.bnews.bg/article/245887-tragediyata_e_ogromna_ognenata_stihiya_v_gartsiya_izpepeli_mladozhenets_na_medeniya_mu_mesets", "text": "\n Трагедията в Гърция е огромна. Сред жертвите на огнената стихия е младоженец, който е бил на меден месец в Гърция със съпругата си. Кончината му бе потвърдена от посланика на Ирландия в Гърция Орла О'Ханран, която изрази и съболезнованията си чрез интервю за RTÉ. \r\n\r\n Ирландците Браян О'Калахан-Уестроп и съпругата му Зои Холоха се разделили в опит да се избавят от пламъците в курорта Мати. Оцеляла само тя, става ясно от изявление на двете опечалени семейства. \r\n\r\n Близките молят да не бъдат обезпокоявани. \r\n\r\n Калахан-Уестроп е роден в графство Клеър, Ирландия. Той работил за компания за кетърин и бил доброволец към Blood Bikes East - организация, която осигурява спешни доставки между болници в Дъблин например на необходима кръв от дадена група, на кърма, медикаменти. Организацията изрази съболезнованията си за кончината на мъжа чрез съобщение във Фейсбук страницата си, описвайки го като прилежен колега, чието влияние ще остане осезаемо за години напред, пише Offnews. \r\n\r\n Зои Холохан е от Дъблин. Тя е в болница с изгаряния по главата и ръцете. Двойката пътувала в автомобил, когато била принудена да бяга от пламъците. Холохан успяла да се достигне до близък плаж, откъдето била откарана в болница миналата нощ. 82 души загинаха в пожарите край столицата Атина, над 170 са ранени. Днес е вторият ден от тридневния траур в Гърция. \r\n \n\t\t\t\t\t\t", "date": "2018.07.26", "title": "ТРАГЕДИЯТА Е ОГРОМНА! Огнената стихия в Гърция изпепели младоженец на медения му месец"}
{"url": "http://www.bnews.bg/article/245878-situatsiyata_v_tetevensko_vodata_se_otticha_horata_se_opitvat_da", "text": "\n Ситуацията в Тетевенско бавно се нормализира, предаде bTV. Бедственото положение обаче ще остане в сила и днес. \r\n\r\n Днес се очаква комисия да посети всички пострадали райони при последните обилни валежи и наводнения и щетите да бъдат оценени. \r\n\r\n Някои места са останали без вода, но е осигурена водоноска. \r\n \n\t\t\t\t\t\t", "date": "2018.07.26", "title": "Ситуацията в Тетевенско: Водата се оттича, хората се опитват да… "}
{"url": "http://www.bnews.bg/article/245876-rachkov_i_mariya_se_ozheniha_tayno", "text": "\n Сватбата е била в много тесен кръг пред около 10 човека – предимно хора от семейството. Церемонията била доста скромна, а почерпката била в шикозен италиански ресторант, съобщи ексклузивно „Уикенд“. \r\n\r\n Най-вероятно догодина ще има по-пищна сватба, която вече ще е официална и на нея ще бъдат поканени повече хора. Сега самият Рачков настоял да закара Мария под венчило, за да я впримчи в оковите на брака. По този начин Митко се надявал да усмири непокорната красавица.  \r\n\r\n Любопитен факт е, че на церемонията е присъствал и брата на актьора Петър, от когото всъщност се разчу, че е имало годеж. Самият той се е похвалил, че е бил на сватбата на брат си, пред свой приятел в Бургас, който пък информира „Уикенд”. Години наред Димитър и Петър Рачкови бяха жестоко скарани заради криминалните изцепки на последния. Напоследък обаче двамата са се помирили, а шоумена дори помагал на родственика си да се изчисти пред закона. \r\n\r\n Само допреди няколко месеца Рачков и Игнатова не можеха да се гледат. След като няколко години делиха заедно покрив и постеля, те изненадващо скъсаха всякакви отношения през 2017-а. Впоследствие се разбра, че причина за разлъката им е изневяра на Игнатова - русокосата хубавица кръшнала с цирковия артист Енчо Керязов. Чак в началото на пролетта бургазлията прости прелюбодейството и с невярната му изгора подновиха връзката си. Те вече живеят заедно, а след сватбата си в началото на юли заминали на истински меден месец в Италия. \r\n\r\n „Докато бяха разделени, Митко всячески се стараеше да саботира кариерата й. Той постави ултиматум тя да бъде отстранена от екипа на „Господари на ефира”. Може би Мария се върна при него, защото разбра, че всичките й професионални пътища ще бъдат отрязани”, коментират в шоу средите. \r\n \n\t\t\t\t\t\t", "date": "2018.07.26", "title": "Рачков и Мария се ожениха тайно!"}
{"url": "http://www.bnews.bg/article/245872-sluzhitel_na_nso_otkrit_martav_na", "text": "\n Служител на НСО е бил открит мъртъв на плажа Отманли край Бургас. Според първоначална информация мъжът е на 37 години с инициали Р.Д. От полицията в Бургас потвърдиха за случая и добавиха, че тялото е откарано за аутопсия в УМБАЛ-Бургас. \r\n\r\n По информация на регионалния сайт Gramofona.com тази сутрин мъжът влязъл да плува в морето и изчезнал. По-късно е открит на около 20 метра от мястото, където е оставил дрехите си, преди да влезе да плува. \r\n \n\t\t\t\t\t\t", "date": "2018.07.26", "title": "Служител на НСО открит мъртъв на… "}
{"url": "http://www.bnews.bg/article/245865-maradona_se_sgodi_za_rosio_oliva", "text": "\n Диего Армандо Марадона най-после се сгоди за дългогодишната си приятелка Росио Олива. Легендарният аржетинец е предложил брак на любимата си навръх 28-ия й рожден ден, пише \"Мирър\".  \r\n\r\n Олива му е казала заветното \"да\", като двамата вече имали конкретни планове за сватбената церемония. Партито за рождения ден на Росио се е състояло в района Бела Виста, в Буенос Айрес. На него Марадона е поискал ръката на любимата си с диамантен пръстен. Случката идва само часове, след като легендата отново привлече вниманието с неадекватното си поведение.  \r\n\r\n Дон Диего, и Росио се сгодили пред близо 50-те гости на събитието. \r\n\r\n \"Щастлива съм, защото това е моят последен рожден ден, в който аз съм \"сингъл\". Радвам се, че успях да споделя този щастлив момент с всички вас. Моето желание е да бъдем вечно щастливи с Диего\", заявила Росио в речта си пред гостите.Марадона излиза с Олива от 2012 година, след като се разведе с първата си жена Клаудия Вияфане. Бракът им продължи 17 години. \r\n\r\n Легендата поиска ръката на Олива още през 2014 година в Рим, но тогава без годежен пръстен. \r\n \n\t\t\t\t\t\t", "date": "2018.07.26", "title": "Марадона се сгоди за Росио Олива"}
{"url": "http://www.bnews.bg/article/245871-shok_kucheta_ubiha_sobstvenika_si", "text": "\n Мъж от сливенското село Сотиря е починал след като е бил нападнат от собствените си кучета. \r\n\r\n Инцидентът е станал снощи около 20.30 часа. 33-годишният мъж е бил нападнат от кучета, които е отглеждал в двора на дома си в същото село. Съседи са се опитали да му помогнат, но той е починал в болница от раните си. \r\n  \r\nУведомена е Ветеринарно-медицинска служба в Сливен. Тялото е откарано за аутопсия. \r\n \n\t\t\t\t\t\t", "date": "2018.07.26", "title": "ШОК: Кучета убиха собственика си!"}
{"url": "http://www.bnews.bg/article/245855-mark_feysbuka_obednya_sas_17_miliarda_dolara_za", "text": "\n Акциите на Фейсбук рухнаха след публикуване на тримесечния отчет за печалбата на компанията. Общата загуба е 130 милиарда долара, а лично Зукърбърг загуби 17 милиарда от състоянието си, съобщи \"Блумбърг\". \r\n\r\n Това е най-рязкото поевтиняване на акциите на Фейсбук в цялата история от създаването на социалната мрежа. Загубата вероятно ще свали Зукърбърг от третото място в списъка на най-богатите хора в света. \r\n\r\n В отчета на компанията се посочва, че печалбата е около 13 милиарда долара, което е по-ниско от прогнозата. Използващите социалната мрежа са се увеличили до 1.47 милиарда души, а прогнозите бяха да се увеличат с 1.49 милиарда. \r\n\r\n Това предизвика спад в цената на акциите от 24%. Зукърбърг излезе на трето място в класацията на най-богатите хора в началото на юли тази година. Състоянието му се оценява на 81.6 милиарда долара. \r\n \n\t\t\t\t\t\t", "date": "2018.07.26", "title": "Марк Фейсбука обедня със 17 милиарда долара за… "}
{"url": "http://www.bnews.bg/article/245873-izvanredno_borisov_sabra_otrepkite_v_koalitsiyata_otnosheniyata_bili_izgladeni_balgariya_bila_v_nay_dobrite_si_vremena", "text": "\n Бойко Борисов хвърли бомба! Той обясни, че коалицията била стабилна, а параметрите – финансови и икономически били НАЙ-ДОБРИ за всички времена. \r\n\r\n Всичко това идва в отговор на нестихващите скандали в коалицията и дори физическите сблъсъци между патрЕотите. \r\n\r\n Сидеров каза, че различията между самите патриоти трябвало да бъдат изчиствани, за да не води това до съмнения, че има фатални различия и да рефлектира върху голямата коалиция с ГЕРБ. Сега не било времето и за РАЗТУРВАНЕ, каза Сидеров. Това щяло да доведе и до хаос.  \r\n\r\n Какъв по-голям хаос от това, Борисов да влиза в ролята на секретарка, а както го нарече Сидеров – координационен секретар, който да потушава огъня помежду им. \r\n\r\n Какъв по-голям хаос от това, Борисов да влиза в ролята на секретарка, а както го нарече Сидеров – координационен секретар, който да потушава огъня помежду им. \r\n\r\n Ако човек слуша какво говорят тези хора, то може да си направи следния извод – взеха ни за прости, но ние не сме. И това ще бъде доказано съвсем скоро. \r\n\r\n \r\n \n\t\t\t\t\t\t", "date": "2018.07.26", "title": "Извънредно: Борисов събра „отрепките“ в коалицията! Отношенията били ИЗГЛАДЕНИ, България била в най-добрите си времена!"}
{"url": "http://www.bnews.bg/article/245875-bay_ganyo_v_parlamenta_batalni_stseni_i_ekstsesii_siderov_stupa_kasabov_i_izrigna_da_si_tarsi_druga_grupa", "text": "\n \"Да си търси друга група. Какво прави тук, като не признава ръководството?\" Това заяви пред журналисти лидерът на \"Атака\" и шеф на депутатите от \"Обединени патриоти\" Волен Сидеров за разпрата му с народния представител от НФСБ Валентин Касабов. \r\n\r\n Вчера Касабов обяви в кулоарите на парламента, че депутатите от НФСБ вече не чувствали Сидеров като шеф на групата. По-рано днес стана ясно, че между двамата е възникнала физическа и словесна разпра. Касабов отказа коментар пред медиите, но Сидеров потвърди за случката. \r\n\r\n \"Разпрата стана точно за това, че го попитах какво правиш тук, след като не признаваш никой, колегите не признаваш. Последваха обиди. Няма да ги повтарям, защото са нецензурни. За мен това е човек, който не може да се владее и затова не трябва да стои в тази група\", заяви Сидеров. Той определи Касабов като \"неадекватен\" и отдаде поведението му на това, че бил изнервен. \r\n\r\n Сидеров от своя страна е уверен в способностите си и твърди, че може да докара Касабов до състояние на нокаут само с един удар, но се въздържа, защото по неговите думи, Касабов бил болен човек.  \r\n\r\n От задкулисни разпри, преминаха към вербални такива, а като си дадоха сметка, че идиот с идиот не може да се разбере чрез слово, вкараха и тупаниците в действие. Дерзай, Ганьо! Колко патрЕотично, колко достойно!  \r\n\r\n Сега разбираме защо \"Българския Национален цирк\" фалира. Не са издържали на конкуренцията в Парламента.  \r\n\r\n Вие, циркаджии сте народни представители... Срам и смях!  \r\n\r\n Николай Бареков направи точен коментар на комичната ситуация. \r\n\r\n *Публикуваме без редакторска намеса: \r\n\r\n \"ПатрЕотите влязоха в парламента и властта благодарение на бедните, а се сбиха заради парите на най-богатите (олигарсите). Ирония? Не. Закономерност. На следващите избори пак ли ще гласувате за тази паплач? Всъщност за тях ли гласувахте или за програмата, която НФСБ, МВРО и Атака откраднаха нагло от мен и ББЦ?\" \r\n \n\t\t\t\t\t\t", "date": "2018.07.26", "title": "Бай Ганьо в Парламента! Батални сцени и ексцесии! Сидеров ступа Касабов и изригна: Да си търси друга група!"}
{"url": "http://www.bnews.bg/article/245868-maykite_pred_ns_ne_se_primiryavat_protestat_na_30_yuli_ostava_nyama_da_se_prechupim", "text": "\n Протестът на майките на деца с увреждания ще се състои, както бе обявен за 30 юли от 17,00 часа тази година, заявиха пред Дир.бг майки на деца с увреждания. Това ще стане независимо, че министърът на труда и социалната политика Бисер Петков обяви, че Законопроектът за хората с увреждания ще е готов до месец септември, а Законът за социалните услуги ще бъде готов през септември, като реалистичния срок за приключването на задължителните процедури по него е края на октомври. \r\n\r\n Венелина Казанджиева, майка на 28-годишен мъж с тежка форма на Синдром на Даун, и Вера, майка на 23-годишен мъж с множество увреждания, са категорични, че в законопроекта не настъпват нужните промени. \r\n\r\n Няколко дни преди готвения протест на майките с черни тениски, трайно настанили се в близост до Народното събрание, се разраства и контрапротестът на Национално представените организации и сдруженията. Защо има разделения и ще се решат ли законодателните проблемите на хората с увреждания? \r\n\r\n \"Контрапротестът е там само когато има медии. Това е поръчка на управляващите. Те нямат лозунги. Нищо от нашите предложения не влиза в планирания закон за октомври\", подчерта протестиращата майка на дете с увреждане Вера Иванова. \r\n\r\n \"Откакто започнаха протестите ни, всеки казва не сега, не така, не толкова бързо. Никой не казва нищо конкретно. Подигравка е да се чака 15 години за решаването на тези проблеми\", допълни тя. \r\n\r\n В същото време контрапротестиращите смятат, че майките на деца с увреждания искат единствено личната помощ да се регулира и отказват да участват в работната група. Те са категорични, че отделен закон за всяка социална услуга не може да има. \r\n\r\n Венелина Казанджиева заяви: \"Когато дойдат чужденци покрай палатката ни, тичат подире им и им обясняват, че аз тук не съм заради детето си. Отговарям им, че мога да си дам името, трите имена на детето си. Знаете ли кое е най-страшно и то не само страшно за нас? След дълги размисли аз установих, че тези хора до такава степен са загубили връзка с реалността, до такава степен са се обезчовечили, че за тях мисълта майка да се бори за живота на детето си, е нелогична, тя е нереална. Ето това е страшното. Спираме бавно и полека да бъдем човеци.\" \r\n\r\n Запитана защо все пак не желаят да участват в работната група, Казанджиева поясни: \"Няма такова нещо, казахме да видим новите текстове, които предлагат. Това предложение да влезем в работна група с национално представителните организации стана два часа, след като те дойдоха и лично на мен ми заявиха в очите че нямаме право да сме тук, но ние няма да се преместим /бел. ред. за палатката пред НС/. Седях тук ревях и ги слушах, като ми обясняваха как аз гледам на моето дете 28 години вече като на банкомат за пари. 200 лева сигурно са страшно много пари?! След което министърът дойде и каза влезте в работната група и се разберете с тях /бел. ред. контрапротестиращите/. Смятате ли, че е възможно? Как да се разбера с тях? Да видим този законопроект, ако е същият, какъвто си имаме, защо се плащат заплати, защо не си излязат в отпуск, след като преписват стария кое му е новото на този законопроект, кое му е проектното?!\" \r\n\r\n В отговор на въпрос \"Какво се договорихте с омбудсмана Мая Манолова при вчерашната ви среща\", Вера Иванова заяви: \"Омбудсманът ни посещава ежедневно. Тя също смята, че няма някаква реформа в тези текстове, които и ние виждаме. Всъщност промени няма. Ние не може да участваме като майки в убийството на хората с увреждания и не можем да бъдем съучастници в убийството на собствените си деца\". \r\n\r\n Казанджиева допълни, че освен че министърът на труда и социалната политика е дошъл с маслинената клонка при тях, след като им е изпратил белите гълъби, за да ги обижда, има и нещо друго. \"Аз не виждам еднакви цели, те искат повишаване жизнения стандарт на всички инвалиди, така излъчиха един от белите ангели, а ние искаме живот. Как да се сближат позициите?! Те изпитват ужас, че някой друг може да получи помощ, за да живее, което ще им смъкне жизнения стандарт. Те използваха това изречение повдигане жизнения стандарт на всички инвалиди. Нашите деца нямат стандарт, просто трябва да са живи\", коментира Казанджиева. \r\n\r\n  \"Техният жизнен стандарт е над 5 милиона лева държавни субсидии. За тези пари, които са усвоили за над 20 години, за да сме ние на дъното и нашите деца да умират, това е най-голямото безобразие. Ако смята министърът, че ще заблудят обществото какво е майка на дете с увреждане и човек с увреждане, какво е платени проправителствени организации, които са слугинажът на държавата, жестоко са се заблудили. Хората знаят истината\", допълни Вера Иванова. \r\n \n\t\t\t\t\t\t", "date": "2018.07.26", "title": "Майките пред НС не се примиряват: Протестът на 30 юли ОСТАВА! Няма да се пречупим! \r\n"}
{"url": "http://www.bnews.bg/article/245874-ludost_bashta_prebi_7_godishnoto_si_dete_to_e", "text": "\n Седемгодишно момиче от сливенското село Глуфишево е прието в тежко състояние с наранявания по главата в болница. Детето е оперирано по спешност, съобщиха от местната полиция. \r\n\r\n Първоначалната информация сочи, че момичето е било пребито от баща си. За инцидента са сигнализирали лекарите от болницата в Сливен, които установили при прегледа, че травмите плод на физическо насилие. Веднага след това те уведомили полицията. \r\n\r\n Бащата на пострадалото дете е на 28 години. След проведено разследване той е задържан. \r\n \n\t\t\t\t\t\t", "date": "2018.07.26", "title": "ЛУДОСТ: Баща преби 7-годишното си дете, то е… "}
{"url": "http://www.bnews.bg/article/245870-6_bona_za_trenirovkite_na_sina_na_bozhinov", "text": "\n Около 6000 лева са стрували тренировките на сина на Валери Божинов в \"Спортинг\" (Лисабон). Това показа проверка на \"България Днес\" в академията на португалския футболен клуб. \r\n\r\n Едноседмичен престой в престижния отбор е оценен на 875 евро, а за събота и неделя са били платени допълнително още 250 евро. Валерко-младши тренира в португалския отбор две седмици, така че само престоят му е оценен на около 4000 лева. От клуба изрично уточняват, че в цената не влизат самолетните билети, транспортът от летище до академията, кърпи и застраховка. Екстра разходите - около 2000 лева, са били платени от родителите на Валерко - фолкпевицата Алисия и Божинов. \r\n\r\n Малчуганът от няколко години упорито тренира и вече се наложи в детските формации на родни академии. Голямата цел на него и родителите му е да натрупа опит в доказани отбори, за да може някой ден да играе зад граница. В базата на \"Спортинг\" (Лисабон) той е имал възможността да се докосне до треньорите от представителния отбор, които са обяснили на него и връстниците му тънкостите на футбола. Подобни тренировки са изключително полезни, но и много скъпи, като не всеки родител може да си ги позволи. Алисия и Божинов имат отлични финансови възможности, така че сумата никак не ги е затруднила. \r\n\r\n В Португалия Валерко тренира на 3 естествени и 3 изкуствени терена, разпускал на парна баня и басейн, трупал мускули във фитнес залата и разгледал залата за рехабилитация. Той водил занимания от понеделник до петък, като през уикенда почивал. В цената му били включени закуска, обяд и вечеря, както и изпиране на екипите. \r\n\r\n Футболните авантюри на момчето са безкрайни, по подобие на неговия баща. Синът на Алисия беше първият записан за второто издание на \"Ювентус джуниър камп\" в Стара Загора. Малчуганът бе под ръководството на треньори от щаба на италианския гранд през юни. Интересен детайл е, че Божинов преди години игра както в \"Ювентус\", така и в \"Спортинг\". \r\n \n\t\t\t\t\t\t", "date": "2018.07.26", "title": "6 бона за тренировките на сина на Божинов  \r\n"}
{"url": "http://www.bnews.bg/article/245863-gushterovi_razkriha_kade_karat_medeniya_si_mesets", "text": "\n Двойката е отседнала във вила в луксозен , разполагат с частни басейн и плаж. \r\n\r\n Младоженците Светлана и Християн Гущерови акостираха в Гърция за медения си месец. Това разкри плеймейтката, като публикува видеа от романтичната дестинация в Инстаграм Стори. \r\n\r\n От кадрите става ясно, че двамата са отседнали във вила в луксозен гръцки комплекс, разполагат с частни басейн и плаж. \r\n\r\n Припомняме, че Светлана и Християн сключиха граждански брак в началото на месеца, след което си казаха заветното „да“ пред 100 гости на рождения ден на бизнесмена – 12 юли. Музикален поздрав към присъстващите по време на церемонията отправиха Васил Найденов, Устата и Илиян. Първият си танц като семейство двойката изпълни на песента Love Me Like You Do от саундтрака на филма „50 нюанса сиво“. \r\n\r\n „Не очаквах, че един подпис може да промени нещо, но съм се лъгала. Вече като омъжена жена се чувствам много по-отговорна и зряла”, сподели наскоро пред сп. LOVE style русата изкусителка. \r\n\r\n Гущерови искат да имат три деца, като се надяват първата им рожба да е мъжка. \r\n \n\t\t\t\t\t\t", "date": "2018.07.26", "title": "Гущерови разкриха къде карат медения си месец"}
{"url": "http://www.bnews.bg/article/245862-nevena_tsoneva_psuva_kato_karutsar_pri_slavi", "text": "\n С култови изцепки ще се помни един от последните епизоди на „Шоуто на Слави” този сезон. И то благодарение на певицата Невена Цонева. Музикалното откритие на Слави от „Мюзик Айдъл” бе гост в рубриката „Нещо лично”. Невена толкова се отпусна пред Дългия, че в един момент спря да си мери думите, пише „България днес”. \r\nСимпатичната дама от Севлиево седна на диванчето до Слави и разказа комични случки от живота си. Непринудена и простодушна, Невена дори си позволи да псува в ефир. Тъй като шоуто на е на запис продуцентите се постараха да цензурират неуместните изрази, които тя използва. Но въпреки това всички усетиха какво казва певицата. \r\n„Такава си е Невенчето — нерафинирана. Направете й отделна рубрика, ще пада голям смях”, съветват фенове Слави Трифонов. \r\n  \r\n \n\t\t\t\t\t\t", "date": "2018.07.26", "title": "Невена Цонева псува като каруцар при Слави "}
{"url": "http://www.bnews.bg/article/245866-skandalno_73_godishniyat_dyadka_koyto_pregazi_martin_e_pusnat_pod_garantsiya", "text": "\n Прокуратурата пусна под парична гаранция пенсионера, който вчера блъсна дете в Сандански, предаде репортер на bTV. \r\n\r\n На 73-годишният извършител е определена гаранция от 1200 лв. \r\n\r\n Шестгодишният Мартин, който пострада тежко при инцидента, е настанен в реанимацията на „Пирогов” в стабилно състояние, но с опасност за живота. Лекарите не се наемат да правят прогнози за здравето му към този момент. \r\n\r\n Прокуратурата реши да не поиска най-тежката мярка за задържане под стража, предвид лошото здравословно състояние на 73-годишния водач. \r\n\r\n Размерът на гаранцията е съобразен с доходите на мъжа, който е пенсионер. Той е обвинен в причиняване на тежка телесна повреда. \r\n\r\n Изясняват се причините, заради които мъжът е ударил детето и два автомобила на тротоара на улицата. \r\n \n\t\t\t\t\t\t", "date": "2018.07.26", "title": "Скандално: 73-годишният дядка, който прегази Мартин е пуснат под гаранция!  "}
{"url": "http://www.bnews.bg/article/245869-videoklip_publikuvan_ot_zhurnalista_dimitar_bayraktarov_predizvika_razdor_pri_patriotite", "text": "\n Видеоклип, публикуван от журналиста Димитър Байрактаров във Фейсбук предизвика раздор при патриотите! Клипът бил излъчен вчера по партийната телевизия на Атака, но след като късно снощи бил качен от Димитър Байрактаров във Фейсбук, буквално взривил социалната мрежа. Гледанията на клипа са хиляди само в рамките на часове. Според източници от патриотите, именно това станало повод да отприщи гневът на Касабов, който се на хвърлил на Волен.Ето какво написа Байрактаров: \r\n\r\n \"Приятели, изгледайте внимателно това видео! Изгледахте го, нали? Сега се опитайте да следвате страхът и зависимостите. Ако Борисов се страхува или е зависим от Домусчиеви, следва незабавно да подаде оставка и да бъде разследван от специализираната прокуратура! Ако Касабов не казва истината, то Валери Симеонов и Касабов е редно незабавно да подадат оставки! При всички хипотези трябваше да има оставки, а спец прокуратурата да разследва! Все пак тези думи са изречени от хора, които управляват държавата, не от малки деца на площадката! А медиите отново гръмовно мълчат!\" \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.07.26", "title": "Видеоклип, публикуван от журналиста Димитър Байрактаров предизвика раздор при патриотите!"}
{"url": "http://www.bnews.bg/article/245867-kasabov_ot_nfsb_se_sbi_sas_siderov_v_parlamenta", "text": "\n Скандал избухна в стаята на Обединените патриоти в сградата на Народното събрание. Валентин Касабов от НФСБ се скарал с лидера на „Атака” Волен Сидеров в стаята на парламентарната група. \r\n\r\n Там дори се е стигнало до физически сблъсък. Напрежение между НФСБ и „Атака” в рамките на коалицията Обединени патриоти възникна покрай промените в Закона за приватизацията, на който президентът Румен Радев наложи вето. \r\n\r\n Да си търси друга група. Какво прави тук, като не признава ръководството. Това заяви пред журналисти лидерът на \"Атака\" и шеф на депутатите от \"Обединени патриоти\" Волен Сидеров за разпрата му с Касабов. \r\n\r\n \"ПатрЕотите влязоха в парламента и властта благодарение на бедните, а се сбиха заради парите на най-богатите (олигарсите). Ирония? Не. Закономерност. На следващите избори пак ли ще гласувате за тази паплач? Всъщност за тях ли гласувахте или за програмата, която НФСБ, МВРО и Атака откраднаха нагло от мен и ББЦ?\", коментира във Фейсбук Николай Бареков. \r\n\r\n Очаквайте подробности! \r\n \n\t\t\t\t\t\t", "date": "2018.07.26", "title": "Касабов от НФСБ се сби със Сидеров в парламента"}
{"url": "http://www.bnews.bg/article/245861-izsledvat_za_chuma_i_v_elhovo", "text": "\n Започва изследването на животни за чума по дребния преживен добитък в община Елхово. Зоната за вземане на проби беше разширена от 10 на 20 километра. Мярката е превантивна, пише БНР. \r\n\r\n На заседание на местния кризисен щаб в Болярово бяха набелязани още мерки за ограничаването на заразата - ще се взимат проби и от козите и овцете, които се намира в крайграничните на Елхово селища. Решението на щаба е ветеринарите да извършват и клинични прегледи на всички дребни преживни животни в 20-километровата зона около огнището на болестта. \r\n\r\n Председателят на щаба и областен управител на Ямбол Димитър Иванов заяви, че е препоръчително собствениците на дребен преживен добитък да се преориентират временно към отглеждане на животните само в обори, ако това е възможно. \r\n\r\n Не трябва да има смесване на стадата. \r\n\r\n Междувременно остава неясна съдбата на стадото в Болярово, което попада в заповедта на БАБХ за евтаназия, но което впоследствие беше временно \"помилвано\" от земеделския министър Порожанов. Собствениците отказаха да допуснат ветеринарите да вземат втори проби, за да се установи с категоричност наличие на чума в стадото им. \r\n \n\t\t\t\t\t\t", "date": "2018.07.26", "title": "Изследват за ЧУМА и в Елхово! "}
{"url": "http://www.bnews.bg/article/245864-vzriv_do_posolstvoto_na_sasht_v_pekin_video", "text": "\n Очевидци съобщават за взрив близо до американското посолство в Пекин. Експлозията е причинена от 26-годишен мъж, който се опитал да запали пиротехническо взривно устройство и се самонаранил леко в ръката, съобщи полицията. \r\n\r\n Няма друг пострадал при инцидента. \r\n\r\n Според представител на посолството взривното устройство е било \"бомба\".  \r\n\r\n Свидетели споделят, че полицаи проверяват кола близо до дипломатическата сграда, а в социалните мрежи показаха снимки на дим след предполагаема експлозия. \r\n\r\n Около посолството има разположени полицейски коли, а шосето край комплекса е затворено.  \r\n\r\n Посолството на САЩ все още не е коментирало случилото се. \r\n\r\n През делничните дни големи опашки от кандидати за виза се образуват извън посолството, което се намира в оживена част на града с многобройни дипломатически здания, хотели и магазини. \r\n\r\n \r\n Outside   embassy in Beijing now following reported explosion. Police telling us not to film.    \r\n— Stephen McDonell (@StephenMcDonell)  \r\n\r\n   \r\n \n\t\t\t\t\t\t", "date": "2018.07.26", "title": "Взрив до посолството на САЩ в Пекин! (ВИДЕО) "}
{"url": "http://www.bnews.bg/article/245858-eto_ya_novata_seks_igrachka_na_gloriya_shte_badete_izumeni_kak_go_narichat_priyatelite_y", "text": "\n Уникална снимка за секунди пусна в инстаграма си кралицата на попфолка Глория. \r\nС нов мъж до нея, на яхта, с разсъблечени тела двамата вият танци в захлас. Фотосът бе само за секунда в интернет и веднага бе свален, а коментарът на най-близкото обкръжение на певицата гласеше: \"Това е \"еб...ът\" на Глория. Много е як, и двамата много си допадат. Но той не й е гадже, а само играчка\". \r\nНяма лошо певицата да има мъж за всеки случай, защото от години е разведена. \"Вярвам в голямата любов. Преживяла съм я три пъти, била съм влюбена и съм обичала - стига толкова съм си раздавала душата\", категорична е \"ледената кралица на фолка\". Според нея всичките й връзки са били страстни, защото и тя е всеотдайна и обсебваща. \"На мен в любовта ми пречи разумът, това, че не съм първична, или дори че не мога да бъда лигла, за да съм в краката на някой мъж\", споделя Гло. \r\nНапук на имиджа й на мъжемелачка тя признава, че е много любвеобилна и е готова на много неща за любимия човек, пише България днес. Мъжете обаче все се притеснявали от нея. \"Казват ми, че ги \"забивам\", потискам, но това си е за тяхна сметка. Искам мъжът до мен да ме превъзхожда във всяко едно отношение. Сигурно сме се срещали някъде, но изглежда сме се поразминали\", прави си горчива равносметка изпълнителката. \"Аз съм човек за семейство и, да, до мен има мъж, но не искам още да разкривам кой е той\", деликатна е Глория. \r\n  \r\n \n\t\t\t\t\t\t", "date": "2018.07.26", "title": "Ето я новата секс играчка на Глория! Ще бъдете изумени как го наричат приятелите й..."}
{"url": "http://www.bnews.bg/article/245839-deyan_donkov_nyama_zadrazhki_v_legloto_i_ne_haresva_silikonovi_tsitsi", "text": "\n Актьорът Деян Донков намигна, че няма задръжки в леглото. Що се отнася до любимата му – Радина Кърджилова, той намира за секси всичко в нея – ръце, шия, устни, уши. За интимния си свят той сподели в последния брой на сп. Playboy. “Не знам нещо, което не бих направил в секса, защото с партньора си можеш да експериментираш и да си доставяте взаимно удоволствие по начина, по който вие си решите. Сексът е общуване на друго, на по-висше ниво, освобождаване, експериментиране“, сподели той. \r\nЗвездата на Народния театър обаче е категоричен, че не си пада по силиконови гърди. Междувременно стана ясно, че това лято с Радина няма да имат толкова време за почивка на морето със сина си Христо. \r\n\r\n „Плановете ни за това лято за момента са работни. Радина ще снима филм. Аз също чакам отговор дали са ме одобрили за едни снимки“, разказа за Мъжката библия още актьорът. \r\nСкоро може да стане главен герой и в книга за себе си, тъй като писателят Димитър Стайков е проявил желание да напише такава, след като описа Коко Азарян. \r\n \n\t\t\t\t\t\t", "date": "2018.07.26", "title": "Деян Донков няма задръжки в леглото и не харесва силиконови цици"}
{"url": "http://www.bnews.bg/article/245859-koy_natiska_butona_na_kasabov_i_simeonov_video", "text": "\n Скандално видео взриви Фейсбук. Главен герой отново е депутатът от партията НФСБ Валентин Касабов, който на нарочна трибунка определя премиера Бойко Борисов като страхуващ се и зависим от братя Домусчиеви. \r\n\r\n По-интересно е, че Касабов заявява, че е получил тази информация от вицепремиера Валери Симеонов. Възниква въпросът - кой натиска бутона на Касабов и Симеонов? \r\n\r\n \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.07.26", "title": "Кой натиска бутона на Касабов и Симеонов? (ВИДЕО)"}
{"url": "http://www.bnews.bg/article/245860-stryaskashto_momicheto_ot_dobrich_e_bilo_drogirano_i_zhestoko_maltretirano_v_prodalzhenie_na", "text": "\n Откритото 18-годишното момиче от Добрич е било дрогирано и жестоко малтретирано в продължение на повече от 20 дни. Това каза говорителят на главния прокурор Румяна Арнаудова. \r\n\r\n „Районната прокуратура в Добрич ръководи досъдебно производство, по което е постановено задържане до 72 часа на лице, което е обвинено в държане на наркотични вещества и противозаконно лишаване от свобода по начин, опасен за здравето на пострадалата, и по особено мъчителен начин. Днес ще се поиска задържането под стража на лицето като мярка за неотклонение“, каза още Арнаудова, цитирана от \"Фокус\". \r\n\r\n Тя обясни, че по сигнал на гражданин на 24 юли е извършено претърсване в дома на родителите на задържания, където е открито малко количество наркотични вещества. „След което по инициатива на разследващите е извършено претърсване и в неговия собствен дом в центъра на Добрич. И там е открито момичето в безпомощно състояние. Полицейските служители веднага са извикали „Бърза помощ“. \r\n\r\n Момичето е отведено в Спешния център в Добрич, където му е оказана бърза помощ. Вчера в късните следобедни часове окръжният прокурор на Добрич посети здравното заведение. След намесата и помощта на лекарите момичето вече е контактно, като продължават медицинските дейности по пълното ѝ оздравяване“, обясни говорителят на главния прокурор. Арнаудова посочи, че днес ще бъде организиран нейният разпит пред съдия. „В беседата, която се провежда с окръжния прокурор, тя е потвърдила, че е била държана не по нейна воля, а противозаконно е била лишавана от свобода от извършителя на престъплението, когото сме задържали. \r\n\r\n Състоянието на момичето е много тежко, тъй като е установено и от нейните сведения, че е била и дрогирано в продължение на повече от 20 дни и е било жестоко малтретирано – има външни следи от нараняване, има следи от загасяне на цигара в лицето. Назначена е съдебно-медицинска експертиза, която ще установи видът на телесните наранявания, което може да доведе и до повдигане на още едно обвинение за причиняване на телесна повреда на 18-годишната девойка“, каза още тя. \r\n \n\t\t\t\t\t\t", "date": "2018.07.26", "title": "Стряскащо: Момичето от Добрич е било дрогирано и жестоко малтретирано в продължение на… "}
{"url": "http://www.bnews.bg/article/245853-dogovoriha_se_yunker_i_tramp_obyaviha_che_nyama_da_ima", "text": "\n Председателят на Европейската комисия Жан-Клод Юнкер и президентът на САЩ Доналд Тръмп обявиха, че са постигнали споразумение, слагайки край на месеци търговски конфликт между Вашингтон и Брюксел, който доведе до взаимни наказателни мита, съобщи \"Ройтерс\". \r\n\r\n САЩ и ЕС постигнаха споразумение, заяви Юнкер, а Тръмп уточни, че двете страни искат да се стремят към \"нулеви мита, нулеви нетарифни бариери и нулеви субсидии\" в търговския си обмен на индустриални стоки, с изключение на автомобилния сектор. \r\n\r\n ЕС незабавно ще увеличи вноса си на соя от САЩ, изрази задоволство Тръмп, който обеща да преразгледа въпроса за американските мита върху европейския алуминий и стомана. \r\n\r\n  \"Ще работим по намаляване на бариерите и увеличаване на търговията на услуги, химически продукти, фармацевтични продукти, медицински продукти\", добави той. \r\n\r\n  САЩ и ЕС ще работят съвместно за реформиране на Световната търговска организация (СТО), обяви Тръмп. \r\n\r\n \"Ще работим тясно с партньори, които споделят идеите ни за реформиране на СТО и работа по проблема на нелоялните търговски практики, включително кражбата на интелектуална собственост, принудителното прехвърляне на технологии, индустриалните субсидии, изкривяванията, които се пораждат от държавните фирми и свръхкапацитета\", заяви президентът на САЩ. \r\n\r\n С тези думи той визира пряко Китай, с който САЩ започнаха търговска война, в която критикуват именно тези практики. \r\n\r\n Юнкер подчерта, че той и Тръмп са се договорили да не се въвеждат нови мита докато текат преговорите, по които незабавно се създава работна група. Той определи срещата като добра и конструктивна. \r\n\r\n Тръмп беше заплашил да наложи 25-процентни мита върху вноса на автомобили, което щеше да засегне европейски фирми като БМВ и Фолксваген. \r\n \n\t\t\t\t\t\t", "date": "2018.07.26", "title": "Договориха се! Юнкер и Тръмп обявиха, че няма да има… "}
{"url": "http://www.bnews.bg/article/245854-bedstveno_polozhenie_v_tetevensko_vsichko_e_razruha_i", "text": "\n Остава бедственото положение в Тетевенско, обявено във вторник след поройните дъждове. Най-засегнати са селата Глогово и Градежница, където имаше наводнени къщи, нанесени са щети и по инфраструктурата. \r\n\r\n Две махали в Глогово останаха откъснати заради скъсан пешеходен мост. Вчера министърът на регионалното развитие и благоустройството Николай Нанков каза, че до петък трябва да се остойностят щетите от местните институции, управляващи публична инфраструктура и да се внесат заявления за отпускане на финансов ресурс. \r\n\r\n В понеделник ще има извънредно заседание на Междуведомствената комисия за възстановяване и подпомагане, където те ще бъдат разгледани. От Министерството на отбраната осигуряват понтонен мост в Глогово, като днес стартира неговото монтиране. Вчера заради поройни дъждове кметът на Пирдоп също обяви бедствено положение. \r\n \n\t\t\t\t\t\t", "date": "2018.07.26", "title": "Бедствено положение в Тетевенско! Всичко е разруха и… "}
{"url": "http://www.bnews.bg/article/245857-dete_na_13_godini_se_udavi_v", "text": "\n 13-годишно момче се е удавило в язовир край бургаското село Зорница, предаде агенция „Фокус”. Инцидентът е станал вчера по обяд. \r\n\r\n По първоначални данни момчето е влязло във водоема, за да се изкъпе, но на около 50 м навътре започнало да вика за помощ и изведнъж потънало под водата. След него се хвърлил възрастен мъж, който извадил тялото му. \r\n\r\n Въпреки опитите за реанимиране 13-годишният издъхнал. Пристигналите на място медици констатирали смъртта му. \r\n \n\t\t\t\t\t\t", "date": "2018.07.26", "title": "Дете на 13 години се удави в… "}
{"url": "http://www.bnews.bg/article/245849-valezhite_prodalzhavat_i_dnes", "text": "\n Валежите от дъжд ще продължат и днес. Има опасност от поройни наводнения в следобедните и вечерните часове в горните части от водосбора на реките Въча и Места, както и във водосборите на Рилските и Пиринските притоци на р. Места и р. Струма и в притоците на р. Струма – р. Цапаревска и р. Струмешница, предупреждава Националния институт по метеорология и хидрология (НИМХ) при Българската академия на науките (БАН). \r\n\r\n През нощта срещу четвъртък ще вали дъжд главно в Северна България и планинските райони. Преди обяд на повечето места валежите временно ще спрат и облачността ще се разкъса. След обяд и до полунощ на много места ще има краткотрайни валежи и гръмотевици. В отделни райони валежите ще са интензивни, възможни са градушки. \r\n\r\n Ще духа до умерен, в Североизточна България и временно силен северозападен вятър. \r\n\r\n Максималните температури ще са между 24° и 29°. \r\n\r\n Над планините облачността ще е по-често значителна. На много места главно в следобедните часове ще има валежи и гръмотевична дейност. Ще духа до умерен северен вятър. Максималната температура на височина 1200 метра ще е около 18°, а на 2000 метра – около 12°. \r\n\r\n Над Черноморието облачността ще е предимно значителна и на много места главно в следобедните часове ще има краткотрайни валежи и гръмотевици. Ще духа до умерен, по северното крайбрежие и временно силен северозападен вятър. Максималните температури на въздуха ще са между 25° и 28°. Температурата на морската вода е 25°-26°. Вълнението на морето ще бъде 2-3 бала. \r\n \n\t\t\t\t\t\t", "date": "2018.07.26", "title": "Валежите продължават и днес! "}
{"url": "http://www.bnews.bg/article/245851-ognen_ad_prodalzhava_izdirvaneto_na_hora_sled_pozharite_v_gartsiya", "text": "\n В Гърция продължава издирването на хора, които са в неизвестност след пожарите край Атина. \r\n\r\n Потвърденият брой на жертвите на огнената стихия е 80 души. Над 180 са ранени, а десетки се смятат за изчезнали. Сред издирваните има и деца. \r\n\r\n Група доброволци издирват и изпаднали в беда домашни любимци. \r\n\r\n Причините за избухването на пожарите все още не са ясни. \r\n\r\n Европейските институции вчера спуснаха знамената си в Брюксел в памет на жертвите. \r\n \n\t\t\t\t\t\t", "date": "2018.07.26", "title": "Огнен АД: Продължава издирването на хора след пожарите в Гърция! "}
{"url": "http://www.bnews.bg/article/245850-mvr_ne_raboti_uzhasyavashto_sluchayno_otkriha_18_godishna_v_neya_sa_gaseni_tsigari_i", "text": "\n 18-годишно момиче, което е обявено за издирване от 3 юли, е открито при случайна проверка за наркотици в апартамент в Добрич. Виктория е намерена в неадекватно състояние, тя е малтретирана, в тялото й са гасени цигари.  \r\n\r\n 32-годишният мъж, в чийто апартамент е открита Виктория, е задържан за 72 часа, съобщиха от МВР в града. \r\n\r\n Странно е как е търсено момичето през цялото време, за да бъде открито съвсем случайно, но това е въпрос към полицията, коментира говорителят на главния прокурор Румяна Арнаудова по Нова тв.  \r\n\r\n Виктория е намерена при проверка за наркотици по сигнал. В жилището на мъжа са открити електронни везни и 0,5 грама амфетамини, в жилището с изненада полицаите намерили момичето в шок.  \r\n\r\n Майката на Виктория разказа, че тя е довела похитителя си през една нощ в дома им и го представила като свой приятел. Той бил в неадекватно състояние, пушел цигара, но не можел да уцели пепелника. Жената обаче помислила, че е пиян. Скарала се на дъщеря си, че води чужди хора посред нощ.  \r\n\r\n \"Тя е в съзнание, контактна, адекватна. В рамките на 24 часа са стабилизирали състоянието й. В момента изглежда много по-различно от това, което видях в Спешно отделение. Тя беше уплашена, стресирана, малтретирана. Това не може да бъде описано с думи. Има външни \r\nследи по глезените, ръцете и областта на лицето, разказа д-р Бисер Ботев от болницата в Добрич. \r\n \n\t\t\t\t\t\t", "date": "2018.07.26", "title": "МВР НЕ работи! УЖАСЯВАЩО: Случайно откриха 18-годишна, в нея са гасени цигари и… "}
{"url": "http://www.bnews.bg/article/245856-s_opasnost_za_zhivota_pregazenoto_dete_ot_sandanski_se_bori_ne_e_yasna_sadbata_na_73_godishniya_dyado", "text": "\n Плаках като малко дете, когато научих. Момченцето е много жизнено, постоянно си играе. Моля се на Господ да се оправи, само това искам\", заяви местен жител на Сандански, който познава и възрастния човек зад волана на колата.  \r\n\r\n \"С жена му заедно сме израснали. Той е свестен човек. Беше инженер, началник в завода\", посочи той.  \r\n\r\n Вчера лек автомобил блъсна 6-годишно момче в Сандански. 73-годишен водач ударил два паркирани леки автомобила, след което е блъснал 6-годишното дете, намиращо се на тротоара.  \r\n\r\n Детето е в реанимацията на \"Пирогов”, в тежко състояние, съобщиха на брифинг лекари от лечебното заведение.  \r\n\r\n Състоянието му изисква непрекъснато наблюдение, реанимационни мероприятия и лечение. Има реална опасност за живота му. \r\n\r\n Момченцето е било оперирано, изваден му е далакът. \r\n\r\n \"Момченцето лежеше в локва кръв. Имаше много кръв. Семейството е добро. Майката е много грижовна\". Това заяви за NOVA свидетелка на тежкия инцидент. \r\n\r\n В сряда малко преди 9.00 часа екипи на ВиК в Сандански пристигнали с багер на улица \"Александър Буйнов\". Паркирали тежката машина на улицата и поставили сигнализация, че пътят е затворен. \r\n\r\n Около багера се събрали деца от квартала, за да го разгледат - сред тях и 6-годишният Мартин. Докато се организирали да започват, към екипите на ВиК се приближил възрастен мъж. Той поискал да мине с колата си покрай багера, но му било отказано. \r\n\r\n Вероятно ядосан, мъжът се качил в автомобила, натиснал газта, проправил си път между багера и паркираните на тротоара коли. Миг по-късно прегазил и детето. \r\n\r\n В момента на удара до малкия Мартин е стоял шефът на водното дружество в Сандански. Мъжът е в шок от преживяното и не пожела да застане пред камерата на телевизията. \r\n\r\n В момента на инцидента заедно с детето около багера са били още 5-6 деца. Всички те са невредими.   \r\n\r\n От прокуратурата отказаха коментар заради опасения, че могат да повлияят на свидетелските показания. Все още не е ясно и дали 73-годишният шофьор е бил с изрядно свидетелство за управление. Според съседите му той е имал здравословни проблеми. Пробата му за алкохол е отрицателна. Не е осъждан. \r\n \n\t\t\t\t\t\t", "date": "2018.07.26", "title": "С опасност за живота: Прегазеното дете от Сандански се бори, не е ясна съдбата на 73-годишния дядо… "}
{"url": "http://www.bnews.bg/article/245852-golyam_pozhar_v_london_evakuiraha_blok_video", "text": "\n Десетки хора бяха евакуирани заради пожар в жилищен блок в северозападен Лондон. \r\n\r\n 100 пожарникари се борят с огнената стихия. Към момента няма информация за пострадали хора. \r\n\r\n Пожарът обхваща последния, пети етаж на блока с луксозни апартаменти. Смята се, че е тръгнал от долния етаж. \r\n\r\n В операцията по потушаването му участват и 15 пожарни автомобила. Аварийните служби са били извикани в 1 ч. през нощта. \r\n\r\n Очевидци публикуваха кадри от пожара в социалните мрежи. Те разказват, че се събудили от необичаен шум и дим. \r\n\r\n Причините за пожара все още не са известни. \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.07.26", "title": "Голям пожар в Лондон! Евакуираха блок… (ВИДЕО)"}
