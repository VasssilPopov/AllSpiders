{"url": "http://www.bnews.bg/article/258246-fandakova_progovori_za_pari_koy_shte_plati_demontazha_na_perkite_na_akuli", "text": "\n За сметка на изпълнителя ще бъдат разходите по демонтажа на ограничителите за пешеходци по столичната улица „Граф Игнатиев“. Главният архитект на София има за задача да направи предложение какви елементи да бъдат монтиран с цел по-голяма сигурност за хората. Въпрос на разчети е колко ще струва монтажът на новите елементи, посочи кметът Йорданка Фандъкова. \r\n\r\n \"Вариантите са между нещо, което е по-естетично и ниско, и нещо, което е по-сигурно и по-високо. Единствената цел е да бъде безопасно. Има най-различни възможности, важни са обаче и навиците на гражданите, защото ако сме свикнали със споделено движение, тогава е по-лесно. Ако още не сме свикнали, не можем да поемем риска хората да се нараняват\", каза още столичната кметицата, съобщи БНР. \r\n \n\t\t\t\t\t\t", "date": "2019.03.13", "title": "Фандъкова проговори за пари: Кой ще плати демонтажа на \"перките на акули\"?"}
{"url": "http://www.bnews.bg/article/258249-karvav_ad_v_braziliya_dvama_tiyneydzhari_otkriha_strelba_v_uchilishte", "text": "\n Двама тийнейджъри са открили стрелба в училище в Югоизточна Бразилия, при която са загинали най-малко шестима ученици и двама служители, съобщи БиБиСи (BBC). Стрелбата започнала около 09:30 часа местно време, когато учениците от държавното училище в Сузано, недалеч до Сао Пауло, били в почивка. \r\n\r\n Местната управа на Сао Пауло съобщи, че двама тийнейджъри, въоръжени с пистолети и носещи маски и качулки, са влезли в училището и са започнали да стрелят по ученици. След това се самоубиват, гласи изявлението, цитирано от АП. \r\n\r\n Десният президент Жаир Болсонаро, встъпил в длъжност през януари, подписа указ, който улеснява притежаването на оръжие, ключово негово обещание в предизборната му кампания. \r\n\r\n Самоличността на жертвите и предполагаемите нападатели, за които се казва, че са бивши ученици от училището, все още се изяснява. Мотивът за стрелбата не е известен, заявиха от полицията. \r\n\r\n В училището се обучават около 1000 ученици от основно и средно образование, на възраст между 6 и 18 години. То се намира в центъра на Сузано, на около 50 километра от Сао Пауло. \r\n\r\n \"Това е много тъжна сцена, най-тъжното нещо, което съм виждал през целия си живот. Тийнейджъри, които са били брутално убити\", каза губернаторът на Сао Пауло Жоао Дория, след като посети училището. \r\n\r\n По време на стрелбата в училището е имало само ученици от средно образование. \r\n\r\n \"Бях в класната стая по време на почивката. Мислех, че звукът е от бомби. Когато разбрах, че са изстрели, останах на място. Излязох, когато пристигна полицията\", каза учителката Сандра Перес. \r\n \n\t\t\t\t\t\t", "date": "2019.03.13", "title": "Кървав ад в Бразилия! Двама тийнейджъри откриха стрелба в училище!"}
{"url": "http://www.bnews.bg/article/258250-vladimir_iliev_grabna_srebroto_na_svetovnoto_po_biatlon", "text": "\n Владимир Илиев спечели сребърен медал на Световното първенство по биатлон в шведския курорт Йостерсунд. \r\n\r\n Българинът се окичи с отличието в индивидуалната надпревара на 20 километра. Това е огромен успех за България, след като преди седмица Красимир Анев стана Европейски шампион в същата дисциплина, пише БЛИЦ. \r\n\r\n Световната титла грабна германецът Арнд Пайфер, а на трето място се нареди норвежецът Тарей Бьо. \r\n\r\n Българинът остана на 1:08 секунди от лидера. \r\n \n\t\t\t\t\t\t", "date": "2019.03.13", "title": "Владимир Илиев грабна среброто на Световното по биатлон"}
{"url": "http://www.bnews.bg/article/258245-gerb_varna_7_prag_na_preferentsiite_othvarli_predlozheniyata_na_dps", "text": "\n Правна комисия прие на първо четене предложените от ГЕРБ промени в Изборния кодекс и с това върна стария 7-процентов праг на преференциите. \r\n\r\n  \"За“ законопроекта гласуваха 9 народни представители, двама бяха \"против“, а един гласува с \"въздържал се“. \r\n\r\n Връщането на прага беше обещано от ГЕРБ след Изпълнителна комисия, свикана от лидера на партията Бойко Борисов. Решението за връщане на стария праг дойде след като вече бяха приети изменения в изборното законодателство на 14 февруари 2019 г., според които избраният преференциално кандидат за евроизборите трябваше да получи действителни гласове не по-малко от националната избирателна квота, а на парламентарните не по-малко от регионалната квота. Същото се отнасяше и за местните избори, когато избраният кандидат трябваше да получи не-по-малко от общинската избирателна квота.  \r\n\r\n Парламентарната правна комисия отхвърли предложените от ДПС промени в изборното законодателство, предаде Канал 3. \r\n \n\t\t\t\t\t\t", "date": "2019.03.13", "title": "ГЕРБ върна 7% праг на преференциите, отхвърли предложенията на ДПС"}
{"url": "http://www.bnews.bg/article/258237-30_metrov_kran_padna_v_mladost", "text": "\n Близо 30-метров кран от строеж падна в столичния квартал \"Младост\". \r\n\r\n Инцидентът е станал в ранния следобед днес на ул. \"Филип Аврамов\" в \"Младост\" 3, в близост до 25-та поликлиника и общината, и срещу увеселителния парк \"Патиланци\". \r\n\r\n За момента няма информация за пострадали хора. Нанесени са щети по лек автомобил. \r\n \n\t\t\t\t\t\t", "date": "2019.03.13", "title": "30-метров кран падна в \"Младост\"!"}
{"url": "http://www.bnews.bg/article/258239-tereza_mey_iskam_da_izlezem_ot_es_s_dobro_sporazumenie", "text": "\n Британският премиер Тереза Мей заяви в парламента, че днес ще гласува против варианта Великобритания да напусне ЕС без споразумение, предаде Ройтерс. \r\n\"Искам да излезем от ЕС с добро споразумение, вярвам, че разполагаме с такова\", каза тя пред британските депутати. \"Ще гласувам за внесеното от мен предложение\", добави тя. \r\nТази вечер британските депутати ще гласуват дали искат излизане на страната от ЕС без сделка или не искат такъв вариант.  \r\nСъщевременно германският канцлер Ангела Меркел заяви, че опциите за излизането на Обединеното кралство от ЕС са станали по-ограничени, след като вчера британските депутатиотхвърлиха сделката на Тереза Мей за Брекзит. \r\n\"Не сме се отказали от целта за нехаотично излизане на Великобритания от ЕС, но събития от вчера показват, че опциите са вече по-ограничени\", каза тя.  \r\n \n\t\t\t\t\t\t", "date": "2019.03.13", "title": "Тереза Мей: Искам да излезем от ЕС с добро споразумение"}
{"url": "http://www.bnews.bg/article/258206-geri_nikol_slavata_mi_tezhi", "text": "\n Тежка е царската корона, а за Гери—Никол още повече. Младата изпълнителка сама сподели, че огромната популярност е започнала да й идва в повече. \"Не си представях славата точно така. Но винаги съм искала и съм се надявала да успея. Аз имам много силна енергия и когато я насоча в нещо, което обичам, винаги успявам. \r\nАко знаеш от малък какво искаш и се бориш да го постигнеш, то рано или късно се получава”, споделя любимката на Криско, пише „България днес”. \r\nИ въпреки че се радва да е на върха на славата, изпълнителката не е щастлива от успехите си. И дори започват да й тежат. „Аз не съм учител, аз съм артист и един артист може да се разгръща по много начини. Има си хора за училище — с папионки, вратовръзки, аз съм си за изкуството”, споделя още певицата. Тя е категорична, че не се чувства отговорна да възпитава младите, а още по-малко да им служи за пример. \r\n„Но отговорността е много голяма и аз съм благодарна, че засега я нося по един от най-добрите начини”, изтъкна тя. \r\n  \r\n \n\t\t\t\t\t\t", "date": "2019.03.13", "title": "Гери-Никол: Славата ми тежи!"}
{"url": "http://www.bnews.bg/article/258247-koy_e_nominiran_za_shef_na_kfn_sled_nagrazhdavaneto_na_karaivanova_v_ebvr", "text": "\n Настоящият заместник-председател на Комисията за финансов надзор, отговарящ за надзора над инвестиционната дейност, Бойко Атанасов е единственият номиниран за поста председател на Комисията, който бе овакантен, след като Карина Караиванова подаде оставка, за да отиде на работа в ЕБВР. \r\n\r\n Кандидатурата на Атанасов бе издигната от депутати от \"Атака\". На 13 март той бе изслушан от парламентарната комисия по бюджет и финанси, пред която номинираният за председател представи визията си за развитие на КФН. \r\n\r\n Менда Стоянова обяви, че в петък, 15 март 2018 г. Народното събрание ще гласува кандидатурата на Атанасов за председател на КФН. След като бъде избран, тoй щe тpябвa дa излъчи и ĸaндидaт зa пoзициятa, ĸoятo ceгa зaeмa - зaмecтниĸ-пpeдceдaтeл нa KФH, oтгoвapящ зa инвecтициoннитe пocpeдници. Кaтo нaй-вepoятнa нoминaция зa шeф нa зacтpaxoвaтeлния нaдзop ce cпpягa Bлaдимиp Caвoв. Eвeнтyaлнoтo мy избиpaнe нa тaзи пoзиция oбaчe oвaĸaнтявa мяcтoтo нa члeн нa KФH, нa ĸoeтo ceгa Caвoв e избpaн. Taĸa чe пpи пoдoбнa ĸoмбинaция и зa тaзи пoзиция щe тpябвa дa ce тъpcи чoвeĸ. Щo ce oтнacя дo длъжнocттa зaмecтниĸ-пpeдceдaтeл, oтгoвapящ зa инвecтициoннитe пocpeдници, която ще остане свободна след избора на Бoйĸo Aтaнacoв зa пpeдceдaтeл нa KФH, тaзи пoзиция нaй-вepoятнo щe бъдe пpeдлoжeнa нa Hиĸoлaй Πoпoв, ĸoйтo в пepиoдa 2012-2014 гoдинa вeчe e бил нa тoзи пocт, нo ce oтeгли oт нeгo пpeди мaндaтa мy дa пpиĸлючи. \r\n\r\n   \r\n \n\t\t\t\t\t\t", "date": "2019.03.13", "title": "Кой е номиниран за шеф на КФН, след \"награждаването\" на Караиванова в ЕБВР?"}
{"url": "http://www.bnews.bg/article/258235-blago_dzhizasa_podkara_zvyar_posleden_za_200_bona", "text": "\n Бившият футболист Благой Георгиев, който наскоро отвори свой наргиле бар, си е поръча последен модел „Мерцедес“ S –класа, чиято стойност е около 200 000 лева. Той само се тюхкал, че поръчковият автомобил много се бави, защото нямал търпение да седне зад волана на луксозното возило. Колата е с всякакви екстри, сред които дори няколко програми за масаж, с които годеницата му Златка ще се глезят. В къщата на „ВИП Брадър“ стана ясно, че и двамата са фенове на релаксиращите процедури, и затова татуираният футболист много държал возилото му да притежава тази екстра, за да задоволи изцяло желанията на любимата си, писа „Галерия“. \r\n\r\n Според продължителността на масажа ще се променят ароматът, звучащата музика и осветлението в салона. Благо и Златка скоро ще се радват и на новия си луксозен дом в село Иваняне, който се простира на 200 квадратни метра и е купен с част от нейния хонорар от „Като две капки вода“. \r\n\r\n Двойката е в трескава подготовка и за своята сватба, за която пази всякакви подробности в пълна тайна дори от близките си приятели, за да не изтича информация по медиите. Затова влюбените имаха намерение да се оженят в ресторант във въздуха в Дубай, но засега са се отказали от тази идея, защото през лятото в арабското емирство ще е нетърпима жега, а и ще им излезе твърде солено.   \r\n \n\t\t\t\t\t\t", "date": "2019.03.13", "title": "Благо Джизъса подкара звяр последен за 200 бона"}
{"url": "http://www.bnews.bg/article/258227-pensionerite_v_silistra_sreshtu_tita_zaradi_bashta_y_te_plashtali_skapite_y_klipove", "text": "\n Пенсионерите в Силистра масово се обединяват срещу една от тийнсензациите, Христина Христова, по-известна като Тита, която е тяхна съгражданка.  Възрастните хора са бесни, че трудът им е бил ограбен чрез бащата на певицата Милен Пенчев – шеф на НОИ в Силистра. Той бе задържан заради участие в престъпна схема за осигуряване на високи пенсии срещу подкупи от порядъка на 10 хиляди лева. Така се оказва, че възрастните хора, които живеят обидно бедно, са спонсорирали скъпите клипове на младата звезда, писа „Галерия“. \r\n\r\n Нашумялата изпълнителка, която въпреки невинния си вид пее парчета с вулгарни текстове, в които неизвестен герои иска да й пръсне дисплея и панела, е сред звездите в шоуто „Като две капки вода“ и дори спечели в първото състезание с имитацията на Кристина Агилера. Впоследствие се оказа, че докато е пял колегата й Милко Калайджиев, на екрана за гласуване е бил изписан номерът на Тита. Мнозина заподозряха, че грешката не е случайна, тъй като режисьор на „Капките“ е Кирил Киров – Кико, който пък е продуцент на Тита чрез общия си лейбъл с Криско „Адаманд“. \r\n\r\n 19-годишната силистренка се сринала психически след ареста на баща си и публичното унижение, на което е подложена фамилията. Тита плачела постоянно, не можела да се концентрира и се чудела дали е в състояние да продължи участието си в шоуто. \r\n \n\t\t\t\t\t\t", "date": "2019.03.13", "title": "Пенсионерите в Силистра срещу Тита заради баща й - те плащали скъпите й клипове "}
{"url": "http://www.bnews.bg/article/258238-anita_meyzer_prepodava_angliyski_na_pandizchiykite", "text": "\n Силиконката Анита Мейзер преподава английски на пандизчийките. Анита Мейзер излиза окончателно на свобода на 10 април – пише в. „България днес“. \r\n\r\n Така тя ще прекара великденските празници с близките си, след като Върховният касационен съд я върна в Сливенския затвор, за да доизлежи присъдата си. \r\n\r\n Изданието припомня, че силиконката лежи за непредумишлено убийство на съпруга си Николай Димов. \r\n\r\n Така тя ще прекара трети рожден ден в килията, след като бе закопчана през август 2016 година. \r\n\r\n В Сливенския затвор Анита Мейзер е учителка на осъдените жени. Тя им преподава английски език, но освен това им дава съвети за обноски и етикет, като участва активно в програми, с които да се подпомогне социализацията им след освобождаването. \r\nОт миналата неделя е започнала строгия великденски пост, с който се надява да пречисти тялото си и да ѝ бъдат опростени греховете, за да започне живота си отначало. \r\n\r\n „Не е решила още дали ще остане в България, след като излезе. Ако не бъде приета добре от обществото, може да си замине и за САЩ“ – коментира още адвокатът ѝ Петър Чалъмов. \r\nАнита Мейзер прави планове да се опита да развива нов бизнес, след като излезе от килията. Той ще е в сферата на модата, като не е изключено и да създаде спортна и елегантна линия с нейното име. \r\n \n\t\t\t\t\t\t", "date": "2019.03.13", "title": "Анита Мейзер преподава английски на пандизчийките"}
{"url": "http://www.bnews.bg/article/258243-sadat_veche_priema_dzhendar_za_obidna_duma", "text": "\n Думата \"джендър\", която доскоро не присъстваше в българския език вече се приема за обидна, а отправена към полицай може да даде основания и за обвинения в дребно хулиганство. Това стана ясно от решение от 6 март от Пловдивския съд по дело срещу шофьор, глобен от КАТ. \r\n\r\n Мъжът е използвал думата \"джендър\" спрямо глобилия го полицай, пише Webcafe. \r\n\r\n Пловдивският шофьор е глобен от пътни полицаи на 19 ноември миналата година. Афектиран от това той решава да публикува във Facebook мнението си по темата заедно със снимка на патрулката на санкциониралите го униформени. В коментара си той нарича униформените \"джендъри\", \"селски тарикат\", а и \"доста нагъл и прост\". \r\n\r\n \"Джендъри на колелото на Асеновградско. Единият е меко казано джендър, […] Т. Т. е един селски тарикат от Садово, който се представя за полицай, ама законите малко не ги знае, ама… Простено му е за това, но не и за това, че ме заплашваше. Той даже е в групата, нека гледа, сладура му със сладур, да не се засичаме в кабинета ми… Иначе силно се надявам да се видим в съдебна зала с него, доста нагъл и прост служител\", пише глобеният. \r\n\r\n Публикацията е забелязана от колеги на обидения полицай. На автора е съставен акт по Указа за борба с дребното хулиганство (УБДХ). \r\n\r\n На първа инстанция Пловдивският районен съд потвърждава мнението на полицията и глобява хулиганстващия гражданин с 500 лв. Следва и окончателното решение на Окръжния съд в града, което споделя мотивите на долната инстанция, но смекчава наказанието наполовина - 250 лв. \r\n\r\n Самата думга gender в английския език обозначава социалните функции на пола. У нас навлезе като термин покрай Истанбулската конвенция, превръщайки се в препъни камъка за ратифицирането й от парламента. Терминът придоби нарицателно значение за хора с нетрадиционна сексуалност. \r\n\r\n   \r\n\r\n   \r\n \n\t\t\t\t\t\t", "date": "2019.03.13", "title": "Съдът вече приема \"джендър\" за обидна дума"}
{"url": "http://www.bnews.bg/article/258229-desi_slava_na_udarna_dieta", "text": "\n Фолк певицата ДесиСлава е на ударна диета!  Изпълнителката на „Бели нощи“ кара само на плодове и ядки, писа „България Днес“. \r\n\r\n Целта й е до лятото да премахне абсолютно всички килограми, които е натрупала по време на бременността си с втория й син Борис. \r\n \n\t\t\t\t\t\t", "date": "2019.03.13", "title": "Деси Слава на ударна диета"}
{"url": "http://www.bnews.bg/article/258248-pol_manafort_s_oshte_edna_prisada_za_konspiratsiya", "text": "\n Пол Манафорт, бившият шеф на предизборния щаб на президента на САЩ Доналд Тръмп, е осъден на 73 месеца затвор, съобщава \"Ройтерс\", позовавайки се на решението на американския съдия Ейми Джаксън. \r\n\r\n Той е осъден по две обвинения в конспирация, повдигнати като част от разследването на специалния прокурор Робърт Мълър за ролята на Русия на президентските избори в САЩ през 2016 г. \r\n\r\n \"Обвиняемият не е обществен враг No. 1, но също така не е жертва\", обяви съдията преди да наложи присъдата, която е повече от 6 г. \r\n\r\n Миналата седмица федерален съдия във Вирджиния осъди Манафорт на 47 месеца затвор за данъчни и банкови измами. \r\n \n\t\t\t\t\t\t", "date": "2019.03.13", "title": "Пол Манафорт с още една присъда - за конспирация"}
{"url": "http://www.bnews.bg/article/258222-gerb_pak_dade_nazad_nyamalo_da_oproshtavat_pari_na_veroizpovedaniyata_samo_gi_razsrochvali", "text": "\n Не амнистия, а отросчване на дълговете на вероизповеданията. Това ще е новото предложение на ГЕРБ за Закона за вероизповеданията. Решението обями лидерът на парламентарната група Цветан Цветанов в присъствието на финансовия министър Владислав Горанов.  \r\n\r\n Поправките трябва да бъдат направени между двете четения. Припомняме, че на първо бе гласувано вече задълженията да бъдат опростени.  \r\n\r\n Цветанов както винаги замаза огромния гаф, за който данъкоплатците трябаше да платят: ,,Има много спекулации, че се говори за опрощаване на задължения, които са натрупани от всички вероизповеданаия към 31 декември 2018. Темата излезе извън обхвата на всички вероизповедания. Тук искам категорично да заявя по никакъв повод нито ПП ГЕРБ, нито ПГ на ГЕРБ, нито МС имат някаква договорка или извиване на страна с ДПС'', каза Цветанов. \r\n\r\n На въпрос дали не е точно премиерът разпоредил обрата в позицията на ГЕРБ, финнасовият министър Владислав Горанов посочи, че лидерът на партията участва във всички решения. А промяната в решението дошла на база на обществените реакции, като целта била законът да остане работещ. \r\n \n\t\t\t\t\t\t", "date": "2019.03.13", "title": "ГЕРБ пак даде назад: Нямало да опрощават пари на вероизповеданията, само ги разсрочвали"}
{"url": "http://www.bnews.bg/article/258244-ogranichavame_poletite_na_boing_737_maks_nad_balgariya", "text": "\n \r\nОграничават се полетите на самолети Боинг 737 Макс над въздушното пространство на България след издадената вчера заповед на Европейската агенция по безопасност на полетите (EASA), съобщиха от транспортното министерство \r\n\r\n Агенцията издаде директива по безопасност, касаеща този тип самолети. Във връзка с нея ГД „Гражданска въздухоплавателна администрация” издаде необходимите указания, ограничаващи полетите на тези самолети в българското въздушно пространство, включително и излитащите и кацащите на българските летища, с изключение на полетите за пребазиране/ремонт. Също така ще бъде гарантирано обслужване и безопасно кацане на самолетите от същия тип в случай на възникване на извънредна или аварийна ситуация. Снощи самолет от този тип, изпълняващ полет от Хургада до Амстердам, кацна безаварийно на летище София. \r\n\r\n Почти нов самолет се разби на 10-и март на път от Адис Абеба за кенийската столица Найроби. Нямаше оцелели от 157 души на борда му. Великобритания и повечето европейски държави въведоха ограниченя за полетите на самолети Боинг 737 още вчера. \r\n \n\t\t\t\t\t\t", "date": "2019.03.13", "title": "Ограничаваме полетите на Боинг 737 Макс над България"}
{"url": "http://www.bnews.bg/article/258216-karatist_shte_igrae_levski", "text": "\n Световният шампион по бойна изкуства Антон Касабов снима филм за Апостола.4 млн. лева ще струва проекта, снимките започват към края на годината. Световният шампион по бойни изкуства Антон Касабов, който се подвизава от години в Холивуд, е готов с филма си за Васил Левски, сподели самият той пред \"България Днес\". \r\n\r\n \"Аз ще съм новият Левски, да. Над сценария работя повече от две години. Текстът е консултиран от елитни историци, прочетоха го и майстори на сюжетите в Холивуд, които ще застанат зад мен. Към края на годината започвам снимките, а проектът ще е около 4 млн. лева. Американците имат измислени герои като Супермен и Батман, ние имаме истински герои от плът и кръв като Левски и Ботев. Нека ги покажем. Засега обаче предпочитам да запазя в тайна останалата част от реализацията\", сподели ни Касабов. \r\n\r\n В момента Антон продуцира и две ленти с българско и американско участие, в които ще се появи в централни образи. Касабов признава, че Ел Ей е място, където вечно отлагаш семейството и децата, трудно разчиташ на когото и да било в самотата си и постоянно се учиш от грешките си, за да бъдеш все по-железен. А сред неговите гафове бил отказ да направи демонстрация по таекуондо след медитация с един от режисьорите, които снимат най-много екшъни с бойни изкуства. Затова пък късметът му се усмихнал и най-после общувал надълго и нашироко с Мел Гибсън. \"За мен той е най-добрият режисьор. В имението му в Малибу, където ме заведе общ приятел, говорихме за България, за киното, за първата ни среща преди 21 години на снимачната площадка - която той, естествено, не помни\", каза още Антон. \r\n\r\n Шампионът ни по бойни изкуства се е снимал в клипове на Мадона, Бритни Спиърс, рок легенди.  На таекуондо се записал на 13-годишна възраст в клуба на Слави Бинев. Двамата и сега продължават да поддържат връзка. По-късно Антон открива собствена школа и преди да замине за Щатите, има около 200 ученици. Сред тях са и децата на Дейвид и Виктория Бекъм. \"Те са изключително сладки и много добри деца. Моя мечта е да имам семейство\", сподели Касабов, който е осиновен. \r\n\r\n \"Колкото до жените, приятели останахме с Теди Бургазлиева, гледам, че тя в момента е много щастлива с близнаците си. И аз съм щастлив за нея\", сподели още Касабов. \r\n \n\t\t\t\t\t\t", "date": "2019.03.13", "title": "Каратист ще играе Левски!"}
{"url": "http://www.bnews.bg/article/258224-razdavaneto_na_pari_prodalzhava_kabinetat_otpuska_3_mln_leva_na_mvr", "text": "\n Правителството одобри допълнителни разходи по бюджета на Министерството на вътрешните работи в размер на 3 000 000 лв., съобщиха от правителствената пресслужба. \r\n\r\n Сумата е за финансирането на проекти, свързани с изпълнението на неотложни мерки за 2019 г. за присъединяването на Република България към Шенгенското пространство. \r\n\r\n „Средствата са за дейности, които са от първостепенно значение за ефективно изпълнение на мероприятията по противодействие на засиления миграционен натиск по границите на Република България и за извършване на строителни дейности и повишаване на техническата обезпеченост на граничните контролно-пропускателни пунктове”, се посочва в официалното съобщение. \r\n\r\n МВР разполага с близо 1,6 млрд. лв. за 2019 г., като това е с 200 млн. повече от предходната година. В края на 2018 г. силовото ведомство получи други 2 млн. лв. – отново за Шенген. \r\n \n\t\t\t\t\t\t", "date": "2019.03.13", "title": "Раздаването на пари продължава: Кабинетът отпуска 3 млн. лева на МВР"}
{"url": "http://www.bnews.bg/article/258225-predizborni_zakachki_vdigat_zaplatite_na_vodachite_v_gradskiya_transport_v_sofiya", "text": "\n Заплатите на водачите в градския транспорт ще се повишават за втори път тази година от 1 април, ако СОС подкрепи на заседанието си утре извънреден доклад на кмета Йорданка Фандъкова.  \r\n\r\n Целта на мерките е протестиращите шофьори и ватмани да не напуснат, а да бъдат привлечени още хора зад волана. В момента в транспорта има незаети 251 места, уточни Фандъкова. Справка за извънредния труд в „Столичен електротранспорт“ показва, че през януари е средно 28,7 часа, през февруари пада на 23 часа. В „Столичен автотранспорт“ – през януари положеният извънреден труд е средно 28,4 часа, а през февруари пада на 25,6 часа. Въпреки спада тези часове са над месечните норми, подчерта Фандъкова.  \r\n\r\n Без нови шофьори задачата – да запазим броя курсове и да приведем извънредни труд в границите от 15 часа на месец не е решима, каза още Фандъкова. Тя предлага да се изравнят доходите на шофьорите на автобуси с тези на водачите на тролеи и ватманите. Това означава увеличение на основна заплата на 1045 лв. при 940 лв. и 962 лв. в момента за единичните и съчленените автобуси, обясни Фандъкова. Изравняват се и системите за допълнително стимулиране на водачите в двете дружества – 100 лв. бонус за добре свършена работа и в двете дружества. Освен това предложенията включват още 10% увеличение на изравнената основна заплата от 1045 лв. на водачите и в двете дружества - или по 1150 лв. от 1 април \r\n\r\n Средна брутна заплата - без никакъв извънреден труд, става над 1800 лв. Като от извънреден труд в рамките на позволените по закон 15 часа се получават допълнително около 200 лв., пише Офнюз. \r\n\r\n Поела съм ангажимент към синдикатите и шофьорите за подобряване на условията на труд – в това число са тоалетните на крайни станции, общежитие за нови шофьори, мерки за допълнителна сигурност на водачите по време на работа и контрол върху бус-лентите, обясни още Фандъкова. \r\n\r\n Зам.-кмета по транспорт и финанси направи финансовата оценка на внесените до момента искания за увеличения – те варират от допълнително осигуряване до края на годината на между 10 и 28 млн. лв., подчерта столичният кмет.  \r\n\r\n За никого не е тайна, че проблемът с извънредния труд се използва политически и се злоупотребява с нормалните искания на шофьорите. Това подстрекаване е безотговорно както към водачите, така и към гражданите на София, от чийто пари реално се плащат заплатите и идват допълнителните средства.  \r\n\r\n Междувременно недоволните водачи се събраха на втори пореден протест пред сградата на Столична община, но отказаха до коментират повишението на заплатите, преди да им бъдат представени официално.  \r\n \n\t\t\t\t\t\t", "date": "2019.03.13", "title": "Предизборни закачки: Вдигат заплатите на водачите в градския транспорт в София"}
{"url": "http://www.bnews.bg/article/258223-obirdzhiite_na_rozhenskiya_manastir_se_otarvaha_s_uslovni_prisadi", "text": "\n Четиримата задържани за обира в Роженския манастир от септември 2018-та получиха условни присъди, наложени от магистрати в Районен съд-Пловдив. Организатор на групата е 44-годишният Стефан Матеев, а извършители са 21-годишният Юксел Митев и двама непълнолетни братя. \r\n  \r\nВсички са признати за виновни, а наложените им наказания са по одобрено от съда споразумение между прокуратурите в Пловдив и Сандански. Припомням, че благоевградската прокуратура си направи отвод и затова делото беше прехвърлено в града под тепетата. \r\n  \r\nНа 18 септември 2018 г. Матеев отнел мобилния телефон на свещеника, нападнал го и залепил ръцете и устата му с тиксо. Мъжът направил отвор в стената на църквата, за да проникне в манастира. Освен това имал в себе си и огнестрелно оръжие.  \r\n  \r\nЗа тези престъпления Матеев получава три години затвор с изпитателен срок от пет години и глоба от 3000 лева. Такава е и условната присъда на съучастника му Юксел, но без паричната глоба. Условните присъди на двамата непътлнолетни са по една година зад решетките с три години изпитателен срок. \r\n  \r\nОпределението на Районен съд-Пловдив е окончателно и не подлежи на протест или обжалване.  \r\n \n\t\t\t\t\t\t", "date": "2019.03.13", "title": "Обирджиите на Роженския манастир се отърваха с условни присъди"}
{"url": "http://www.bnews.bg/article/258240-kofti_iznenada_dzhokovich_i_osaka_otpadnaha_ot_mastars_turnira", "text": "\n \r\nЛидерите в световната ранглиста при мъжете и жените  Новак Джокови и Наоми Осака отпаднаха от Мастърс турнира В Индиън Уелс. \r\n  \r\nФилип Колшрайбер  поднесе голямата изненада в надпреварата, като  постигна първата си победа над действащ №1 след 6:4, 6:4.  За германеца това е втори успех над Новак Джокович  в десет мача помежду им. Сърбинът бе изключително нервен и допусна  27 непредизвикани грешки. Колшрайбер ще се изправи за място на четвъртфиналите в турнира срещу Гаел Монфис. \r\n  \r\nМалко след поражението си на сингъл, Джокович се завърна на корта за двубой на двойки, който заедно със своя партньор Фабио Фонини спечелиха над силния румънски дует Жан-Жулиен Рохер-Хориа Текау (7:6 (6), 2:6, 10:6), което ги класира на полуфинал.  \r\n  \r\nЖенският турнир в Индиън Уелс ще има нова шампионка, след като настоящата Наоми Осака, която е и лидерка в световната ранглиста отпадна от състезанието. Японката загуби от швейцарката Белинда Бенчич, която стигна до успеха след 6:3, 6:1 . Това бе трети мач между двете, както и втора победа за швейцарката над Осака, съобщи Канал 3. \r\n  \r\nНа 1/4-финалната фаза Белинда ще се изправи срещу чехкинята Каролина Плишкова, която от своя страна надделя над Анет Контавейт след 2:1 сета \r\n  \r\n \n\t\t\t\t\t\t", "date": "2019.03.13", "title": "Кофти изненада: Джокович и Осака отпаднаха от Мастърс турнира"}
{"url": "http://www.bnews.bg/article/258215-rosi_ivanova_spi_s_dyado_na_maldivite_za_3_bona_na_nosht", "text": "\n Миската се препича в луксозен 5-звезден ризорт заедно с възрастния милионер. \r\n\r\n 70-годишният милионер, с когото Роси Иванова движи от няколко месеца насам, се изръси над 20 000 лева за хотел на Малдивите. Една от най-красивите носителки на титлата „Мис България“ се препича на райските острови в луксозен ризорт, където нощувката е над 3000 лева на вечер, информира \"Галерия\". \r\n\r\n Макар че Роси скри мястото, на което се намира с благоверния си, наш източник ни подшушна, че става въпрос за Ну-Ну атол. Там родната миска се радва на 5-звездно обслужване и пълно уединение в  едноспална вила със собствен басейн. Комплексът разполага с 8 ресторанта, 3 бара, спа център и куп други екстри. \r\n\r\n Роси не е от миските, които търсят излишна показност и не обича да коментира личния си живот. „Галерия“ първа разкри за връзката й с възрастния милионер. По наша информация  богаташът се занимава със земеделие и не е популярен в светските среди. Годините не му личали, но пък за сметка на това банковата сметка била изписана на осанката му. Иванова обаче се влюбила в душата му и не се вълнувала от финансовите му възможности, твърдят нейни близки. \r\n\r\n  През годините русенката бе свързвана с не един и два милионера. Роси дълго време имаше проблеми със забранените вещества, което й пречеше да създаде семейство. Упорит слух гласи, че близо година се е лекувала в клиника за зависими, но миската категорично отрече да е имала подобни проблеми. \r\n \n\t\t\t\t\t\t", "date": "2019.03.13", "title": "Роси Иванова спи с дядо на Малдивите за 3 бона на нощ"}
{"url": "http://www.bnews.bg/article/258230-kpkonpi_se_otchete_na_etichnata_komisiya_danail_kirilov_besen", "text": "\n Остро възразявам срещу това, че докладът за дейността на Антикорупционната комисия (КПКОНПИ) е разпределен в Комисията по етика, а не в правната комисия. \r\n\r\n Това заяви бесен председателят на правната комисия и депутат от ГЕРБ Данаил Кирилов в пленарна зала при гледането на доклада за дейността на КПКОНПИ, който накрая не бе гласуван, заради края на работното време на депутатуте и те го оставиха за утре, 14 март. \r\n\r\n Председателят на КПКОНПИ Пламен Георгиев обаче специално благодари на етичната комисия за приемането на доклада. \r\n\r\n Според него през миналата година в цели 34 законопроекта, гласувани в парламента, КПКОНПИ е направила 101 бележки и 127 предложения относно наличието на корупционен риск. Приети са 57 предложения в 15 законопроекта. \r\n\r\n Антикорупционната комисия е наложила глоби и санкции по наказателни постановления за малко над 105 хил. лева. В съда са уважени искове за незаконно придобито имущество за малко над 826 хил. лева, като председателят на КПКОНПИ изрази задоволство, че имало \"гражданска конфискация\" т.е. неподвластна на съда и благодари на правната комисия на парламента за бързата реакция да позволи това. \r\n\r\n Георгиев каза и, че имало над 700 декларации с несъответствия на лица, заемащи публични длъжности – включително депутати, министри, кметове, които сега щели да бъдат търсени да си отстранят пропуските в декларациите. Имало и \"много смущаващи неща\", добави председателят на КПКОНПИ, без да влиза повече в уточнения. \r\n\r\n Оказва се обаче, че в териториалните звена на КПОКОНПИ най-често идвали уведомления за престъпления, свързани с наркотици, а чак на второ място са уведомленията за организирана престъпна група, а под 7% са уведомленията за престъпления против финансовата и данъчната система. Като по-конкретни успешни измерения на работата на КПКОНПИ бяха посочени случаите \"Иванчева и Петрова\", този с кмета на Септември Марин Рачев, като при него КПКОНПИ установи конфликт на интереси чак като вече имаше дело в съда, и арестите в ДАБЧ. \r\n\r\n И макар нито един от тези случаи все още не е намерил окончателна развръзка в съда, Георгиев поясни, че щом прокуратурата ги е поела и превърнала в съдебно дело, значи КПКОНПИ си е свършила работата и сега държавното обвинение трябва да го стори в съда.  \r\n \n\t\t\t\t\t\t", "date": "2019.03.13", "title": "КПКОНПИ се отчете на етичната комисия, Данаил Кирилов бесен!"}
{"url": "http://www.bnews.bg/article/258232-tragediya_sgrada_s_uchilishte_se_sruti_v_nigeriya", "text": "\n Триетажна сграда, в която се помещава и училище, е рухнала в нигерийската търговска столица Лагос и под развалините има поне 100 души, съобщи местният в. \"Гардиън\", цитиран от ТАСС. \r\n\r\n Засега няма информация за жертви, каза говорител на местното поделение на националната агенция за справяне с извънредни ситуации, цитиран от Ройтерс. \r\n\r\n Инцидентът е станал в гъсто населен район на Лагос, предаде Франс прес. Малко преди обяд частен телевизионен канал излъчи кадри с огромно множество хора, събрали се пред развалините. \r\n\r\n На последния етаж на сградата има начално училище и затова има опасения, че сред загиналите или затрупаните има ученици, добави медията, като уточни, че сградата е жилищна. \r\n\r\n  В Нигерия често се срутват сгради защото правилата за строителство редовно се нарушават. \r\n\r\n Най-широко отразеният от медиите инцидент беше през септември 2014 г., когато 116 души, 84 от които южноафриканци, бяха убити в Лагос след рухване на шестетажна сграда, в която проповядваше известният телевизионен евангелист Джошуа Ти Би. Разследването установи конструктивни дефекти в сградата, издигната незаконно. \r\n\r\n През декември 2016 г. поне 60 души загинаха при срутване на покрива на църква в Уйо, столицата на щата Аква Ибом, в източната част на страната. \r\n\r\n     \r\n \n\t\t\t\t\t\t", "date": "2019.03.13", "title": "Трагедия: Сграда с училище се срути в Нигерия"}
{"url": "http://www.bnews.bg/article/258204-miro_okrade_ruskata_zvezda_dima_bilan", "text": "\n Руската мегазвезда Дима Билан се оказа творческо вдъхновение за Миро. Родният изпълнител реши да изкопира клип на певеца, който спечели „Евровизия” през 2008 година и замина да снима новия си клип в Исландия. Фенове на двамата веднага разпознаха приликите между двете видеа. Водопади, океан, скали, всички кадри са идентични с тези от клипа на руснака Билан–„Океан”. \r\nНежната музика и лиричен текст съпровождат и двете парчета. Фактите обаче говорят най-добре. \r\nПръв в Исландия снима именно руският любимец на нежния пол, който каца на острова през 2017 година и записва видеото към песента си „Океан”. Още тогава Дима шокира феновете като се пуска с гола глава. Песента обаче видя бял свят едва преди няколко седмици. Само за месец парчето събра над 6 милиона гледания, докато баладата на Миро е с доста по-скромни резултати. \r\nРодният певец също обяви, че снима клип в Исландия и то съвсем скоро. По-конкретно, само месец преди да обяви видеото си в социалните мрежи, пише \"България днес\". \r\nДобричлията каза, че снима в Исландия не само заради красивата природа, но и заради цената, която плаща. Певецът твърди, че в България това би му струвало в пъти по-скъпо, а и логистиката, за да получи разрешение за снимки из родните красиви местности се оказала невероятно сложна. \r\nВсъщност това не е първия път, когато той се вдъхновява  от друг изпълнител. Песента му \"Сувенир\" бе вдъхновена от песен на популярен френски певец, а мелодиите между двете композиции са изненадващо сходни. \r\n \n\t\t\t\t\t\t", "date": "2019.03.13", "title": "Миро окраде руската звезда Дима Билан "}
{"url": "http://www.bnews.bg/article/258207-dvama_dushi_sa_zatrupani_pri_srutvane_na_stroyashto_se_metro_v_izmir", "text": "\n Двама души са били затрупани при срутване на строящо се подземно депо, предназначено за вагоните на метрото в град Измир. \r\nДепото с капацитет 115 вагона се предвижда да бъде на два етажа. \r\n\r\n Срутването е станало на разсъмване в около 3 часа, когато метрото не е работело, съобщиха медиите. Не се съобщава причината за инцидента. Спасителни и полицейски екипи са на мястото. \r\nПродължава издирването на двамата затрупани, за които се твърди, че са охрана на обекта.  \r\n \n\t\t\t\t\t\t", "date": "2019.03.13", "title": "Двама души са затрупани при срутване на строящо се метро в Измир"}
{"url": "http://www.bnews.bg/article/258236-uvolniha_uchitelka_zaradi_izbyagalo_dete_ot_detska_gradina", "text": "\n Детска учителка от ДГ №19 \"Славейче\" във Варна е била освободена от длъжност след инцидент с избягало момиченце, съобщиха от пресцентъра на Общината. \r\n\r\n В понеделник в 12.15 часа, директорът на градината Елка Борисова е уведомила дирекция \"Образование и младежки дейности\" в Община Варна за възникнал инцидент с дете, което е избягало при прибиране в сградата след игра на двора. \r\n\r\n Борисова незабавно е информирала родителите на момиченцето и полицията. При извършена проверка в широк периметър детето е намерено на външна игрова площадка от полицейски патрул. \r\n\r\n След предприети действия от страна на директора, учителката, отговорна за групата, в която е било детето, е освободена от длъжност. \r\n\r\n От Дирекция \"Образование и младежки дейности\" очакват писмени обяснения по случая от директора на ДГ №19 \"Славейче\". \r\n \n\t\t\t\t\t\t", "date": "2019.03.13", "title": "Уволниха учителка заради избягало дете от детска градина"}
{"url": "http://www.bnews.bg/article/258202-kichka_bodurova_poseche_fanki_nedodyalano_chovekopodobie", "text": "\n „Фънки е недодялано човекоподобие и нещастен, недоказан музикант!”. С тези думи Кичка Бодурова се нахвърли върху съдията от „Като две капки вода”, който в понеделник поряза един от участниците заради нейна имитация. \r\n\r\n „Това предаване започва да се скапва нещо. Знам възможностите на Стефан, тая песен не беше нищо особено. Имаш лош късмет. \r\nКичка да не е Майкъл Джексън, че да е трудно да я имитираш”, обяви Фънки. Така той поряза Стефан Илчев след въплъщението му като естрадната дива. \r\nКичка от своя страна не издържа и веднага запали. И дори от другата страна на океана се нахвърли върху него. \r\n„Изобщо не искам да го коментирам! Публиката сама вижда, че той е абсолютно безполезен за шоуто и само се заяжда”, заяви още Бодурова, цитирана от „България днес”. \r\nКичка, която видимо бе ядосана от коментарите на Фънки не сдържа гнева си и в социалните мрежи. \r\nЗрителите също негодуват, но не само срещу съдията. Повечето от тях смятат, че Фънки е твърде груб с останалите си колеги, най-вече с Хилда. \r\nТой непрекъснато се заяжда с нея, критикува я, че е твърде мека с участниците, а според хора от екипа и зад кулисите не си общува с останалите участници и журито. \r\nНо проблемите между съдиите са дреболия, спрямо останалите гафове на шоуто. Техническа неизправност стана повод поне двама от участниците в предаването да се уредят с образи, без дори да са натискали бутона на късмета. \r\nОт апаратната съобщиха, че става въпрос за технически проблем, което в крайна сметка доведе и до това, че шоуто бе закрито, без зрителите да видят изборите на останалите звезди в шоуто. \r\nТова моментално роди мълвата, че бутонът е нагласен, а участниците се уреждат с предварително определени образи. \r\n \n\t\t\t\t\t\t", "date": "2019.03.13", "title": "Кичка Бодурова посече Фънки: Недодялано човекоподобие! "}
{"url": "http://www.bnews.bg/article/258218-dimitar_bayraktarov_izrigna_patriotite_i_gerb_obsluzhvat_narkomafiyata", "text": "\n Журналистът и народен представител в 43-то Народно събрание Димитър Байрактаров изригна срещу управляващото мнозинство като ги упрекна, че обслужват наркомафията с поравките в закона за здравето! \r\n\r\n Би Нюз го потърси за коментар. \r\n\r\n : \r\n\r\n : Да, с готвените поправки в закона за здравето патриотите и ГЕРБ обслужват наркомафията! \r\n\r\n :  \r\n\r\n : Така поставен въпросът изглежда много благородно, но дали е така наистина? Може ли да забраняваш нещо, което е забранено по закон и понеже лично аз съм писал този закон заедно с работна група от експерти отново повтарям патриотите и ГЕРБ обслужват наркомафията с тези поправки. \r\n\r\n :  \r\n\r\n : По време на 43-то Народно събрание България забави въвеждането на директива 2014/40/ЕС, тъй като чрез някои текстове се създаваха условия за легализиране на наркотиците чрез изделия за пушене, различни от тютюневите. Под мое ръководство бе създадена работна група, в която взеха участие най-добрите експерти в тази област. След месеци работа изработихме законопроект, който напълно защити българските граждани от наркомафията в тази област. \r\n\r\n :  \r\n\r\n : Приехме чл.31 б в закона за тютюна,тютюневите и свързаните с тях изделия, който гласи следното: \r\n\r\n \" .\" \r\n\r\n :  \r\n\r\n : Не го намеквам, казвам го в прав текст! Искам само да ви кажа, че законът, който изработихме през 2016 г. бе приет на 07.12.2016 г. на две гласувания в едно заседание на парламента, при това единодушно от осем парламентарно представени политически групи! В приетия през 2016 г. закон сме задължили в едномесечен срок от приемането му министрите на здравеопазването и на икономиката да уведомят Европейската комисия за въвеждането на тази забрана в България.Сега чрез тези поправки тази забрана се заобикаля, като тя действа за лица до 18 години и на практика това, което сме забранили през 2016 г. става разрешено за лица над 18 годишна възраст.   \r\n  \r\n \n\t\t\t\t\t\t", "date": "2019.03.13", "title": "Димитър Байрактаров изригна: Патриотите и ГЕРБ обслужват наркомафията! "}
{"url": "http://www.bnews.bg/article/258241-kitay_protegna_raka_na_venetsuela_za_avariyata_v_elektrosnabdyavaneto", "text": "\n Китай предложи  на Венецуела да й помогне да се справи с голямата авария в електроснабдяването, която парализира страната вече от близо седмица, предаде Франс прес, цитирана от БТА. \r\n\r\n \"Пекин се надява, че Венецуела ще може бързо да установи какви са причините за този инцидент и да възстанови електроподаването и социалния ред до нормални нива\", заяви говорителят на китайското външно министерство Лу Кан. \r\n\r\n \"Китай е готов да предложи помощта си и техническата си подкрепа, за да бъде задействана отново енергийната система на Венецуела\", заяви говорителят на външното министерство. \r\n\r\n Китай е икономически и дипломатически съюзник на Каракас. \r\n\r\n Венецуелският президент Николас Мадуро заяви, че аварията с електроподаването е част от атаките на САЩ срещу Венецуела и обяви създаването на президентска разследваща комисия. Той каза, че има намерение да поиска помощ в разследването от ООН, на Китай, на Русия, на Иран и на Куба, които имат опит с кибератаки. Според Мадуро аварията на тока е в резултат на кибератака.  \r\n\r\n Заради спирането на тока животът във Венецуела е парализиран от петък сутринта. В столицата Каракас прогресивно беше възстановено електроподаването в някои квартали, но ситуацията си остава хаотична за населението. Снабдяването с вода и храна на приемливи цени се превърна в огромно усилие.  \r\n\r\n Хуан Гуайдо, лидерът на опозицията, който се самопровъзгласи за временен президент на Венецуела, отхвърли хипотезата на Мадуро, че аварията с тока е резултат на кибератака. Той разкритикува корупцията и безхаберието в енергийния сектор, заради които страда поддръжката на инфраструктурата и които са довели до аварията. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.03.13", "title": "Китай протегна ръка на Венецуела за аварията  в електроснабдяването"}
{"url": "http://www.bnews.bg/article/258212-inflatsiyata_ot_nachaloto_na_godinata_e_1_1", "text": "\n Индексът на потребителските цени за февруари 2019 г. спрямо януари 2019 г. е 100.5%, т.е. месечната инфлация е 0.5%. Инфлацията от началото на годината (февруари 2019 г. спрямо декември 2018 г.) е 1.1%, а годишната инфлация за февруари 2019 г. спрямо февруари 2018 г. е 3.2%, съобщиха от НСИ. \r\n\r\n Средногодишната инфлация за периода март 2018 - февруари 2019 г. спрямо периода март 2017 - февруари 2018 г. е 3.0%. \r\n\r\n През февруари 2019 г. спрямо предходния месец цените на стоките и услугите в потребителските групи са се променили, както следва: хранителни продукти и безалкохолни напитки - увеличение с 1.7%; алкохолни напитки и тютюневи изделия - увеличение с 0.2%; облекло и обувки - намаление с 2.1%; жилища, вода, електроенергия, газ и други горива - цените остават на равнището от миналия месец; жилищно обзавеждане, домакински уреди и принадлежности и обичайно поддържане на дома - увеличение с 0.1%; здравеопазване - увеличение с 0.1%; \r\n\r\n През февруари 2019 г. са се увеличили цените на следните хранителни продукти: ориз - с 1.9%, бял хляб - с 0.8%, месо от едър рогат добитък - с 0.5%, свинско месо - с 0.6%, месо от домашни птици - с 0.6%, малотрайни и трайни колбаси - съответно с 1.1 и 0.2%, мляно месо (кайма) - с 0.7%, пълномаслено и нискомаслено прясно мляко - съответно с 3.3 и 3.0%, кашкавал - с 0.7%, олио - с 2.0%, цитрусови и южни плодове - с 3.3%, домати - с 6.4%, краставици - с 18.1%, зеле - с 35.0%, зрял лук - с 4.6%, картофи - със 7.6%, пресни зеленчукови подправки - с 4.2%, захар - с 0.7%, оцет - с 0.7%, сол - с 1.2%, кафе - с 1.2%, чай - с 1.7%, ракии - с 0.2%, вина - с 1.0%, бира - с 1.4%, и други. \r\n\r\n През февруари 2019 г. са се намалили цените на следните хранителни продукти: хляб \"Добруджа\" - с 0.8%, зърнени закуски - с 0.8%, макаронени изделия - с 1.7%, замразена риба - с 0.5%, сирене - с 0.2%, яйца - с 2.1%, млечни масла - с 0.5%, маргарин - с 0.8%, ябълки - с 2.6%, зрял чесън - с 2.8%, маслини - с 1.4%, гъби - с 1.2%, зрял боб - с 1.3%, леща - с 2.4%, минерална вода - с 0.7%, плодови сокове - с 0.5%, и други. \r\n\r\n През февруари 2019 г. в групите на нехранителните стоки и услугите е регистрирано увеличение на цените при: течни горива за битови нужди - с 3.4%, дърва за отопление - с 0.1%, хладилници - с 1.1%, климатични инсталации - с 1.0%, препарати за почистване на съдове - с 2.8%, дизелово гориво - с 3.0%, автомобилен бензин А95H - с 3.5%, автомобилен бензин А98Н - с 2.3%, газ пропан-бутан за ЛТС - с 3.7%, метан за ЛТС - с 0.5%, телевизори - с 0.7%, цветарство - с 1.4%, кина и театри - с 1.4%, услуги по обществено хранене - с 0.5%, услуги по краткосрочно настаняване - с 0.9%, козметични продукти - с 1.0%, автомобилни застраховки - с 0.3%, и други. \r\n\r\n През разглеждания месец в групите на нехранителните стоки и услугите е регистрирано намаление на цените при: облекло - с 1.6%, обувки - с 3.0%, газообразни горива за битови нужди - с 1.1%, перални и съдомиялни - с 1.0%, отоплителни уреди - с 6.1%, прахове за пране - с 0.1%, моторни смазочни масла - с 0.7%, пътнически въздушен транспорт - с 11.7%, настолни персонални компютри - с 3.2%, пакетни услуги за почивка и туристически пътувания - с 2.7%, и други. \r\n \n\t\t\t\t\t\t", "date": "2019.03.13", "title": "Инфлацията от началото на годината е 1.1%"}
{"url": "http://www.bnews.bg/article/258228-baharov_bil_i_skubal_raya_zaradi_iznevyara", "text": "\n Явор Бахаров е скубал и блъскал приятелката си Рая Пеева заради подозрения в изневяра с Пърсивал Петров. Това твърдят пред „Галерия“ източници, пожелали анонимност. По думите им Бахаров и Рая са били скарани в продължение на седмица, тъй като Явор постоянно й вдигал скандали заради въпросното момче. \r\n\r\n В нощта на 3 март актьорът случайно среща Рая заедно с Пърсивал и побеснява. „Какво правиш тука, бе?! Ще те убия! Майка ти ще *ба“, крещи Бахаров срещу Петров. Звездата от „Стъклен дом“ започва да го блъска и Рая се намесва. Явор започва да я дърпа за косата, а актрисата крещи истерично, когато случаен минувач се опитва да ги разтърве и се обажда в полицията. В този момент Пеева си тръгва, за да избегне срещата с униформените. \r\n\r\n Афектиран, Бахаров налита и на тях, като отказва да предостави документ за самоличност. „Какви сте вие, че ще ви дам документ?!“, нагло им отвръща актьорът. Полицаите го задържат и Явор е осъден по бързата процедура на пробация. \r\n\r\n Това е накратко историята, която разбуни духовете в актьорските среди миналата седмица. След инцидента както Бахаров, така и Рая отрекоха да е имало насилие срещу нея. „Някои медии с или без желание комбинират и преувеличават факти. Случката е силно преувеличена и не отговаря на истината. Не е имало насилие над жена, нито пък към полицейски служител, това е доказан факт! В навечерието на 8 март, както и в последните 3 години, ние сме заедно, обичаме се, обичайте се и вие“, написа актрисата в социалната мрежа. \r\n\r\n Близки до Рая обаче имат друга версия. По думите им двамата с Бахаров редовно се карат и бият, а през последните месеци имали проблеми заради ревността на Явор. Актьорът подозирал, че гаджето му кръшка с близък приятел – Пърсивал Петров. \r\n\r\n Преди около 2 седмици Бахаров видял в телефона на Рая подозрителен чат с въпросното момче и след поредния скандал, двамата се разделили. „За 3 години са късали поне 30 пъти и вече никой не приема караниците им насериозно. И двамата са много темпераментни“, клатят глава в актьорските среди. \r\n\r\n За да му направи напук, на 3 март Рая решила да излезе на по бира с Пърсивал и дори се тагнала чрез популярно приложение. Така се стигнало и до разправията, а само няколко часа по-късно Пеева и Бахаров се сдобрили и отново се обичали. \r\n\r\n Всъщност подобни инциденти е имало и с други бивши гаджета на актьора. Негови колеги от театъра коментират, че редовно налитал на бой и на предишните си приятелки. Именно затова се разделил и с голямата си любов Луиза Григорова. Неотдавна актрисата сама призна, че връзката им с Бахаров била разрушителна. „Биехме се постоянно, замервахме се с чаши по заведенията“, разказа Луиза, която накрая не издържала на агресивното му поведение. \r\n \n\t\t\t\t\t\t", "date": "2019.03.13", "title": " Бахаров бил и скубал Рая заради изневяра"}
{"url": "http://www.bnews.bg/article/258220-petrolat_pak_poskapna_da_mu_mislim_na_nasha_pochva", "text": "\n Петролните фючърси поскъпват за трета поредна сесия на търговия, намирайки подкрепа от изненадващото намаляване на американските складови запаси на суров петрол, от занижените прогнози за добивите в САЩ и от блокираният венецуелски петролен експорт в резултат на американските санкции и на сериозните проблеми с електроснабдяването в латиноамерикаснакта държава, които оставят редица района в страната без ток за шести пореден ден. \r\n\r\n Фючърсите на американския лек суров петрол в доставка през април поскъпват с близо 1% към 57,50 долара за барел, отправяйки поглед към тазгодишния ценови връх около 57,59 долара за барел, достигнат на 1-ви март. \r\n\r\n Късно снощи Американският петрол институт (API) отчете изненадващ спад на складовите запаси на суров петрол в САЩ за седмицата до 8-и март с 2,6 млн. барела. В същото време Енергийната информационна администрация (EIA) посочи, че производството на суров петрол в САЩ се очаква да нараства през 2019-а година с по-слаби от първоначалните оценки, достигайки средно ниво от 12,30 млн. барела на ден. За 2020-а година EIA също ревизира надолу своите прогнози за американските добиви до 13,03 млн. барела от 13,20 млн. барела дневно. \r\n \n\t\t\t\t\t\t", "date": "2019.03.13", "title": "Петролът пак поскъпна, да му мислим на наша почва"}
{"url": "http://www.bnews.bg/article/258219-talkuvanie_ot_edin_mezhdunarodnik_gotvete_se_za_brekzit_bez_sdelka", "text": "\n \"ЕС положи много усилия и време по сделката за излизане на Великобритания и си свърши работата. Сега трябва да сме готови на сценарий сделка да няма\". \r\n\r\n Това коментира премиерът Бойко Борисов преди час във фейсбук страницата си по повод отхвърлената сделка за Брекзит от британските депутати вчера. \r\n\r\n Какво ще последва за българите във Великобритания след подобна прогноза на премиера обаче остава тайна за обществото както и ангажимента на държавата към сънародниците ни в Обединеното кралство.  \r\n\r\n Припомняме, че сделката бе договорена между Тереза Мей и Брюксел. Срещу сделката гласуваха 391 депутати. За сделката на Мей гласуваха 242 депутати. Днес предстои депутатите да гласуват дали Обединеното кралство да напусне ЕС на 29 март без сделка. Ако и този вот не успее, тогава в четвъртък ще гласуват за отлагане на Брекзит. \r\n\r\n   \r\n \n\t\t\t\t\t\t", "date": "2019.03.13", "title": "Тълкувание от един международник: Гответе се за Брекзит без сделка"}
{"url": "http://www.bnews.bg/article/258233-ima_arestuvan_za_ubiystvoto_na_zhenata_v_sofiya", "text": "\n Задържан е заподозрян за убийството на 64-годишната жена в София. Това заяви вътрешният министър Младен Маринов в парламента. Жертвата се казва Розалина Цанкова. Разследването е започнало на 12 март, след като в полицията постъпил сигнал за открита в дома си починала 64-годишна жена. \r\n\r\n При извършения оглед са открити следи от насилствена смърт. Двамата имат роднинска връзка, но Младенов не уточни каква е тя. Често са имали битови конфликти.  \r\n\r\n Утре, 14 март, градският прокурор на София Емилия Русинова и Георги Хаджиев, директор на СДВР, ще дадат брифинг във връзка с убийството. \r\n\r\n Жената е убита след удар с нож в гърдите, съобщава TrafficNews.bg. От полицията обявиха, че има задържан за убийството. Според съседите най-вероятно това е нейният син. Криминалистите смятат, че убийството е станало още в неделя. Розалина е работила в кухнята на столичен хотел и след като не е отишла на работа два дни, нейните колеги са дошли да я търсят.    \r\n\r\n Според съседите на жената синът й живеел в апартамента, но понякога преспивал другаде и не се прибирал. Двамата често влизали в разправии, най-вече заради пиянството на мъжа.   \r\n\r\n Често се случвало почерпеният син  да се заключва в жилището и да не пуска майка си да влезе, когато тя се прибирала от работа. Налагало се Розалина да търси подслон при комшиите, а един от тях дори два пъти разбивал вратата, за да може тя да влезе в дома си. Самата Розалина била е добри отношения с всички в блока. Не се е оплаквала да е бита от сина си, а и не се е появявала с видими белези. \r\n  \r\n \n\t\t\t\t\t\t", "date": "2019.03.13", "title": "Има арестуван за убийството на жената в София!"}
{"url": "http://www.bnews.bg/article/258213-agentat_na_dzhoshua_spomena_koga_mozhe_da_ima_mach_s_uayldar", "text": "\n Потенциален сблъсък между Антъни Джошуа и Дионтей Уайлдър е желан и от двете страни, категоричен е агентът на англичанина Еди Хърн. \r\n\r\n Шампионът на WBA, WBO и IBF Джошуа ще направи дебюта си на американска земя срещу Джаред Милър на 1 юни. \r\n\r\n От другата страна Уайлдър беляза провал в преговорите си с Тайсън Фюри за мач-реванш и получи нареждане да защитава титлата си в WBC в сблъсък с 33-годишния Доминик Бризийл, чийто единствена загуба е от Джошуа. \r\n\r\n Хърн заяви пред Sky Sports, че двамата големи в тежка категория могат да се срещнат, след като приключат със следващите двубои. Категоричен е, че клиентът му Ей Джей иска да стане абсолютен световен шампион. \r\n\r\n \"Няма да кажа много, защото не искам да развалям нещата. Но има възможност мачът да се уреди. \r\n\r\n Ясно е, че отношенията между Отбор Уайлдър и Отбор Джошуа не са възможно най-добрите. Но пътят към изграждане на един такъв обединителен мач е полезен. \r\n\r\n Въпросът не е само да направим сделка с Уайлдър, но и с Джошуа. Нещата си идват на мястото, но има дълъг път да се извърви. \r\n\r\n Смятам, че в момента имаме стратегия, която да ни докара до такъв мач. Има ясен устрем и от двете страни срещата да се състои\", сподели Еди Хърн. \r\n\r\n Като потенциална дата за големия мач, Хърн спомена ноември или декември 2019-а, месеци след мачовете им с Милър и Бризийл. \r\n\r\n \"Част от работата ми е да накарам Джошуа да се фокусира само върху мача с Милър сега. Хубаво е да мислим за двубой за абсолютен шампион, но ако загуби от Милър плановете оставят висящи\", добави агентът на англичанина. \r\n \n\t\t\t\t\t\t", "date": "2019.03.13", "title": "Агентът на Джошуа спомена кога може да има мач с Уайлдър"}
{"url": "http://www.bnews.bg/article/258221-izprashtame_trima_kandidati_za_evropeyski_prokuror", "text": "\n Правителството одобри три кандидатури за европейски прокурор от Република България, предложени от комисията по подбора на кандидатите за длъжността. Това са Десислава Пиронева - прокурор в Софийска градска прокуратура; Светлана Шопова-Колева - прокурор в Софийска градска прокуратура; Теодора Георгиева - съдия в Административен съд - София град. \r\n\r\n В срок до 31 март министърът на правосъдието Цецка Цачева ще изпрати кандидатурите на Комитета по подбора по чл. 14, параграф 3 на Регламент (ЕС) 2017/1939 за установяване на засилено сътрудничество за създаване на Европейска прокуратура, пред който и тримата кандидати ще преминат присъствено изслушване. \r\n\r\n Съгласно Регламента за създаване на Европейската прокуратура, трите кандидатури, излъчени от българската страна, ще бъдат разгледани от Комитета по подбора, като и тримата кандидати ще преминат присъствено изслушване. След разглеждането на кандидатурите и изслушването, Комитетът по подбора ще изготви становище за квалификацията на кандидатите и ще посочи дали те отговарят на условията. Комитетът ще класира кандидатите според тяхната квалификация и опит, за да укаже реда на предпочитане. След получаване на обоснованото становище на Комитета, включително на списъка с класирането, Съветът на ЕС с обикновено мнозинство, ще избере и назначи един от кандидатите за европейски прокурор от България. \r\n\r\n Кандидатите следва да са действащи членове на прокуратурата или съдебната система, чиято независимост е извън съмнение. Те трябва да притежават необходимата квалификация за заемане на висши длъжности в прокуратурата или съдебната система на държавата членка. Кандидатите за европейски прокурори трябва да имат още практически опит в националните правни системи, в областта на финансовите разследвания и международното съдебно сътрудничество по наказателно-правни въпроси. \r\n\r\n     \r\n \n\t\t\t\t\t\t", "date": "2019.03.13", "title": "Изпращаме трима кандидати за европейски прокурор"}
{"url": "http://www.bnews.bg/article/258184-deputatite_reglamentiraha_sluchaite_na_postavyane_na_premestvaemi_obekti", "text": "\n Парламентът регламентира случаите на поставяне на преместваеми обекти. Текстът бе заложен в Закона за устройство на територията и бе приет на второ четене от депутатите. \r\n\r\n В подкрепа на текста гласуваха 96 народни представители, „против“ – 17 и „въздържали се“ – 3, с което той бе приет. \r\n\r\n С новите разпоредби върху поземлени имоти могат да се поставят преместваеми увеселителни обекти, преместваеми обекти за административни, търговски и други обслужващи дейности, както и такива за временно обитаване при бедствия. За увеселителните и за административни и търговски обслужващи дейности депутатите разпоредиха да се издава разрешение за поставяне въз основа на схема и проектна документация, одобрени от главния архитект на общината. \r\n\r\n Схемата за поставяне определя пространственото разположение, вида, типа, размерите и предназначението на обекта. В зависимост от вида и предназначението на обекта се представя индивидуален проект, който съдържа архитектурно-художествена и инженерно-техническа част, или типов проект, придружен с декларация за характеристиките на обекта, издадена от производителя въз основа на протоколи от изпитване или изчисления или сертификат за система за управление на качеството или на документи, удостоверяващи съответствие с техническите изисквания на нормативните актове. Условията и редът за издаване на разрешението за поставяне на обектите, за одобряване и за изискванията към схемата и проектната документация се определят с наредба на общинския съвет. \r\n\r\n Поставянето на преместваеми обекти в урегулираните поземлени имоти се разрешава само ако не се надвишават установените в подобрения устройствен план показатели. В паркове и градини поставянето на преместваеми обекти се извършва по ред, определен с наредба. Максималните размери, конструктивното решение и архитектурно-художественото оформление на преместваемите обекти, както и на обектите, които се разполагат в поземлени имоти за времето на провеждане на обществени мероприятия – културни фестивали, спортни и атракционни прояви, благотворителни и рекламни кампании и други, също се определят с наредба. \r\n\r\n От ДПС предложиха да отпадне целия текст, но предложението им бе отхвърлено. \r\n \n\t\t\t\t\t\t", "date": "2019.03.13", "title": "Депутатите регламентираха случаите на поставяне на преместваеми обекти"}
{"url": "http://www.bnews.bg/article/258196-vkaraha_v_zatvora_ekskovchezhnika_na_vatikana_za_pedofiliya", "text": "\n На шест години затвор бе осъден  обвиненият в педофилия австралийски католически кардинал Джордж Пел, предаде Би Би Си. \r\n\r\n Бившият ковчежник на Ватикана бе признат за виновен от магистрати в Мелбърн за сексуално насилие над две момчета. Случаят датира от 1996 г. Тогава свещенослужителят е \"наказал\" децата от църковния хор в катедралата \"Свети Патрик\". \"Прегрешението\" на децата е било изпиване на виното за причастие.   \r\n\r\n Пел след като чу решението на магистратите заяви, че е бил жертва на преследване  и за пореден път отрече вината си. Очаква се той да обжалва присъдата си. \r\n \n\t\t\t\t\t\t", "date": "2019.03.13", "title": "Вкараха в затвора ексковчежника на Ватикана за педофилия"}
{"url": "http://www.bnews.bg/article/258190-izpolzvaneto_na_vodoroda_shte_stava_darzhavna_politika_v_balgariya", "text": "\n България ще се стреми през следващите няколко години да направи използването на водорода държавна политика. Това обяви заместник-транспортния министър Ангел Попов. Той уточни, че промяната ще доведе до равнопоставеност на водорода с останалите горива -  дизел, бензин и метан. По основните магистрали на България ще се изградят и зарядни станции, а до два месеца ще бъде закупен и първия тестови водороден автобус. \r\n\r\n ,,Най-вероятно до два месеца в България ще бъде доставен първият такъв автобус за Пловдив. За България ние в момента правим тест. Правим тест на леките автомобили, правим тест и на автобусите, правим тест и на хибридите. Цената е малко по-висока - с около 10-15 процента от обикновения автобус. Ние сме длъжни да създадем инфраструктурата, където да зарежда този автобус или този автомобил. Това е нашата задача - да променим законодателството и да осигурим зарядни станции за тези автобуси, бъдещи, и автомобили'', коментира Попов за БНР. \r\n \n\t\t\t\t\t\t", "date": "2019.03.13", "title": "Използването на водорода ще става държавна политика в България"}
{"url": "http://www.bnews.bg/article/258198-betonen_blok_ot_stroitelen_obekt_padna_varhu_pokriv_na_pitsariya_v_kv_geo_milev", "text": "\n Бетонен блок от строителен обект в столичния кв. „Гео Милев” падна върху покрив на лятна градина на пицария. Парчето бетон е от изоставена сграда, която се разрушава от строителна фирма. \r\n\r\n Това не е първият инцидент със същата сграда. Преди малко повече от две седмици бетонен къс смаза кола там, а на фирмата-изпълнител беше съставен акт. При втория инцидент няма нарушение – бетонният блок е паднал в район, който е част от строителния обект. Именно затова заведението е било затворено. Това обясни Михаил Джурджин, началник на отдел „Инженерна инфраструктура” в Столичната община пред БТВ. \r\n\r\n По думите му не е имало опасност за пешеходците в района. \r\n\r\n За първия инцидент, при който беше смазана кола, тече процедура по наказателно постановление, с което ще се определи размерът на глобата, уточни служителят на общината. \r\n \n\t\t\t\t\t\t", "date": "2019.03.13", "title": "Бетонен блок от строителен обект падна върху покрив на пицария в кв. „Гео Милев”"}
{"url": "http://www.bnews.bg/article/258181-nikolas_maduro_obyavi_pobeda_v_elektricheskata_voyna", "text": "\n Президентът на Венецуела Николас Мадуро обяви снощи победа в \"електрическата война\", предизвикана според него от Пентагона и съобщи, че е създадена \"президентска следствена комисия\", за която ще поиска помощ от Русия, Китай и Иран, предаде АФП. \"Обявявам победа в електрическата война\", заяви Мадуро на заседание с министрите, предавано по телевизията. \r\nВенецуела е в плен от миналия четвъртък на най-тежката криза в електроснабдяването, парализирала транспорта, комуникациите, търговията и бита на населението. \r\nЕлектроснабдяването е почти възстановено в Каракас и в повечето щати според правителството, но не и в провинцията. \r\nОт началото на кризата Мадуро обвинява САЩ и опозицията, че са извършили \"кибернетична атака\" срещу главната електроцентрала. \"Имаме доказателства, че кибератаката е водена от Хюстън и Чикаго в САЩ и е поръчана от Пентагона\", заяви Мадуро. \"Ще поискам помощ от ООН, Китай, Русия, Иран и Куба - страни с голям опит в кибератаките\", продължи той. \"Ще разкрием каква е била атаката, кой я е извършил и с каква цел\", добави Мадуро, цитиран от АФП. \r\n\r\n Междувременно журналистът и правозащитник Луис Карлос Диас, който бе задържан по подозрение за саботаж на електроенергийната мрежа от венецуелското разузнаване, бе освободен снощи в Каракас, предаде АФП. Луис Карлос Диас бе арестуван в понеделник и жилището му бе обискирано в продължение на два часа, съобщи семейството му. Агенти на разузнаването са иззели компютри, твърд диск, мобилни телефони и пари, уточни Националният синдикат на работещите в медиите. \r\nДиас, който е много известен във Венецуела, бе обвинен от правителството за повредата в електроснабдяването, обхванала Венецуела от четвъртък. Конкретните обвинения срещу Диас обаче не бяха оповестени публично. Върховният комисар на ООН за човешките права Мишел Бачелет, Комитетът за защита на журналистите и опозиционният лидер Хуан Гуайдо изразиха дълбока тревога от задържането на Луис Карлос Диас. Той има венецуелско и испанско гражданство и работи за радио Унион в Каракас. \r\n \n\t\t\t\t\t\t", "date": "2019.03.13", "title": "Николас Мадуро обяви победа в „електрическата война“"}
{"url": "http://www.bnews.bg/article/258231-vetko_i_marinela_ostavat_na_toplo_do_reshenieto_na_sada", "text": "\n Ветко и Маринела Арабаджиеви са били задържани за постоянно от съд в Барселона след европейската им заповед за арест на Специализираната прокуратура, съобщи \"24 часа\". На днешносто заседание е станало ясно, че съпрузите не са поискали да бъдат върнати доброволно у нас. \r\n\r\n С други думи това означава, че по случая ще бъде образувано дело за екстрадицията им, по което испанските магистрати ще решават дали да върнат или не хотелиерите у нас. На практика съдебната процедура ще отнеме няколко месеца. Арабаджиеви бяха задържани на 7 март след 6-месечно издирване в имението на Георги Смерджиев - Жоро Шопа в Испания. \r\n\r\n У нас съпрузите са обвинени задочно от Специализираната прокуратура за участие в престъпна група, пране на пари и данъчни престъпления. По делото заедно с тях отговорност се търси на други четирима, сред които и по-малкия им сим Вълчо. \r\n \n\t\t\t\t\t\t", "date": "2019.03.13", "title": "Ветко и Маринела остават на топло до решението на съда"}
{"url": "http://www.bnews.bg/article/258208-vse_po_chesto_plashtame_s_karta_a_ne_kesh", "text": "\n Броят на плащанията с карта е нараснал с 63% за периода 2015-2017 г. Това заяви в интервю за Дарик Нина Стоянова, подуправител на БНБ. Сериозен ръст на картовите плащания в интернет среда отчитат от централната банка. \r\nПрез 2017 г. 56% от нарежданията за кредитен превод са направени по електронен път, каза още Стоянова. \r\nОт скоро е въведена и новата услуга типс за незабавни плащания в евро, която е достъпна денонощно. \r\n \n\t\t\t\t\t\t", "date": "2019.03.13", "title": "Все по-често плащаме с карта, а не кеш"}
{"url": "http://www.bnews.bg/article/258214-viena_otnovo_e_nay_dobar_grad_za_zhiveene_sofiya_e_116_ta", "text": "\n Виена и европейските градове остават за десета поредна година начело на класацията за най-добро качество на живот за 2019 година, сочи проучване на консултантската компания Mercer, цитирано от Франс прес. София отново е на 116-о място от 231 града. \r\n\r\n В топ 10 след Виена се нареждат Цюрих, Мюнхен (на трето място заедно с Ванкувър в Канада и Окланд, в Нова Зеландия), Дюселдорф (6-о място), Франкфурт (7), Копенхаген (8), Женева (9) и Базел (10). Париж е на 39-о място. \r\n\r\n Данните, използвани за класацията, предназначени за предприятията, които командироват служители, са анализирани между септември и ноември 2018 година и не отчитат движението на \"жълтите жилетки\" във Франция. \r\n\r\n Проучването за 2019 година установява, че всички градове в САЩ са слезли в класацията, освен Ню Йорк (44-о място), което се изкачва с едно стъпало благодарение на постоянния спад на престъпността. Резултатът е променен поради все по-обтегнатите икономически и търговски отношения с много страни и дори със съюзници на САЩ, според проучването. \r\n\r\n Сред азиатските градове Сингапур е с най-добри позиции по отношение на качеството на живот, следван от Токио (49-а позиция) и още четири града в Япония. Двете столици с най-силно замърсяване на въздуха са Пекин и Делхи, които са класирани съответно на 12-о и 162-ро място. \r\n\r\n Най-накрая в класацията са градове в Африка и Близкия изток, където има сериозни проблеми със сигурността, подобно на Порт-о-Пренс, в Хаити (228-о място). \r\n\r\n Последен е Багдад (231-во място) въпреки значителните подобрения в сигурността и санитарните услуги. \r\n\r\n В Латинска Америка градът с най-добро качество на живот е Монтевидео (78), докато Каракас е слязъл с 48 стъпала до 202-о място, тъй като стандартът на живот рязко е спаднал в резултат на политическата и икономическата нестабилност. \r\n\r\n Качеството на живот се определя от множество фактори - от достъп до обществен транспорт и нива на уличните задръствания до възмо можността за жилищно настаняване и обучение в международни училища и културен живот. \r\n \n\t\t\t\t\t\t", "date": "2019.03.13", "title": "Виена отново е най-добър град за живеене, София е 116-та"}
{"url": "http://www.bnews.bg/article/258210-otkriha_desetki_narusheniya_pri_prodazhbata_i_naemaneto_na_obshtinski_zhilishta", "text": "\n Проверка на Върховната административна прокуратура (ВАП) откри десетки нарушения при продажбата и наемането на общински жилища, съобщиха от пресцентъра на Прокуратурата. От там уточняват, че проверката продължава. До сега са констатирани 175 наредби, в които са допуснати различни нарушения. Те са приети от общинските съвети и се отнасят до отдаването под наем и продажбата на общински жилища. \r\nПри проверката са установени случаи, в които съгласно общинските наредби, се допуска в резервни общински жилища да се настаняват кметове, заместник-кметове и кметски наместници. От прокуратурата уточняват, че това е в противоречие със Закона за общинската собственост. В него се предвижда в резервните жилища да се настаняват под наем лица, в семействата на които са налице остри социални или здравословни проблеми и такива, чиито жилищата са станали негодни за обитаване. \r\nОсвен това от ВАП са установили и нарушения в подзаконови актове. С тях в нарушение на закона, е признато право за кандидатстване за настаняване под наем в резервните общински жилища на бивши собственици, чиито имоти са отчуждени от общината до предаване на отстъпения им в обезщетение жилищен имот. Проверката е установила още дадени разрешения в противоречие на закона за ползване на общинско жилище от лица, чиито имоти са застрашени от срутване. Констатирани са норми, с които от общинските съвети, е поставено изискване за заплащане на допълнителна такса, извън предвидената в Закона за местните данъци и такси. Парите са били изисквани под формата на режийни разноски при производство за настаняване под наем и продажба на общински жилища. \r\nДруго нарушение, което са установили магистратите, е свързано със задължението на кметовете да внасят предложения в общински съвети за промяна на предназначението на жилища. Това става в случаите, когато определени лица желаят да ги закупят. Освен това кметовете давали право на други лица да издават наказателни постановления. От прокуратурата уточняват, че това е в нарушение на разпоредбите в Закона за административните нарушения и наказания и Закон за местното самоуправление и местната администрация. \r\nНарушения от вида на посочените са установени в действащите наредби в общините София, Пловдив, Варна, Бургас, Велико Търново, Плевен, Добрич, Шумен, Монтана, Благоевград, Видин, Враца, Кърджали, Кюстендил, Ловеч, Пазарджик, Перник, Силистра, Сливен, Смолян, Търговище, Хасково, Ямбол, Поморие, Царево, Банско, Казанлък, Дупница, Нова Загора, Троян, Сандански, Балчик, Шабла, Велинград, Панагюрище, Севлиево и др. \r\n\r\n От прокуратурата уточняват още, че във връзка с образуваните преписки са подадени 156 протести до административните съдилища, като към настоящия момент от тях 22 са уважени. По отношение на останалите не са приключили административните производства. \r\n \n\t\t\t\t\t\t", "date": "2019.03.13", "title": "Откриха десетки нарушения при продажбата и наемането на общински жилища"}
{"url": "http://www.bnews.bg/article/258209-ne_e_zadalzhitelno_dopalnitelno_vpisvane_na_ekokategoriya_v_svidetelstvoto_za_registratsiya_na_mps", "text": "\n Допълнителното вписването на екологичната категория на двигателя в свидетелството за регистрация на превозните средства, не е задължително.  В Република България има регистрирани автомобили, които са стари и не са произведени в съответствие с изискванията за екологична категория на двигателя. \r\nВ свидетелствата за регистрация на внесени у нас употребявани автомобили може да липсва информация за екологичната категория, поради което тя не е отразена в българското свидетелство за регистрация. Този проблем не съществува за новите превозни средства. \r\nТе се регистрират след представяне на сертификат за съответствие, издаден от производителя. В този сертификат е записана и екологичната категория на двигателя, която е в съответствие с европейските изисквания. Съгласно чл.54, ал.1 от Закона за местните данъци и такси, размерът на данъка се определя от общинската администрация въз основа на данни от регистъра на пътните превозни средства, поддържан от Министерството на вътрешните работи, и се съобщава на данъчно задълженото лице. \r\nКогато в регистъра няма данни за екологичната категория на моторното превозно средство, се приема, че то е без екологична категория. Екологичната категория на двигателя, може да бъде вписана допълнително, по желание на собственика, след определянето й от производителя на превозното средство. \r\n\r\n С приетите промени на чл.55, ал.1 от ЗМДТ, обнародвани в ДВ, бр. 98 от 2018 г., в сила от 01.01.2019 г., за леки и товарни автомобили с технически допустима максимална маса не повече от 3,5 т годишният данък се състои от два компонента - имуществен и екологичен, като екологичният се определя от общинския съвет, в зависимост от екологичната категория на автомобила в следните граници:  \r\nЕкологична категория - Коефициент \r\nбез екологична категория, с екологични категории \"Евро 1\" и \"Евро 2\" - 1,10 - 1,40 \r\n\"Евро 3\" - 1,00 - 1,10 \r\n\"Евро 4\" - 0,80 - 1,00 \r\n\"Евро 5\" - 0,60 - 0,80 \r\n\"Евро 6\" и \"ЕЕV\" - 0,40 - 0,60 \r\n \n\t\t\t\t\t\t", "date": "2019.03.13", "title": "Не е задължително допълнително вписване на екокатегория в свидетелството за регистрация на МПС"}
{"url": "http://www.bnews.bg/article/258217-danachnite_nudisti_na_kruiza_se_okazali_vavlecheni_v_gey_orgiya", "text": "\n \"Това е палубата на круизния кораб с нудистите, заловени в данъчни измами. А тези най-отпред по средата без банските са данъчните от НАП, пратени от Влади Горанов, да дебнат за невърнати касови фишове. Всеки ревизор на ГЕРБ - истинска гола крепост срещу данъчните измами! На всеки гол гъз - по един тумбак от НАП!\", написа Николай Бареков и публикува скандална снимка от круиза на НАП-аджиите.  \r\n\r\n \r\n\r\n Да си служител на НАП под прикритие се оказа изключително рискова професия. \"Забавната ситуация\", разказана от финансовия министър Владислав Горанов, при която данъчни се оказали на нудистки круиз навътре в Черно море, всъщност е била още по-неудобна за бирниците по джапанки. \r\n\r\n Разходката с лодка на данъчните не само, че не е била просто сбирка на нудисти, а организирано гей парти, разкрива Медиапул. \r\n\r\n Медията е отправила запитване към НАП с конкретни питания по голото забавление на бирниците: \"За какъв круиз става дума?\", \"Колко е струвала акцията на данъкоплатците?\", \"Какви нарушения са установени?\", \"Наложени ли са санкции?\". \r\n\r\n На въпросите колегите не получили официален отговор. \r\n\r\n Обаче словоохотливи присмехулници от приходната агенция са обяснили някои детайли от мега конфуза. \r\n\r\n Агентите на НАП платили по 50 лева, за да ги пуснат на борда на въпросния круиз, на който по обясними причини никой нямало как да скрие касов апарат в джоба. \r\n\r\n Чак след като се оказали насред морето, данъчните от непосредствена близост усетили, че не само че круизът е нудистки, но и че не е място за хетеросексуални люде. \r\n\r\n Нататък историята мълчи! \r\n\r\n Източниците на Медиапул от НАП упорито са отказали да кажат дали колегите им са се включили в забавлението на борда на корабчето и как е преминал купонът далеч от брега. \r\n\r\n Но е ясно е, че служебният дълг на бирниците им е повелявал да не излизат от нелегалност преди да установят евентуалните щети за хазната. \r\n \n\t\t\t\t\t\t", "date": "2019.03.13", "title": "Данъчните нудисти на круиза се оказали въвлечени в Гей оргия"}
{"url": "http://www.bnews.bg/article/258197-bolnichna_staya_kato_ot_film_na_uzhasite_shokira_sotsialnite_mrezhi", "text": "\n Млада жена сигнализира за мизерни условия, при която се лекуват пациенти в пловдивска болница. \r\n\r\n Дафина Филипова качи във Фейсбук снимки, заснети в неврохирургичното отделение на УМБАЛ \"Св. Георги\", където е настанен за лечение баща ѝ. Тя е огорчена и от искания наем от близките на болните, които искат да пренощуват в болничната стая. \r\n\r\n Това е недопустимо като условия. Всеки един заслужава по-чисто и по-уютно място, където да се лекува, което да е по-удобно и за болния, и за лекуващия, заяви жената пред Bulgaria ON AIR. \r\n\r\n Ние сами би трябвало да вземем нещата в България в ръце и да направим да се случват така както би трябвало да бъде, добави Дафина Филипова. \r\n\r\n Като цяло действителността не е чак толкова зле, но обзавеждането е старо, трябва да се направи и ремонт на отделението, каза началникът на Клиниката по неврохирургия УМБАЛ \"Св. Георги\" в Пловдив проф. Христо Желязков. \r\n\r\n Обзавеждането подлежи на замяна, но това ще стане поетапно, не може да стане наведнъж, както се иска на хората. Цялата работа е, защото няма пари. Непрекъснато потъваме в дългове заради този начин на финансиране на здравеопазването, посочи проф. Желязков. \r\n\r\n \r\n\r\n   \r\n \n\t\t\t\t\t\t", "date": "2019.03.13", "title": "Болнична стая като от филм на ужасите шокира социалните мрежи"}
{"url": "http://www.bnews.bg/article/258180-tita_progovori_za_aresta_i_obvineniyata_kam_bashta_y", "text": "\n Певицата Тита най-сетне проговори за ареста и обвиненията към баща й. Изпълнителката на \"Антилопа\" застана твърдо зад родителя си и укори медиите, които замесват името й в скандала. Тя сподели, че баща й е невинен и разкри, че той често подавал сигнали до прокуратурата във връзка с престъпни схеми. \r\n\r\n Ето какво написа участничката в \"Като две капки вода\" в профила си в социалната мрежа: \r\n\r\n \"По повод на всичко, което се изписа по мой адрес и по адреса на моето семейство през последните няколко дни, мисля, че е време и аз да изразя своята позиция. Първо, не мисля, че е редно медиите да замесват моето име с това на баща ми с цел сензация! Второ аз и всички негови близки сме озадачени как човек, който е подавал сигнали към прокуратурата за извършена престъпна дейност от трети лица, е задържан именно за това? Искрено се надявам, че прокуратурата ще вложи същото усърдие в разследването на хората и обстоятелствата, посочени в сигналите от баща ми, за да се разбере обективната истина. От моя страна и от страната на всички хора в града, които го познават и знаят, що за човек е, той има цялата подкрепа и уважение. Образован човек, изградил чисто и достойно име през годините, човек с позиция, характер, воля за живот и справедливост. И най-вече прекрасен баща! Силно се надявам истината за един невинен човек да се разбере в най-скоро време и тогава медиите отново така “шумно” да я отразят.\" \r\n  \r\n \n\t\t\t\t\t\t", "date": "2019.03.13", "title": "Тита проговори за ареста и обвиненията към баща й"}
{"url": "http://www.bnews.bg/article/258211-prohodite_v_smolyansko_sa_zasnezheni_tegliha_zakasal_tir_kray_rozhen", "text": "\n Проходите в Смолянско са заснежени, но проходими при зимни условия, като няма въведени никакви ограничения, заради новият снеговалеж през последното денонощие, съобщават от Областно пътно управление в Смолян. \r\nОбщо 54 машини са били ангажирани през последните часове в обработването на пътните настилки в областта, като навсякъде в малките часове на денонощието температурите са били минусови, като живакът е паднал до 5 градуса под нулата. \r\n„Пътните настилки са обработени, там където е било необходимо и опесъчени. Няма затворени пътни участъка, както и ограничения заради новият сняг“, коментираха от дежурната част на ОПУ-Смолян.На 12 март, около 21:00 часа е получен сигнал за закъсал ТИР по пътя Лъки-Рожен, който по принцип е затворен за товарни автомобили с маса над 12 тона, но шофьорът на моторното превозно средство не се е съобразил с ограничението.  \r\nБлизо два часа са били необходими, за да бъде изтеглен товарният автомобил в посока на Лъки, тъй като не било възможно да бъде издърпан към Рожен. Сигнали за други проблеми през денонощието в Пътното управление в Смолян, не са получавани. \r\n\r\n Новата снежна покривка е незначителна, като в най-високите части на региона тя е достигнала около 3 см. \r\n \n\t\t\t\t\t\t", "date": "2019.03.13", "title": "Проходите в Смолянско са заснежени, теглиха закъсал ТИР край Рожен"}
{"url": "http://www.bnews.bg/article/258183-yaponiya_nyama_da_vnese_v_oon_rezolyutsiya_poritsavashta_narushavaneto_na_choveshkite_prava_v_severna_koreya", "text": "\n Япония реши за първи път от години да не внася в ООН съвместна резолюция, порицаваща нарушаването на човешките права в Северна Корея, имайки предвид американските усилия за спиране на севернокорейската ядрена програма и други фактори, предаде Ройтерс. \r\nЯпония и Европейският съюз внасят в ООН документ, осъждащ състоянието на човешките права в Северна Корея, ежегодно от 2008 г. досега. Северна Корея нееднократно е отхвърляла обвиненията за нарушаване на човешките права. \r\n\"Взехме решение, като отчетохме много фактори едновременно, включително резултатите от срещата на върха между САЩ и Северна Корея и положението с въпроса за отвлечените японци\", каза главният секретар на кабинета Йошихиде Суга на пресконференция. \r\nАмериканският президент Доналд Тръмп и севернокорейският лидер Ким Чен-ун се срещнаха за втори път миналия месец за обсъждане на исканията на САЩ Северна Корея да прекрати ядрената си програма в замяна на гаранции за сигурност и отмяна на санкциите. \r\nНо преговорите във Виетнам се провалиха, без да се стигне до споразумение. Твърдият съюзник на Вашингтон, Япония, следи внимателно диалога между САЩ и Северна Корея, на фона на опасения, че сделка между двата стари противника може да доведе до намаляване на ангажиментите на САЩ в Източна Азия. Друг болезнен въпрос за Япония е съдбата на отвлечените от севернокорейски агенти японци в Северна Корея, чието освобождаване Токио поставя като условие за нормализиране на отношенията с Пхенян. \r\nСеверна Корея призна през 2002 г, че през 70-80-те години е отвлякла 13 японци, които да обучи за шпиони, а пет от тях са се върнали в Япония. Токио подозира, че може да са били отвлечени още стотици японци. \r\n \n\t\t\t\t\t\t", "date": "2019.03.13", "title": "Япония няма да внесе в ООН резолюция, порицаваща нарушаването на човешките права в Северна Корея"}
{"url": "http://www.bnews.bg/article/258193-spirat_vodata_na_mesta_v_sofiya", "text": "\n „Софийска вода” временно ще прекъсне водоснабдяването в някои части на столицата. Това съобщиха от пресцентъра на дружеството. \r\n\r\n Във връзка с подмяна на сградно водопроводно отклонение до бл. 100 в жк. „Младост 1“ се налага спиране на водоподаването от 09.00 до 17.00 часа на клиентите на „Софийска вода”, живеещи в: бл. 100, 10-то ОДЗ, пицария пред бл. 100. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 100. \r\n\r\n Във връзка с подмяна на сградно водопроводно отклонение на ул. „Юрий Гагарин“ в жк. „Изток“ се налага спиране на водоподаването от 09.30 до 17.30 часа на клиентите на „Софийска вода”, живеещи в района на: ул. „Юрий Гагарин“ от ул. „Тарас Шевченко“ до ул. „Антон Павлович Чехов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Юрий Гагарин“ ъгъла с ул. „Тарас Шевченко“. \r\n\r\n Във връзка с реконструкция на уличен водопровод на ул. „Козлодуй“ в жк. „Банишора“ се налага спиране на водоподаването от 09.00 до 19.30 часа на клиентите на „Софийска вода”, живеещи в района на: ул. „Козлодуй“ от ул. „Странджа“ до ул. „Опълченска“ и ул. „Лада“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Козлодуй“ ъгъла с ул. „Лада“. \r\n\r\n Във връзка с подмяна на сградно водопроводно отклонение на ул. „Тунджа“ в Центъра се налага спиране на водоподаването от 09.00 до 18.00 часа на клиентите на „Софийска вода”, живеещи в района на: ул. „Тунджа“ от ул. „Прага“ до ул. „Разслатница“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Прага“ ъгъла с ул. „Тунджа“. \r\n\r\n Във връзка с подмяна на пожарен хидрант на ул. „Изгрев“ в с. Казичене се налага спиране на водоподаването от 09.30 до 17.30 часа на клиентите на „Софийска вода”, живеещи в района на: ул. „Никола Петков“, ул. „Христо Ботев“, ул. „Витоша“, ул. „Пейо Яворов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Изгрев“ №2. \r\n\r\n Във връзка с подмяна на сградно водопроводно отклонение на ул. 9-та в кв. „Обеля“ се налага спиране на водоподаването от 09.30 до 16.30 часа на клиентите на „Софийска вода”, живеещи в района на: ул. 9-та от ул. 19-та до ул. „Академик Дмитрий Лихачов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 9-та ъгъла с ул. 19-та. \r\n \n\t\t\t\t\t\t", "date": "2019.03.13", "title": "Спират водата на места в София"}
{"url": "http://www.bnews.bg/article/258191-126_dushi_sa_noshtuvali_v_krizisniya_tsentar_za_bezdomni_hora_v_sofiya", "text": "\n 126 души са нощували в Кризисния център за бездомни хора в столичния кв. „Захарна фабрика“. \r\n\r\n Това съобщи  „Фокус”, цитирайки  Йорданка Темелкова - директор на Центъра. \r\n\r\n Нощта в Кризисния център е преминала спокойно, без инциденти и извънредни ситуации. \r\n \n\t\t\t\t\t\t", "date": "2019.03.13", "title": "126 души са нощували в Кризисния център за бездомни хора в София"}
{"url": "http://www.bnews.bg/article/258194-stolichani_ostanaha_bez_dostap_do_domovete_si_zaradi_betonen_labirint", "text": "\n Жители на столичния квартал \"Лагера\" се озоваха в бетонен лабиринт. Триметрова стена от цимент се намира на сантиметри от главния вход на блок 42 в квартала.  \r\nОграждението е част от поредната строителна площадка, която е заела едно от малкото междублокови пространства. Според хората от \"Лагера\" има абсолютно нарушение. \r\nЖивеещите в района се оплакват и от липсата на тротоари, улици и осветление, както и функциониращи отводнителни шахти. \r\nПо думите на Николай Лозенски, живеещ в квартала, линейка и пожарна кола не биха могли да стигнат до блока заради триметровата стена. Той коментира в сутрешния блок на Bulgaria ON AIR, че от 30 години районът не е ремонтиран от Столичната община и се е налагало жителите сами да запълват дупките по улиците. \r\nЗаместник-кметът на \"Красно село\" Калин Николов, както и главният архитект на района Христо Кючуков, се срещнаха с жителите, за да обсъдят проблемите им.  \r\n\"Съгласен съм с негодуванието на хората по отношение на инфраструктурата около тези блокове. Очевадно е, че има да се свърши доста работа. Започва се рехабилитация на района - имаме план целият район около блоковете да бъде облагороден. Предстои да се изчисти пространството и да се премахнат незаконните гаражни клетки\", обясни Калин Николов. \r\nЧаст от жителите твърдят обаче, че са плащали данъци за гаражите си и те са придобити по законен начин. Те не са съгласни с премахването им  и смятат, че това ще затрудни паркирането в квартала. \r\nПо думите на главния архитект на \"Красно село\" Христо Кючуков бетонната стена, ограничаваща достъпа до входа на блок 42, следва да се приведе към нормални размери, което значи, че не трябва да надвишава 2,20 метра. Той обясни, че не е нужно да се събаря и да се прави нова, а може просто да се отреже. \r\nЗам.-кметът на \"Красно село\" обеща, че условията в района ще се подобрят, а жителите на \"Лагера\" бяха категорични, че ще отстояват гражданските си права, докато не видят резултати. \r\n \n\t\t\t\t\t\t", "date": "2019.03.13", "title": "Столичани останаха без достъп до домовете си заради бетонен лабиринт"}
{"url": "http://www.bnews.bg/article/258189-kulagin_se_skri_v_dubay", "text": "\n Скандалният гримьор Валентин Кулагин забягна в Дубай! Oт около месец той се подвизава в емирството. Този път посещението му там не е само с цел почивка, както беше преди това. Кулагин, който се прочу със скандалните си изказвания за БГ звездите, се надява да се установи в Дубай, издадоха го негови познати. \r\n\r\n За да изпълни целта си, гримьорът има вярна съратничка. Това е българската сексбомба Драгана Спасовска, която от години живее в емирството. Любимката на Роналдиньо и Погба се движи във ВИП средите там. Именно тя урежда различни ангажименти на Кулагин, който гримира нейни познати за туровете из нощните клубове или фотосесии. Самият той често ги придружава на купоните и така завързва нови запознанства. \r\n\r\n \"Казват, че съм най-добрият в професията си, а доста често ме наричат магьосник и трансформатор на съдби\", нескромно заявява гримьорът за себе си. \r\n\r\n Намерението на Валентин е да набере постоянни клиентки. Направи ли това, той не смята да се връща в България. Вместо това ще се установи за постоянно в Дубай. \r\n\r\n Една от причините са войните, в които Кулагин влезе с куп от родните звезди. Той не спира да обижда Ваня Костова, Гала, Нора Недкова, Миро, Галена и още кой ли не. \r\n\r\n \"Имал съм вземане-даване с много от тях, но в момента нямам желание да работя с такива - обяви гримьорът. - Нямам нужда от снимки с тях и нямам нужда те да ме рекламират. Не съм звезда, но съм ВИП, защото съм важна за обществото личност. Аз съм човекът, който създава образа на една жена в най-важните дни от нейния живот - нейното дипломиране и нейната сватба. Дарбата ми е да създавам красота с помощта на гримьорската си четка.\" \r\n\r\n Интересно е, че Кулагин е завършил моден дизайн, но никога не се е занимавал с това. \r\n \n\t\t\t\t\t\t", "date": "2019.03.13", "title": "Кулагин се скри в Дубай"}
{"url": "http://www.bnews.bg/article/258205-emanuela_e_podlozhena_na_koshmar_ot_nepoznat", "text": "\n Красавицата с изумрудени очи oт извecтнo вpeмe пoлyчaвa нeпpeĸъcнaтo cъoбщeния в coциaлнитe мpeжи, ĸoитo ca пpиcъщи зa eдин иcтинcĸи пcиxoпaт. Taйнcтвeният гocпoдин пъpвoнaчaлнo нe paзĸpивaл caмoличнocттa cи и пишeл oт пpaзни пpoфили. Cлeд ĸaтo няĸoлĸo пъти чaлгa дивaтa гo блoĸиpa, тoй peшaвa дa ce paзĸpиe пpeд нeя.  \r\n\r\n Ha eднo oт yчacтиятa й в cтoлицaтa тoй я чaĸa нa зaдния вxoд нa ĸлyбa c oгpoмeн бyĸeт в pъĸa. Toгaвa й paзĸpивa, чe тoй cтoи зaд мнoжecтвoтo cъoбщeния и ĸoмeнтapи във „Фeйcбyĸ“. Cлeдвa oбяcнeниe в любoв, a Eмaнyeлa e извeдeнa c oxpaнa дo ĸoлaтa cи.  \r\n\r\n Cъc cигypнocт тoвa нe e пъpвият влюбeн в нeя фeн, нo дoceгa ниĸoгa нe й ce e cлyчвaлo дa пoпaднe нa тoлĸoвa oбceбeн и oтĸaчeн тип. Toй пoceщaвa вcяĸo нeйнo yчacтиe и я cлeди c нaлyдничaв пoглeд пo вpeмe ня изявaтa й. Oт нeйни близĸи paзбpaxмe, чe винaги идвa caм и глeдa мнoгo лoшo, ĸoгaтo няĸoй мъж я зaгoвopи. A cлeд тoвa й гo нaтяĸвa в cъoбщeния във „Фeйcбyĸ“. \r\n\r\n Изпълнитeлĸaтa нa „Hoтapиaлнo зaвepeн“ ce e изплaшилa oт нaпopиcтия yxaжop, тъй ĸaтo във вcяĸo нeгoвo пиcмo пpиcъcтвaли нeщa зa виcшия paзyм и Bceлeнaтa, ĸoитo мy „гoвopят“ ĸaĸвo тpябвa дa нaпpaви. \r\n \n\t\t\t\t\t\t", "date": "2019.03.13", "title": "Емануела е подложена на кошмар от непознат!"}
{"url": "http://www.bnews.bg/article/258201-gerb_i_patrioti_sa_ograbili_tihomalkom_nad_20_ot_pensiite_na_pensionerite", "text": "\n ГЕРБ и патриоти са ограбили тихомълком над 20 % от пенсиите на пенсионерите! Това разкритие направи журналистът Димитър Байрактаров, който публикува във фейсбук следната публикация: \r\n\r\n \"На 28.11.2018 г. ГЕРБ и ПатрЕоти дружно ограбват 20 % от пенсиите чрез поправка на чл.70, ал.8 на КСО!\" Оказва се, че точно тогава е гласувана тази поправка в бюджета на ДОО, чрез която наистина се ощетяват от 01.01.2019 г. хората, които ше се пенсионират, тъй като поправката не допуска при изчисляване на индивидуалния коефициент за пенсиониране да се ползва стажа преди 2000 година. НОИ вече призна, че чрез тази поправка ще бъдат ощетени около 37% процента от пенсионерите, но прмълчаха с колко ще бъдат ощетени. Явно журналистът Димитър Байрактаров, който е експерт в тази област е направил необходимите изчисления, които сочат, че ощетяването ще е с 20 %. По този начин патриотите за пореден път излъгаха българските пенсионери, като освен, че не увеличиха пенсиите, сега от 01.01.2019 г. те вече ги намалиха с 20 %!  \r\n  \r\n \n\t\t\t\t\t\t", "date": "2019.03.13", "title": "ГЕРБ и патриоти са ограбили тихомълком над 20% от пенсиите на пенсионерите! "}
{"url": "http://www.bnews.bg/article/258138-glavniyat_prokuror_na_nyu_york_shte_razsledva_proekti_na_tramp", "text": "\n Главният прокурор на Ню Йорк разследва връзките между Дойче банк, Инвестърс банк и няколко проекта на Организацията Тръмп, предаде Ройтерс, като се позова на вестник \"Ню Йорк таймс\". \r\nОфисът на главния прокурор на Ню Йорк е изпратил снощи призовки на банките, като по този начин се създава нова линия на разследване на отношенията между Дойче банк и Тръмп, отбелязва вестникът. \r\nКонтролираната от демократите Комисия по разузнаването и Комисия по финансовите услуги към Конгреса разследват финансите на президента Доналд Тръмп и компаниите му, включително връзките му с Дойче банк, една от най-големите финансови институции в света. \r\nДойче банк е заела на Организацията Тръмп стотици милиони долари за начинания в областта на недвижимите имоти и е един от малцината кредитори, дали огромни суми в заем на Тръмп след поредицата от банкрути в бизнеса му с хотели и казина през 90-те години. \r\n\r\n Според \"Ню Йорк таймс\" новото разследване спрямо Дойче банк е провокирано от дадените пред Конгреса показания на бившия адвокат на Тръмп Майкъл Коен. \r\n\r\n Коен заяви пред Конгреса, че Тръмп е изготвял документи, в които е завишавал цените на притежаваните от него активи. Бившият адвокат представи копия от документите, които по неговите твърдения били предоставени на Дойче банк. Инвестърс банк от своя страна получи призовка заради документи във връзка със спонсорирания от нея проект Тръмп Парк Авеню, отбелязва американското издание. \r\n \n\t\t\t\t\t\t", "date": "2019.03.13", "title": "Главният прокурор на Ню Йорк ще разследва проекти на Тръмп"}
{"url": "http://www.bnews.bg/article/258203-zhestok_patriotichen_udar_varhu_drebniya_biznes_nanesoha_patriotite", "text": "\n Жесток патриотичен удар върху дребния бизнес нанесоха патриотите! Това стана току що при гласуването на предложените от партията на Валери Симеонов поправки на ЗУТ. \r\n\r\n Чрез тези поправки се нанася жесток удар върху дребния бизнес, който осъществява дейността си предимно в преместваеми обекти по чл.56 от ЗУТ. Чрез предложените и приети вече поправки хиляди дребни предприемачи, че трябва да премахнат обектите, в които осъществяват дейността си и издържат семействата си. \r\n\r\n Чрез тези поправки бяха обслужени интересите на олигархични структури и едрия бизнес, което за пореден път доказва, че патриотите служат именно на олигархията! \r\n\r\n Според запознати тези промени са и част от договорката за осигуряване на корпоративен вот по време на евроизборите за така наречените патриоти!  \r\n  \r\n \n\t\t\t\t\t\t", "date": "2019.03.13", "title": "Жесток патриотичен удар върху дребния бизнес нанесоха патриотите! "}
{"url": "http://www.bnews.bg/article/258187-printsesa_s_balgarski_proizhod_napravi_mashtabno_darenie_za_pirogov", "text": "\n Мащабно дарение от медицински легла, обзавеждане и апаратура получи болница \"Пирогов\" от живеещата зад граница Теофана Петрова, принцеса фон Саксен. Това сподели за БНР заместник-директорът на спешния институт проф. Николай Габровски. \r\n\r\n \"Тя има многократни дарения към Българя. В случая реши те да бъдат насочени към болница \"Пирогов\". Става дума за близо два ТИР-а с дарения, които са предимно от легла за болни. Основно ще бъдат за Клиниката по неврохирургия, където изцяло ще се подменят леглата, тъй като са хубави, електрически. Шкафчетата са с масички, които позволяват обслужване на болни, както и друга апаратура. Има включително и компютри, проходилки и системи за повдигане на болни - изобщо неща, от които болницата има нужда и които ще допринесат за по-комфортното лечение на нашите пациенти'', разясни проф. Габровски. \r\n\r\n През февруари саксонската принцеса от български произход дари на МБАЛ „Д-р Иван Селимински“ в Сливен 52 хирургични легла и 20 шкафчета към тях. \r\n \n\t\t\t\t\t\t", "date": "2019.03.13", "title": "Принцеса с български произход направи мащабно дарение за \"Пирогов\""}
{"url": "http://www.bnews.bg/article/258176-sasht_nyama_da_spira_poletite_na_boing_737_maks", "text": "\n Федералното управление на САЩ за въздухоплаване засега смята, че няма причина да бъдат спрени полетите на самолетите Боинг 737 Макс 8, два от които се разбиха от октомври досега, въпреки растящия брой държави, които замразиха полетите на този модел самолети, предадох АФП и Ройтерс. \r\n  \r\n\"Засега нашето проучване не показа никакъв проблем във функционирането на този модел самолети и не виждаме причина полетите им да бъдат спрени\", се казва в съобщение на управлението. \r\n\r\n То обаче заявява, че няма да се поколебае да вземе незабавни мерки, ако бъде открити аномалии при спешния анализ на данните на катастрофиралия самолет на етиопската авиокомпания Етиопиън Еърлайнз, чиито черни кутии бяха намерени. В катастрофата на етиопския Боинг в събота загинаха 157 души. \r\n \n\t\t\t\t\t\t", "date": "2019.03.13", "title": "САЩ няма да спира полетите на Боинг 737 Макс"}
{"url": "http://www.bnews.bg/article/258158-desi_slava_krie_karvav_skandal_s_lyubovnika_na_dzhina_stoeva", "text": "\n Фолк певицата Деси Слава крие кървава свада, разиграла се в края на миналата година, и то на първия рожден ден на сина й Борис. \r\n\r\n До момента случката се пазеше в дълбока тайна по молба на една от замесените ВИП дами присъствали на купона, твърди Хот нюз. На тържеството на детето на Деси бяха поканени десетки гости, сред които и много нейни колеги, но от щастливо събитие в крайна сметка то преминало в ужасно грозен скандал. В него главно действащо лице се оказал мъжът на адашката й Десислава Стоева, известна повече като Джина Стоева. \r\n\r\n   \r\n\r\n Любимият й, който според твърдения на бившата лекоатлетка - не иска да бъде намесван в публичните й изяви, този път станал главно действащо лице на купона, но, уви, в не особено добра светлина. Гости на детското парти още разказват с адско възмущение грозното поведение на \"анонимния любим\" на Джина. Най-напред той се напил като кирка, а след това започнал да се заяжда наред с присъстващите. На прицел на пияния мъж се оказал и фолк певецът Джордан, който бил в компанията на Емануела. \r\n\r\n   \r\n\r\n Стоевият господин започнал да обижда изпълнителя, като сред нападките наблягал на определения като \"педераст мръсен\". Джордан предпочел да не влиза в излишни разправии, но в един момент чашата преляла и той си тръгнал, последвала го и Емануела. В края на февруари Ивая на Джина навърши 2 годинки. Преди да прекрачат изхода на заведението обаче били настигнати от кавгаджията, който направо се прицелил с кристална чаша в ръка в лицето на Джордан. \"Чухме как нещо издрънча силно и в този момент видяхме окървавеното лице на Джордан. След това мъжът на Джина побягна, а тя вместо да провери дали всичко е наред с колегата й, напусна заведението и хвана първото такси, което минаваше. Свидетел на сцената стана и тяхното момиченце, което видимо беше изплашено много от случилото се\", разказват очевидци.  \r\n\r\n   \r\n\r\n През цялата вечер възлюбеният на Стоева се изявявал като пълен простак и нарушавал комфорта на всички гости. \"Видимо алкохолът му е голям проблем и недоумяваме, че Джина го е довела на партито, познавайки лошото му пиянство\", коментират присъствали на празненството. Младото гадже на певицата направил грозно впечатление и с опитите си да открадне от бутилките алкохол, поръчани за купона. \"На два пъти се опита да отмъкне шише уиски. Първия път братът на Благой (б.а. - бащата на Борил на Деси Слава) лично му я взе от ръцете, а следващия път се намесиха и хора от персонала на заведението\", разкриват свидетели. В медийното пространство Джина Стоева твърдо отказва да назове името на таткото на първородната й дъщеря. От казаното от нея по интервюта се знае, че той внася коли от чужбина. \r\n \n\t\t\t\t\t\t", "date": "2019.03.13", "title": "Деси Слава крие кървав скандал с любовника на Джина Стоева"}
{"url": "http://www.bnews.bg/article/258200-fermeri_komasirat_zemite_si_sas_partseli_na_razsrocheno_plashtane", "text": "\n Увеличените пари за земеделие през тази година активизираха пазара на земеделска земя. Фермери от цялата страна търсят изгодни земеделски земи, за да уедрят собствеността си и да разширят обработваемите си площи. Това увеличава производителността и води до по-ефективно и модерно земеделие, което ще позволи на земеделските стопани да кандидатстват за субсидия по различните европрограми. \r\n\r\n  Все повече земеделци обаче търсят по-гъвкави схеми за плащане на желаната земя, твърдят наблюдатели на пазара. Част от тях се насочват към специализираните земеделски кредити, а други търсят земя на разсрочено плащане. Подобна опция предлага „Агрион“, лидер в управление на поземлени активи. Тази година дружеството оферира на купувачите изключително атрактивни и плодородни ниви в цялата страна, които могат да се купят разсрочено за период от 3 години, при минимално авансово плащане. Купуването на вноски на избраната земя е отлична опция, както за големите фирми, които купуват сериозно количество земя, така и за малките производители, които ще имат възможност да купят съседни парцели и да уедрят земята си, без това да се отрази негативно на финансовото им планиране. \r\n\r\n „С продажба на атрактивни имоти искаме да искаме да дадем възможност на повече хора да печелят от развитието на селското стопанство и от притежаването на земеделска земя“, казаха от Агрион. Пълна информация за големината и местоположението на парцелите, които компанията продава може да се намери на адрес  , на безплатния националния телефон 080011166  или на място, в офисите на компанията. Там купувачите могат да получат абсолютно безплатно експертни съвети, правни консултации и информация за пазара.  \r\n\r\n Най-много земеделска земя се купува от фермерите, които искат да окрупнят парцелите си и да разширят стопанствата си, твърдят брокери. Комасацията увеличава производителността и намалява разходите. Тя дава по-добри условия за механизирана обработка на земята, което е предпоставка за увеличаване на  добивите и за развиване на селско стопанство с висока добавена стойност. Окрупняването на терени помага и формирането на по-добра цена на земеделските площи. Стойността на комасираните имоти е доста по-висока от средната за даден регион, дори и да се сравняват терени от едно и също землище, категорични са експертите в бранша. \r\n\r\n Земята се отличава с ниска волатилност и висока доходност при нисък финансов риск. Тя не се влияе от политически и икономически процеси и, според експертите, следващите няколко години цената й ще продължава да се покачва. Покупката на земя може да донесе сигурни доходи на купувачите, ако впоследствие решат да я отдават под наем или аренда. Сметките показват, че при добро планиране, при покупката на земеделска земя, доходността може да надхвърли 5%, което е значително повече от възвращаемостта при инвестиционните фондове или депозитите в банките. \r\n\r\n   \r\n \n\t\t\t\t\t\t", "date": "2019.03.13", "title": "Фермери комасират земите си със парцели на разсрочено плащане"}
{"url": "http://www.bnews.bg/article/258175-parlamentat_obsazhda_zabranata_za_nargileta_na_zakrito", "text": "\n В първото за седмицата пленарно заседание депутатите ще обсъждат на първо четене промените в Закона за здравето, с които се въвежда забрана за пушене на наргиле на закрито. \r\n  \r\nЗаконопроектът е внесен от депутати от групата на „Обединени патриоти“, начело с лидера на НФСБ Валери Симеонов. С него вносителите си поставят за цел опазване на здравето най-вече на децата и подрастващите чрез въвеждането на административни и други мерки по отношение ограничаване употребата на изделия за водна лула, несъдържащи тютюн. \r\n  \r\nПушачите на водна лула (наргиле) вдишват токсични вещества, които се срещат и в стандартните цигари, но при наргилето въглените, чрез които се разпалва сместа, засилват вредите за здравето. Вредите върху здравето при пушене на наргиле са свързани с увреждане на дихателната система, сърдечносъдовата система, зъбната кухина и зъбите, смятат вносителите. \r\n  \r\nМинистерството на здравеопазването и на Министерството на образованието и науката подкрепиха промените и ги определиха като необходими и навременни, тъй като широкото разпространение на изделията за водна лула, несъдържащи тютюн, е сериозен рисков фактор за живота и здравето на подрастващото поколение. \r\n \n\t\t\t\t\t\t", "date": "2019.03.13", "title": "Парламентът обсъжда забраната за наргилета на закрито"}
{"url": "http://www.bnews.bg/article/258173-kakvo_se_sluchva_pri_brekzit_bez_sporazumenie", "text": "\n Ще останат ли британци блокирани във Франкфурт? Ще свършат ли швейцарското сирене и френското вино в британските магазини? \r\nВъзможността Великобритания да се отдели от основния си търговски партньор без никакви договорености нарасна, след като във вторник парламентът в Лондон отхвърли сделката за Брекзит на премиера Тереза Мей. Длъжностни лица от ЕС предупредиха, че страховитите перспективи заБрекзит без споразумение се увеличават, а часовникът приближава 23.00 GMT на 29 март. Но какво всъщност се случва, когато една 46-годишна връзка, с която поколения са израснали, внезапно приключва без да има никакви договорености? \r\nЕто някои неща, за които Лондон предупреждава своите граждани, че трябва да се подготвят: \r\n\r\n Прехвърляне на роуминг \r\nПристрастените към телефоните може да се окажат без късмет. Безплатният роуминг вече няма да се прилага и британските мобилни оператори могат да започнат да налагат допълнителни такси за абонати, които отиват на \"континента\". Британски политици твърдят, че 90% от операторите от Великобритания и ЕС са обещали да не повишават бързо цените на роуминга. Но няма гаранция срещу нарастването на таксите през следващите месеци. \r\n\r\n Лондон също призовава хората в Северна Ирландия да се грижат за \"непреднамерен роуминг\", когато се намират твърде близо до границата с ЕС с Ирландия. \r\nФранкфуртски разочарования \r\nОгромни европейски летища като Франкфурт могат да бъдат кошмар и в най-добрите времена. Самолетите, които няма да излетят заради изгубени лицензи, ще създадат хаос, който ще разтърси целия свят. Лондон и Брюксел са изготвили планове за непредвидени обстоятелства, които позволяват на британските превозвачи да продължат да летят до страни от ЕС, дори ако сделката не бъде одобрена. \r\n \n\t\t\t\t\t\t", "date": "2019.03.13", "title": "Какво се случва при Брекзит без споразумение?"}
{"url": "http://www.bnews.bg/article/258195-ubiha_zhena_v_stolitsata", "text": "\n Столични полицаи разследват тежко престъпление. Разследването е започнало на 12 март, след като в полицията постъпил сигнал за открита в дома си починала 64-годишна жена. \r\n\r\n При извършения оглед са открити следи от насилствена смърт. Това обявиха от пресслужбата на МВР, като засега не дават повече информация за престъплението и по-точно в коя част на столицата е намерено тялото. \r\n\r\n Незабавно са предприети оперативно-издирвателни и процесуално-следствени действия. Работата по образуваното досъдебно производство продължава под наблюдението на прокуратурата.  \r\n\r\n Според първоначалните данни вероятната причина за престъплението е от битов характер. \r\n \n\t\t\t\t\t\t", "date": "2019.03.13", "title": "Убиха жена в столицата!"}
{"url": "http://www.bnews.bg/article/258199-potrebitelka_izrigna_kak_nyama_da_oprostyat_8_miliona_na_myuftiystvoto_kato_ima_budali_da_plashtat", "text": "\n БиНюз попадна на гневен коментар във Фейсбук потребителката Боряна Кожухарова. \r\n\r\n Ето какво пише тя: \r\n\r\n \r\n\r\n \"Колко взима държавата от една средна заплата,например? \r\nОт служител: \r\nЗаплата - 1200лв. \r\n13,78 % ДОО - 165лв. \r\n1200-165=1035лв.  \r\n10% ДОД - 103 лв. \r\n1035 - 103=932 лв. Остават нето за служителя. \r\nОт работодателя: \r\n1200+19,02% ДОО /228 лв./ \r\n1200+228=1448лв. Струва един служител на работодателя. \r\nОбщата данъчна тежест е: \r\nД.Т. на служителя+Д.Т. на работодателя \r\n268+228=496лв. \r\nИли от заплата 1200лв. държавата взима 496лв., което е почти половината! Но от нетната заплата на служителя 932 лв., при купуване на цигари, бензин в държавата влиза акциз, а за останалите стоки- ДДС. Ако сложим в сметката данъци, винетки, държавни такси и др. , вижда се че в държавния бюджет влизат огромно количество пари.  \r\nЕ, как няма да опростят на Мюфтийството 8 млн.лв? Като има будали да плащат.... И да си траят доволни от това, че алчните ненаситни и некадърни мутри, им съдират кожите.\" \r\n \n\t\t\t\t\t\t", "date": "2019.03.13", "title": "Потребителка изригна: Как няма да опростят 8 милиона на Мюфтийството, като има будали да плащат?"}
{"url": "http://www.bnews.bg/article/258188-edin_e_zaginal_a_13_sa_raneni_pri_katastrofi_v_stranata_prez_izminaloto_denonoshtie", "text": "\n Един е загинал, а 13 са ранени при катастрофи в страната през изминалото денонощие. Това съобщиха от пресцентъра на МВР. \r\n\r\n В София са станали 2 тежки и 39 леки пътни произшествия, ранени са двама. \r\n\r\n От началото на месеца жертвите на пътя са 13, а от началото на годината 81. В сравнение със същия период на миналата година загиналите са с 9 по-малко. \r\n \n\t\t\t\t\t\t", "date": "2019.03.13", "title": "Един е загинал, а 13 са ранени при катастрофи в страната през изминалото денонощие"}
{"url": "http://www.bnews.bg/article/258182-zakrivat_rodilnoto_v_bolnitsata_v_dupnitsa", "text": "\n Родилната дейност в родилното отделение на общинската болница в Дупница е пред закриване заради намалели раждания и натрупани над 60 000 лева загуби за 2018 г., обяви прокуристът на здравното заведение Мария Иванова, която е и управител. В града е започнала подписка срещу решението за закриване, предаде БНР. \r\n\r\n \"1156 са новородените в отделението в Дупница през 2018 година и те намаляват. Има проблем и с екипа, и с персонала\", каза прокуристът Мария Иванова. \r\n\r\n \"Обявяваме се против скандалното решение да се спре дейността на родилно отделение в общинската болница на Дупница и по този начин да се закрие едно от най-старите АГ отделения в региона. Интересите на населението са над личните интереси на частни болници и центрове\", се казва в петиция, организирана в социалните мрежи. Иска се и оставка на прокуриста Мария Иванова. \r\n \n\t\t\t\t\t\t", "date": "2019.03.13", "title": "Закриват родилното в болницата в Дупница?"}
{"url": "http://www.bnews.bg/article/258174-golyamo_izrigvane_na_radiatsiya_ot_slantseto_e_udarilo_zemyata", "text": "\n Учени откриха доказателства за голямо изригване на радиация от Слънцето, ударила Земята преди повече от 2000 години. Резултатът от изследването е изключително важен, защото слънчевите бури могат да нарушат модерните технологии. \r\n  \r\nЕкипът от експерти от университета Лунд в Швеция е открил доказателства в леда в Гренландия, че Земята е била бомбардирана от протони от Слънцето през 660 г.пр.н.е. Събитието е било 10 пъти по-мощно от всяка едно подобно, откакто се правят записи с модерно оборудване от преди 60 години. \r\n  \r\nУчените са намерили радиоактивни изотопи в леда, берилий-10 и хлор-36, които се смята, че са от космически произход. \r\nПериодично Слънцето изпуска големи количества заредени частици, които могат да се отправят към планетата ни. Емисията от такива частици, открита в Гренландия е известна като „слънчево протонно събитие“. В модерни времена, тези високоенергийни частици, когато се сблъскат със Земята могат да повредят електрониката в сателитите, на които разчитаме за комуникационните услуги и системите за глобално позициониране. \r\n  \r\nРадиацията може да представлява и риск за здравето на астронавтите в Международната космическа станция (МКС). Всички пътници и екипажи на пътническите самолети, които летят на голяма височина и близо до полюсите, могат да бъдат облъчени с по-голямо количество радиация (въпреки че това зависи от много променливи условия). \r\n  \r\n \n\t\t\t\t\t\t", "date": "2019.03.13", "title": "Голямо изригване на радиация от Слънцето е ударило Земята"}
{"url": "http://www.bnews.bg/article/258192-terorist_spretna_ekshan_v_rusiya_i_zagina", "text": "\n За ликвидиране на терорист, който подготвяше атентат в страната,  съобщи Федералната служба за сигурност (ФСС) на Русия. \r\n\r\n Бойци от подразделение за специални операции на силовата институция получиха сигнал за местонахождението на мъжа, свързан с международна екстремистка групировка. Хората на ФСС обградиха частен  дом в село Екатериновка, в централната Самарска област, и го призоваха да се предаде. \r\n\r\n Обсаденият терорист хвърли граната и откри огън по служителите. Те отговориха с куршуми и ликвидираха екстремиста. \r\n\r\n \"Няма пострадали наши служители и ранени сред цивилното население\", пише в съобщение на институцията. \r\n \n\t\t\t\t\t\t", "date": "2019.03.13", "title": "Терорист спретна екшън в Русия и загина"}
{"url": "http://www.bnews.bg/article/258185-shofyor_zagina_padayki_v_reka_s_kolata_si", "text": "\n Водач е загинал след като автомобилът му паднал в река Искър, съобщават от ОД на МВР Враца. \r\n\r\n Сигнал до полицията е подаден вчера, към 08:55 ч. в РУ-Роман е получен сигнал от жител на гр. Роман, който е съобщил, че при моста между с. Радовене и с. Кунино автомобил е паднал в река Искър.  \r\n\r\n От извършената проверка е установено, че е катастрофирал лек автомобил „Мерцедес В 230”, управляван от М. М.  на 64г., от гр. София, водач кат. „А,В”. При ляв завой автомобилът излязъл  извън пътя и паднал в реката. \r\nВодачът е пътувал сам. Трупът е извозен в съдебна медицина във Враца за аутопсия. Причини в процес на изясняване. Образувано е ДП по описа на РУ – Роман. \r\n \n\t\t\t\t\t\t", "date": "2019.03.13", "title": "Шофьор загина, падайки в река с колата си"}
