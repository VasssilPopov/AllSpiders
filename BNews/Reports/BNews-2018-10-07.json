{"url": "http://www.bnews.bg/article/249934-fandakova_si_igrae_na_tetris_mahat_plochkite_ot_pl_sv_sedmochislenitsi", "text": "\n Гражданската организация \"Спаси София\" алармира, че плочките на площад \"Св. Седмочисленици\" в момента се премахват. \r\n\r\n Ето целия текст, който публикува организацията на страницата си във Фейсбук: \r\n\r\n \r\n\r\n \" \r\n\r\n \r\n\r\n \r\n\r\n \" \r\n \n\t\t\t\t\t\t", "date": "2018.10.07", "title": "Фандъкова си играе на тетрис! Махат плочките от пл. Св. Седмочисленици!"}
{"url": "http://www.bnews.bg/article/249931-kim_chen_un_se_saglasil_na_vtora_sreshta_s_tramp", "text": "\n Севернокорейският лидер Ким Чен-ун се е съгласил да проведе втора среща на върха с американския президент Доналд Тръмп възможно най-скоро, съобщава БГНЕС. За това информира държавният секретар на САЩ Майк Помпео след разговора си с Ким Чен-ун в Пхенян. \r\n\r\n Двете страни са се споразумели „да продължат с разговорите, за да уточнят най-подходящото време и място на втората среща на върха“, потвърди Помпео пред южнокорейския президент Мун Дже Ин в Сеул, където пристигна след визитата си в Северна Корея.  \r\n \n\t\t\t\t\t\t", "date": "2018.10.07", "title": "Ким Чен-ун се съгласил на втора среща с Тръмп"}
{"url": "http://www.bnews.bg/article/249932-poreden_intsident_verizhna_katastrofa_zatrudni_trafika_po_patya_veliko_tarnovo_sofiya", "text": "\n Верижна катастрофа станала на пътя Велико Търново - София, малко след Ново село, в недел следобед. \r\n\r\n Към мястото пътуват екипи на Спешна помощ и полицията. \r\n\r\n Движението в участъка се регулира от служители на Пътна полиция. Униформените апалират към водачите, пътуващи по това направление, да преминават оттам с повишено внимание. \r\n \n\t\t\t\t\t\t", "date": "2018.10.07", "title": "ПОРЕДЕН ИНЦИДЕНТ! Верижна катастрофа затрудни трафика по пътя Велико Търново - София"}
{"url": "http://www.bnews.bg/article/249933-anya_penchev_se_pritesni_seriozno_za_shterka_si_aktrisata_natiska_pipi_da", "text": "\n \r\n\r\n Аня била луда по новия си зет. Той имал подход към тъща си и бързо успял да ѝ влезе под кожата. Тя смятала, че момчето, което в момента е ководещ в предаването На кафе, е идеално за дъщеря ѝ – умно, възпитано, внимателно и перспективно. Ето защо вече месеци наред правела на дъщеря си намеци, че е време да се омъжи за него. \r\n\r\n Пипи обаче не бързала със сватбата. Тя все още живеела с идеята, че работата е най-важното нещо в живота ѝ и че има още много време пред себе си, за да създава семейство и деца. Майка ѝ обичала да я отрезвява и да ѝ напомня, че на вече 34 години хич не е малка. \r\n\r\n Скоро можело да се окаже късно за раждане, а Илиян искал цели три деца от нея. Самата Аня има горчив опит с трудно забременяване и се притеснявала, че щерка й може да върви по нейните стъпки. Петя Дикова има хашимото, което прави износването на едно бебе сложна задача.   \r\n  \r\n \n\t\t\t\t\t\t", "date": "2018.10.07", "title": "Аня Пенчев се притесни сериозно за щерка си! Актрисата натиска Пипи да..."}
{"url": "http://www.bnews.bg/article/249935-ataka_se_otarva_ot_svetlyo_lazarov", "text": "\n Националният координатор на партия \"Атака\" Светлозар Лазаров е подал оставка. Това се е случило в петък, обяви той пред БНР. Единственият му коментар е: \"Оставка в петък на обяд, да!\". \r\n\r\n Лазаров, който е бивш главен секретар на МВР в правителството на Пламен Орешарски, зае партийната длъжност в средата на миналата година. Освен за партийните структури, той отговаряше и за външнополитическата комуникация и връзката с граждански сдружения. \r\n\r\n \r\n  \r\n \n\t\t\t\t\t\t", "date": "2018.10.07", "title": "Атака се отърва от Светльо Лазаров!"}
{"url": "http://www.bnews.bg/article/249927-barekov_ubiha_zhurnalist_po_brutalen_nachin_sudanets_bivsh_voenen_napadna_zhenata_i_deteto_na_siderov_kade_e_karakachanov_kade_e_premiera", "text": "\n Днес във Фейсбук попаднахме на коментар на евродепутата Николай Бареков по повод убийството на журналистката от Русе. Вижте какво написа той по темата в личният си профил в социалната мрежа! \r\n\r\n \r\n\r\n Убиха журналист по брутален начин, суданец бивш военен нападна жената и детето на лидера на патриотите в парламента, мигранти стреляха срещу българи в центъра на София. Къде е Каракачанов? Нали като вицепремиер отговаря за вътрешния ред и сигурност, нали отговаряше за мигрантите? Къде е премиерът? Да не би да мълчат защото не са им се обадили халваджияните от Помиярите на ефира? \r\n\r\n А в петък вечер, когато бе нападната Деница Сидерова с детето и на метри имаше десетки колеги на Волен в депутатските блокове и никой не дойде да види какво става....Наистина имаме джендърско управление. Само, че нашите “джендъри” и “султани” управляват или през телевизора или паднали под масата. \r\n \n\t\t\t\t\t\t", "date": "2018.10.07", "title": "БАРЕКОВ: Убиха журналист по брутален начин, суданец бивш военен нападна жената и детето на Сидеров! Къде е Каракачанов? Къде е премиера? "}
{"url": "http://www.bnews.bg/article/249926-smartta_na_zhenata_ot_ruse_e_prichinena_ot_udari_v_glavata_i_zadushavane_video", "text": "\n Работи се по всички версии за убийството на 30- годишното жена в Русе- включително и такива, свързани с прфесионалната й реализация и с личния й живот. \r\n\r\n Това зяви на извнреден брифинг окръжният прокурор на Русе Георгиев, цитиран от БТА. \r\n\r\n Сигналът за откритото тяло на В.М., която е административет ръководител на телевизия TVN и водеща на предаване, е подаден в 14, 18 часа вчера от гражданин. \r\n\r\n Заместник- директорът на полицията в Русе Илиян Енчев обясни, че трупът е намерен в обрасла с растителност зона. На няколко метра от него са открити вещите на жертвата.  Георги Георгиев каза, че са извършени огледи и претърсвания, иззет е нейният автомобил, разпитват се свидетели. Колата не била в близост до мястото, където е открито тялото, но било установено, че е оставена там от жената. Назначени са различни по вид експертизи, включително и технически- на моблини устройства. Установен е маршрутът на жертвата. При откриването на тялото са липсвали мобилния телефон, ключовете за автомолиба, очилата й, както и част от дрехите. Полагат се всички усилия, за да се установят къде се намират тези вещи. \r\n\r\n В разследването участват и служители от криминалния отдел към ГД “Национална полици”. Окръжният прокурор на Русе обясни, че Националният институт по криминалистика и криминология вече изследва веществените доказателства, открити на мястото, като в кратки срокове се очакват заключения от тях за да има по- голяма конкретност и разследващите да са по- ефективни в работата си. \r\n\r\n Смъртта била причинена от удари в главата и задушаване. \r\n\r\n “По случая се работи денонощно. Имаме експетен потенциал. Надявам се скоро да имаме повече информация за самоличността на извършителя”, обясни Георгиев. \r\n\r\n Началникът на отдел “Противодействие на криминалната престъпност” в Русе гл. Инспектор Николай Кожухаров поясни, че има вероятност версията, свързана с професионалната кариера на жената да отпадне на по- късен етап от разследването. \r\n\r\n \r\n\r\n   \r\n \n\t\t\t\t\t\t", "date": "2018.10.07", "title": "Смъртта на жената от Русе е причинена от удари в главата и задушаване(ВИДЕО)"}
{"url": "http://www.bnews.bg/article/249929-izcheznalite_sled_bedstvieto_v_indoneziya_dostignaha_5000_dushi", "text": "\n Около 5000 души се смятат за изчезнали след земетресението и цунамито, които удариха град Палу в Индонезия. Това обяви официален индонезийски представител, което показва, че загиналите от бедствието може да са далеч повече от сегашните сводки за броя им, съобщава \"Франс прес\". \r\n\r\n Агенцията за бедствията в Индонезия уточни, че досега са открити 1763 тела след труса с магнитуд 7,5 по Рихтер и последвалото цунами, което удари остров Сулавеси на 28 септември. \r\n\r\n Ала има опасения, че в два от най-тежко засегнатите квартали в Палу - Петобо и Балароа - може да има още хиляди жертви, погълнати от тинята, след като тя заля цели общности. \r\n\r\n \"Въз основа на информациите от ръководителите на Балароа и Петобо, има около 5000 души, които не са открити\", посочи говорителят на Агенцията за бедствията. \r\n\r\n \"Независимо от това, служителите там все още се опитват да потвърдят това и събират данни. Не е лесно да се получи точният брой на попадналите в свлачища, тиня и кал\", допълни говорителят. \r\n\r\n По думите му, издирването на изчезналите ще продължи до 11 октомври, когато ще бъдат обявени за мъртви. \r\n\r\n Новите данни драстично увеличават прогнозите за изчезналите хора след бедствието, ударило преди 10 дни. Властите първоначално прогнозираха, че около 1000 души са били погребани под руините на Палу. \r\n\r\n Но последните данни говорят за значителното разрушение в най-тежко засегнатите райони на Петобо и Балароа, след като картината на място стана по-ясна. \r\n\r\n Петобо, група от села в Палу, беше един от най-тежко засегнатите от мощното земетресение и последвалото мощно цунами, които опустошиха крайбрежния град. \r\n \n\t\t\t\t\t\t", "date": "2018.10.07", "title": "Изчезналите след бедствието в Индонезия достигнаха 5000 души"}
{"url": "http://www.bnews.bg/article/249928-ogromen_pozhar_plamna_v_natsionalen_park_v_portugaliya", "text": "\n Повече от 700 пожарникари и полицаи бяха мобилизирани в битката с огромен горски пожар, пламнал в планински регион в непосредствена близост до столицата Лисабон, съобщава БГНЕС. В стихията са ранени най-малко 18 души, включително 9 огнеборци. \r\n\r\n Пламъците избухнали в нощта срещу неделя в националния парк „Синтра Каскаис“ и се разгарят заради ветровитото време в района. \r\n\r\n Пожарът гори на два фронта и властите решиха да евакуират превантивно 47 души от къмпинг в района. \r\n\r\n Разположеният в близост до парка град Синтра е включен в списъка на ЮНЕСКО за световното културно наследство заради уникалната си природа и постройки, някои от които датират от най-ранната история на Португалия. \r\n \n\t\t\t\t\t\t", "date": "2018.10.07", "title": "Огромен пожар пламна в национален парк в Португалия"}
{"url": "http://www.bnews.bg/article/249930-viktoriya_tomova_vleze_v_osnovnata_shema_v_honkong", "text": "\n Първата ракета на България при жените Виктория Томова влезе в основната схема на турнира в Хонконг, който е от категория \"Интернешънъл\", като \"щастлива губеща\". \r\n\r\n 23-годишната софиянка отстъпи в последния кръг на квалификациите на тунизийката Онс Джабьор с 2:6, 1:6, но намери място сред най-добрите след отказването на няколко тенисистки. \r\n\r\n Така в първия кръг Томова ще излезе срещу Далила Якупович от Словения. Якупович в момента е 81-а в световната ранглиста, а българката е №162 сега. \r\n\r\n Двубоят е насрочен за понеделник от 10:00 часа българско време. \r\n \n\t\t\t\t\t\t", "date": "2018.10.07", "title": "Виктория Томова влезе в основната схема в Хонконг"}
{"url": "http://www.bnews.bg/article/249925-piyan_i_nepravosposoben_vodach_opita_da_izbyaga_na_plovdivskite_politsai", "text": "\n Двама младежи, опитали да осуетят полицейска проверка, са били задържани днес в Пловдив след зрелищно преследване, съобщава кореспондентът на bTV в региона. \r\n\r\n Към 12 ч. служители на сектор Специализирани полицейски сили подали сигнал за спиране на лек автомобил „Пежо” в района на Централна гара. При приближаването им обаче колата потеглила и се отправила през Сточна гара съм жк. „Тракия”. \r\n\r\n Със служебния микробус униформените последвали пежото, в подкрепа се включили и други полицейски патрули. Около голям супермаркет в „Тракия” гоненият автомобил ударил един от служебните и нанесъл леки материални щети. До бензиностанция на „Найчо Цанов” колата се блъснала последователно в две дървета. \r\n\r\n Задържани са 25-годишният неправоспособен водач, чиято алкохолна проба отчела над 0,9 промила, и 19-годишният му спътник. \r\n\r\n Двамата не са пострадали сериозно. \r\n \n\t\t\t\t\t\t", "date": "2018.10.07", "title": "Пиян и неправоспособен водач опита да избяга на пловдивските полицаи"}
{"url": "http://www.bnews.bg/article/249921-politsaite_se_kachvat_na_341_novi_dzhipa", "text": "\n Национално съвещание на ръководството на Министерството на вътрешните работи ще се проведе днес. Очаква се да присъстват министър-председателят Бойко Борисов, главният прокурор Сотир Цацаров, министърът на финансите Владислав Горанов и председателят на ДАНС Димитър Георгиев. \r\n\r\n На специална церемония на МВР ще бъдат връчени 341 нови автомобила. Сумата за купуването им е част от 160-те милиона лева от Фонд „Вътрешна сигурност” на ЕС за справянето с миграционния натиск по българските външни граници. \r\n\r\n Колите ще бъдат разпределени между 9 областни дирекции на МВР, които имат на територията си външна граница на ЕС и Дирекция \"Жандармерия\". Всички коли са оборудвани с комуникационен терминал, система за автоматична идентификация на регистрационни номера и таблети. \r\n\r\n Официалното връчване ще се случи следобед. \r\n \n\t\t\t\t\t\t", "date": "2018.10.07", "title": "Полицаите се качват на 341 нови джипа"}
{"url": "http://www.bnews.bg/article/249923-edna_obshtina_v_makedoniya_veche_vleze_v_es_i_nato", "text": "\n Има една община в Македония, която вече влезе в ЕС и НАТО \r\n\r\n Това е община Сарай. Там 99% от избирателите гласуваха „за” на референдума миналата неделя. А противниците са по-малко от половин процент. \r\n\r\n Населението на общината е 96% албанско. \r\n\r\n Община Сарай е съвсем близо до Скопие. От излезлите 21 291 избиратели само 83 души – са  гласували „против” на референдума, който беше за членството в ЕС и НАТО чрез промяна на името. Избирателната активност е 68.89% \r\n\r\n Албанските политически партии обаче си правят други сметки и отново споменават за подялба на Македония. \r\n \n\t\t\t\t\t\t", "date": "2018.10.07", "title": "Една община в Македония вече влезе в ЕС и НАТО"}
{"url": "http://www.bnews.bg/article/249914-prost_kraven_test_proveryava_funktsioniraneto_na_biologichniya_chasovnik", "text": "\n Учени от Северозападния университет в САЩ оповестиха, че разработили метод за бързо проверяване дали функционирането на биологичния часовник на пациент не е нарушено, предаде АФП. Това може да допринесе за създаване на по-персонализирани терапии. \r\nВсички клетки в човешкия организъм са синхронизирани от циркаден ритъм. Трима американски генетици, които миналата година бяха отличени с Нобелова награда, откриха регулиращи циркадния ритъм молекулярни механизми. Този биологичен часовник регулира изключително важни функции на организма, като се започне със съня и телесната температура и се стигне до глада и имунната система. \r\nРедица проучвания откриха връзка между нарушеното функциониране на биологичния часовник и някои заболявания, като сърдечни болести, диабет и болестта на Алцхаймер. \r\nМного учени предполагат, че медикаменти могат да бъдат по-ефикасни, ако се приемат в даден час. Става въпрос за лекарства, използвани при химиотерапия или срещу високо кръвно налягане. \r\nВ момента, за да проверят дали функционирането на биологичния часовник не е нарушено, специалистите вземат кръвни проби на всеки кръгъл час и наблюдават генната активност на клетки през деня. Това позволява да се установи дали функционирането на биологичния часовник на индивид не е забавено или ускорено. Методът обаче е свързан с вземане на много кръвни проби. \r\n\r\n За да улеснят задачата, учените от Северозападния университет събрали голямо количество данни въз основа на 1000 кръвни проби, взети на всеки два часа от 73-ма души. \r\nВсички данни били вкарани в компютър, за да бъде създаден по-прецизен модел на генната активност на клетките през деня. Оказало се, че на създадения от учените алгоритъм е нужно вземането на едва две кръвни проби, за да се определи дали функционирането на биологичния часовник не е нарушено. \r\n \n\t\t\t\t\t\t", "date": "2018.10.07", "title": "Прост кръвен тест проверява функционирането на биологичния часовник"}
{"url": "http://www.bnews.bg/article/249920-skandal_mezhdu_turtsiya_i_sauditska_arabiya_sled_izchezvaneto_na_zhurnalist", "text": "\n Известен саудитски журналист вероятно е бил убит в консулството на Саудитска Арабия в Истанбул. Турската полиция смята, че тялото му е било изнесено тайно, за да се прикрие престъплението. \r\n\r\n Джамал Кашоги е известен с критичните си коментари към саудитските власти. През последните година той живее в изгнание, за да избегне репресиите. \r\n\r\n Той изчезна във вторник, след като влязъл в консулството на кралството в Истанбул, за да иска документи за предстоящия си брак. \r\n\r\n Турската полиция смята, че убийството е било добре планирано. \r\n \n\t\t\t\t\t\t", "date": "2018.10.07", "title": "Скандал между Турция и Саудитска Арабия след изчезването на журналист"}
{"url": "http://www.bnews.bg/article/249918-mediite_pripomniha_za_drugo_seksualno_obvinenie_sreshtu_ronaldo", "text": "\n След скандала с обвиненията в изнасилване към Кристиано Роналдо, медиите на Острова продължиха да ровят в тъмната част от миналото на звездата на Ювентус. \r\nБританският \"Сън\" припомня и случай, в който португалският национал беше обвинен, че си е позволявал да плаща за секс, при това на 17-годишна тийнейджърка. \r\nПреди 7 години световната футболна звезда попадна под ударите на Карима Ел Махруг. Тя обяви, че е спал с нея, а след това е оставил на нощното шкафче в хотелската стая 4000 долара. \r\nТя обвини Кристиано Роналдо, че е преспал с нея през януари 2010 г. в хотел в Милано, когато тя е била само на 17 години. \r\nФутболистът на Ювентус обаче още тогава беше категоричен, че никога не е срещал Карима и не е бил в Италия по времето, в което тя твърди, че е правила секс с него. Това е само седем месеца, след предполагаемото изнасилване в Лас Вегас. \r\n\r\n Танцьорката, позната още и като Руби, е известна на жълтите хроникьори като момичето, което бе на път да провали цялата кариера на Силвио Берлускони, пояснява Gong.bg. \r\nИменно мароканката беше в центъра на процес, в който обвиняваше Берлускони, че е правил секс с нея, докато е била непълнолетна, и че упражнил натиск върху полицията да я освободи, след като е била арестувана за дребна кражба. \r\nРуби разказа пред медиите, че в резиденцията на бившия собственик на Милан в Аркоре са билиорганизирани оргии с участието на момичета от шоубизнеса. Те предлагали секс срещу пари, като между тях била и Руби. \r\nТя сподели пред съда, че гостите на партитата първо са вечеряли, после се премествали в огромна стая, известна като \"бунга бунга\". Във въпросната стая имало пилон и много кресла. По-късно танцьорката се отрече от тези свои думи. \r\n \n\t\t\t\t\t\t", "date": "2018.10.07", "title": "Медиите припомниха за друго сексуално обвинение срещу Роналдо"}
{"url": "http://www.bnews.bg/article/249924-prokuror_shte_stignem_i_do_drugi_litsa_targuvali_na_cherno_s_lekarstva", "text": "\n Четирима от седемте задържани за източване на Здравната каса чрез търговия на черно с лекарства за онкоболни остават за постоянно в ареста. Това реши снощи Специализираният наказателен съд. \r\n\r\n Задържаните са от две болници – в София и в Благоевград, в които специализираната прокуратура и ГДБОП влязоха за проверка по сигнали. \r\n\r\n Разследването ще продължи и в други болници, обяви наблюдаващият прокурор Лидия Манолова. \r\n\r\n „Разследването продължава ви уверявам, че ще се достигне и до други лица, които са злоупотребявали с лекарства. На този етап не можем да кажем колко групата е присвоявала, но от фактурите, иззети от търговеца, считаме, че сумите са доста високи”, коментира Манолова. \r\n\r\n В ареста остава соченият за ръководител на групата Милослав Пейков, както и още трима мъже. Лекарите Зора и Небесна Балджийски и фармацевтката Светлана Тюлекова са под домашен арест, заради влошено здраве. \r\n\r\n Според разследващите ръководителят на групата Пейков купувал от различни медици лекарствата и ги препродавал. Задържаните двама лекари – майка и дъщеря – Небесна и Зора Балджийски, изписвали лекарства и ги предоставяли за продажба чрез съпруга на едната. \r\n\r\n Защитата отговори, че няма ясно обвинение, нито достатъчно доказателства. \r\n\r\n Решението на съда подлежи на обжалване. \r\n \n\t\t\t\t\t\t", "date": "2018.10.07", "title": "Прокурор: Ще стигнем и до други лица, търгували на черно с лекарства"}
{"url": "http://www.bnews.bg/article/249906-pogrebaha_sharl_aznavur_v_semeynata_grobnitsa_kray_parizh", "text": "\n Шарл Азнавур, една от емблемите на френския шансон, беше погребан вчера на гробището в Монфор л'Амори в департамент Ивлин югозападно от Париж, съобщи ТАСС, като се позова на радио \"Франс енфо\" и френската телевизия СиНюз. \r\n\r\n Преди погребението се състоя панихида в арменската църква \"Йоан Кръстител\" в Париж, близо до \"Шанз Елизе\". \r\n\r\n На церемонията не бяха допуснати журналисти. Присъстваха само роднини и най-близките приятели на Шарл Азнавур, а също арменският президент Армен Саркисян и премиера Никол Пашинян. \r\n\r\n Знаменитият певец ще почива в построената през 1992 г. семейна гробница до родителите и сина си Патрик, починал на 25 години. \r\n\r\n От няколко години прочутият певец и автор на песни живееше близо до Монфор л'Амори, в старо нормандско имение с 28 стаи, една от които - превърната в звукозаписно студио. \r\n\r\n В Армения днес е ден на траур, уточнява БТА. Знамената в страната са спуснати наполовина, а църквите отслужват заупокойни литургии в памет на починалия във Франция Азнавур, отбелязва Франс прес. \r\n\r\n Неизтощимият и преливащ от нови проекти певец и композитор, който смяташе да живее 100 години, се завърна на сцената през септември с два концерта в Япония. Следващата седмица той щеше да пътува до родната си Армения заедно с френския президент Еманюел Макрон за срещата на върха на Международната организация на франкофонията.  \r\n\r\n   \r\n \n\t\t\t\t\t\t", "date": "2018.10.07", "title": "Погребаха Шарл Азнавур в семейната гробница край Париж"}
{"url": "http://www.bnews.bg/article/249910-tezhka_tehnika_zalichila_sledite_ot_katastrofata_v_tarnak", "text": "\n Грейдер е заличил следите от джипа, който блъсна дете във врачанското село Търнак преди дни. Тежката техника е работила на мястото на инцидента малко преди идването на изпратените от главния прокурор Сотир Цацаров разследващи от Националната следствена служба. \r\n\r\n Обвинител №1 се зае със случая, след като стана ясно, че шофьорът на джипа е бил пуснат почти веднага след инцидента, а близките на 11-годишната Сара изразиха съмнението си, че местните полиция и следствие може да манипулират разследването. \r\n\r\n Според тях той е бил и пиян. \r\n\r\n „Полицаите са с него”, коментира пред камерата на bTV човек от семейството на момичето. Хората са гневни, защото чак сега започнали обещанията за разширяване на пътя, който минава близо до къщите, но няма нито легнали полицаи, нито ограничение в скоростта. \r\n\r\n Междувременно, през общи познати водачът изявил желание да помогне за лечението на Сара. Близките обаче са категорични – освен това той трябва и да бъде в ареста и да отговаря за действията си пред закона. \r\n\r\n Състоянието на Сара остава тежко, лекарите в плевенската болница продължават борбата за живота на детето. \r\n \n\t\t\t\t\t\t", "date": "2018.10.07", "title": "Тежка техника заличила следите от катастрофата в Търнак"}
{"url": "http://www.bnews.bg/article/249909-mourinyo_ima_periodi_s_izobilie_na_meso_i_takiva_samo_s_kosti", "text": "\n Мениджърът на \"Манчестър Юнайтед\" Жозе Моуриньо сподели след обрата в домакинството срещу \"Нюкасъл\" от 0:2 до 3:2 в среща от Висшата лига, че този мач го прави по-добър треньор и по-добър човек. \r\n\r\n \"Не е лесно за играчите и мен, но опитът гради живота. Понякога опитът е нов, друг път той е дежавю. Този мач беше нов опит. Той ме прави не само по-добър мениджър, но и по-добър човек. Както винаги съм казвал - никой не е важен, важен е само клубът. Не става дума за мен или за играчите. Става дума за клуба. През второто полувреме играчите дадоха абсолютно всичко. Нямаше какво повече да дадат\", коментира Специалния след срещата. \r\n\r\n Според него е имало паника в началото на мача. \r\n\r\n \"Някои от момчетата се панираха в началото на мача. В някои моменти мислех, че просто ще вкараме топката в собствената си врата. На почивката говорихме и всеки един от играчите излезе с различен дух, различна вяра, давайки всичко за победата. Губехме с 0:2 и знаех, че можем да правим нещата по-добре. Ако погледнете историята на \"Милан\", може би ще си помислите, че не е нормално да са на позицията, в която са в момента. В най-големите клубове в света има периоди с изобилие на месо и периоди само с кости\", добави португалският специалист. \r\n\r\n \"Тръгвам за Лондон след малко и ако утре там вали, да знаете, че аз съм виновен. От \"Юнайтед\" ми предложиха договор до юли 2020 година. Имам договор до 2020 година. Не съм им опирал пистолет в главата. Те ми дадоха този договор, защото те искаха да ми го дадат\", каза Моуриньо по повод спекулациите, че ще бъде уволнен независимо от резултата срещу \"Нюкасъл\". \r\n \n\t\t\t\t\t\t", "date": "2018.10.07", "title": "Моуриньо: Има периоди с изобилие на месо и такива само с кости"}
{"url": "http://www.bnews.bg/article/249915-ubiha_brutalno_30_godishna_biznes_dama_v_ruse", "text": "\n Полицията в Русе разследва брутално убийство на 30-годишна бизнес дама, съобщи bTV. \r\n\r\n Жертвата е Виктория Маринова, административен директор на местна телевизия. \r\n\r\n По първоначална информация престъплението е извършено вчера през деня на кея в Русе. \r\n\r\n Сигналът е подаден около 14:20 часа вчера. \r\n\r\n Преди да бъде убита, жената е била изнасилена.  \r\n\r\n \r\n \n\t\t\t\t\t\t", "date": "2018.10.07", "title": "Убиха БРУТАЛНО 30 - годишна бизнес дама в Русе!"}
{"url": "http://www.bnews.bg/article/249908-tezhka_zaguba_ot_sasht_slozhi_kray_na_balgarskite_nadezhdi_za_top_3", "text": "\n Женският национален отбор на България по волейбол започна със загуба участието си във втората групова фаза на световното първенство в Япония. Момичетата на Иван Петков отстъпиха на световния шампион САЩ с 0:3 гейма (16:25, 17:25, 11:25). \r\n\r\n Българките по никакъв начин не успяха да се противопоставят на силния си съперник. Те загубиха категорично и  трите части на мача, като допуснаха цели 21 грешки в атака. Освен това поражението сложи край и на теоретичните шансове на българките за продължаване в третата фаза на първенството, за която ще се класират само първите три отбора в крайното подреждане. Към момента лидер е САЩ с 16 точки, докато България е на осма позиция с 6 точки. \r\n\r\n Най-полезна за българския тим в мача бе Нася Димитрова с 11 точки, а Мирослава Паскова завърши с 9. \r\n\r\n За САЩ с 13 точки завърши Кимбърли Хил, а още 12 добави Карста Лоу. \r\n\r\n Това е четвърта загуба за \"лъвиците\", които влязоха във втората фаза с актив от две победи и три поражения. \r\n\r\n Следващият мач на тима ни е в понеделник от 4.40 часа сутринта срещу седемкратния световен шампион Русия. \r\n \n\t\t\t\t\t\t", "date": "2018.10.07", "title": "Тежка загуба от САЩ сложи край на българските надежди за топ 3!"}
{"url": "http://www.bnews.bg/article/249912-slancheva_nedelya_s_temperaturi_do_25", "text": "\n В неделя над по-голямата част от страната отново ще е слънчево. \r\n\r\n По-значителна ниска облачност ще има преди обяд над Източна България. Ще духа слаб вятър, предимно от изток. Минималните температури ще са между 3° и 8°, по морския бряг малко по-високи – предимно между 20° и 25°. \r\n\r\n В София минималната температура ще е около 5°, максималната – около 22°. \r\n\r\n В планините ще бъде слънчево, със слаб предимно южен вятър. Максималната температура на височина 1200 м ще е около 17 градуса, на 2000 м – 11 градуса. \r\n\r\n По Черноморието ще преобладава слънчево време, преди обяд със значителна ниска облачност. Ще духа до умерен източен вятър. \r\n\r\n Максималните температури ще са между 19 и 22 градуса. Температурата на морската вода е 19-21 градуса. \r\n \n\t\t\t\t\t\t", "date": "2018.10.07", "title": "Слънчева неделя с температури до 25°"}
{"url": "http://www.bnews.bg/article/249907-50_zaginaha_i_100_obgoryaha_pri_katastrofa_na_tsisterna_v_kongo", "text": "\n Най-малко 50 души са загинали и 100 са обгорени, след като петролна цистерна се е сблъскала с автомобил на натоварена магистрала в западната част на Конго, съобщи губернаторът на областта, цитиран от \"Франс прес\". \r\n\r\n Инцидентът е станал на магистрала, свързваща столицата Киншаса с единственото пристанище на страната в Матади на Атлантическия океан. Трагедията се е разиграла близо до град Кисанту, на около 120 км западно от Киншаса. Уточнява се, че пламъците са се разпространили бързо, поглъщайки намиращите се в близост къщи. \r\n\r\n Претоварени камиони, превозващи стоки, както и цистерни редовно се движат по тази магистрала. \r\n \n\t\t\t\t\t\t", "date": "2018.10.07", "title": "50 загинаха и 100 обгоряха при катастрофа на цистерна в Конго"}
{"url": "http://www.bnews.bg/article/249916-barekov_i_bayraktarov_se_okazaha_pravi_napadatelyat_na_denitsa_sas_spetsialna_podgotovka_snimki", "text": "\n Суданецът Мажди Ганджур, който нападна съпругата на Волен Сидеров се оказа със специална военна подготовка. Във Фейсбук профилът си Мажди е записал, че е работил като ръководител на джамия, освен това от разговорите в мрежата се подразбира, че същия е взел вероятно и участие в суданската гражданска война през 2016 г. \r\n\r\n По всичко личи, че първоначалните предположения на Николай Бареков и Димитър Байрактаров, които първи дадоха гласност на този случй се потвърждават. Припомняме, че вчера в предаването \"Бареков и Байрактаров без цензура\" двамата журналисти за първи път излъчиха видеоматериал с лика на нападателя, те изразиха своите подозрения, че суданецът притежава специална подготовка. \r\n\r\n От тук нататък възникват поредица от въпроси и първият е : Случаен ли е инцидентът със съпругата на Волен Сидеров или е преследвана друга по-сериозна цел срещу самия Волен Сидеров? Няма как да не се запитаме как въпросния суданец е получил българско гражданство и с какви пари се препитава? \r\n\r\n Все въпроси, на които трябва да отговорят коалиционните партньори на Волен - Красимир Каракачанов, Цветан Цветанов и Валери Симеонов.  \r\n\r\n \r\n\r\n   \r\n \n\t\t\t\t\t\t", "date": "2018.10.07", "title": "Бареков и Байрактаров се оказаха прави! Нападателят на Деница със специална подготовка! (СНИМКИ)"}
{"url": "http://www.bnews.bg/article/249904-ekzitpol_sled_parlamentarnite_izbori_v_latviya_zatvarzhdava_proevropeyskite_pozitsii", "text": "\n Латвийската проруска партия \"Съгласие\", която редовно се очертава като най-голямата в страната, но никога не влиза в управлението, изглежда отново печели най-много гласове в парламентарните избори, които се проведоха вчера. Проевропейските партии обаче отчитат силно увеличаване на подкрепата, според екзитпол на Латвийската телевизия, цитиран от Ройтерс. \r\n\r\n Според екзитпола \"Съгласие\" получава 19,4 на сто от гласовете, а Съюз \"Зелени и фермери\" на премиера Марис Кучинскис - 9,7 на сто. За популистката KPV.LV са гласували 11,5 на сто от избирателите, участвали в изборите. \r\n\r\n Либералната партия \"Развитие/За\" взима 13,4 на сто, а консервативното Национално обединение \"Всичко за Латвия!\" - 12,6 на сто. И двете партии защитават силни проевропейски позиции. \r\n\r\n Управляващата в момента коалиция обединява партиите \"Единство\" (Е), партия Национално обединение \"Всичко за Латвия! - Отечество и свобода/ДННЛ\" (НО) и Съюз \"Зелени и фермери\" (СЗФ), които заедно получават 29,2 на сто от гласовете. Това означава, че ще трябва да привлекат поне още един коалиционен партньор, за да сформират правителство на мнозинството. \r\n\r\n Латвия има около 1,9 милиона граждани, от които право на глас имат близо 1,5 милиона. \r\n \n\t\t\t\t\t\t", "date": "2018.10.07", "title": "Екзитпол след парламентарните избори в Латвия затвърждава проевропейските позиции"}
{"url": "http://www.bnews.bg/article/249905-merkel_dizelovite_koli_vse_oshte_imat_badeshte", "text": "\n За дизеловите автомобили все още има бъдеще, при условие че автомобилостроителите направят някои подобрения. Това заяви германския канцлер Ангела Меркел, цитирана от ДПА. \r\n\r\n Милиони германски шофьори са изправени пред неизвестност, откакто по-рано тази година съдът разреши на градовете за забраняват дизеловите коли в някои зони като мярка срещу замърсяването на въздуха. \r\n\r\n Идната седмица правителството ще обяви мерки за намаляване на вредните емисии, като същевременно задържи колите на пътя, каза Меркел в седмичното си обръщение. \r\n\r\n \"Това ще доведе и до по-добро приемане на дизелите\", отбеляза канцлерът, предупреждавайки, че ще бъдат необходими още много години, докато нови автомобилни технологии бъдат въведени изцяло. \r\n\r\n Дизеловите автомобили попаднаха в центъра на вниманието през септември 2015 година, когато Фолксваген (Volkswagen) призна, че е инсталирал манипулиращ софтуер на свои дизелови модели, за да фалшифицира резултатите от тестовете за отработени газове. Скандалът разтърси германското автомобилостроене и нанесе удар върху обществената нагласа спрямо дизела, припомня ДПА. \r\n\r\n Междувременно хиляди демонстрираха срещу производството на енергия от въглища катоорганизираха днес празнична сбирка в западногерманска гора, приветствайки решението да спре изсичането на масива, като призоваха да се използват възобновяеми енергоизточници, съобщи Франс прес. \r\n\r\n Под ясното небе, всред горещините на циганското лято младежи, семейства и пенсионери се радваха на победата си предния ден, когато съдебно решение прекрати усилията на енергийния концерн Ер Ве Е (RWE) да изсече обширни територии, за да разшири огромна каменовъглена мина. \r\n\r\n Вчера висшият административен съд в Мюнстер постанови, че Ер Ве Е \"няма право да изсича гората Хамбах\", докато правосъдието не проучи иска срещу това начинание, внесен от Германската асоциация за опазване на околната среда и природата - сиреч до 2020 г. според Ер Ве Е. \r\n\r\n Истинска победа за екоактивистите, макар и временна, коментира АФП. Мнозина от тях се бяха настанили от шест години в къщички по дърветата, понякога на над 15 м височина, докато през последните седмици полицията не ги прогони. \r\n\r\n Въглищата може да бъдат изключени постепенно от енергодобива в Германия до 2030 г., а най-замърсяващите енергоцентрали вече може да бъдат затворени, заяви пред АФП Геше Юргенс, говорител на Грийнпийс. \r\n\r\n Въглищата все още дават около 40 на сто от електричеството в страната, по-специално заради предстоящия до 2022 г. отказ от атомната енергетика с решение на кабинета Меркел от 2011 г., напомня агенцията. \r\n \n\t\t\t\t\t\t", "date": "2018.10.07", "title": "Меркел: Дизеловите коли все още имат бъдеще"}
{"url": "http://www.bnews.bg/article/249911-habib_smachka_makgregar_i_zashtiti_svetovnata_si_titla", "text": "\n Руснакът Хабиб Нурмагомедов постигна категорична победа срещу ирландеца Конър Макгрегър в най-очаквания мач за титлата в лека категория на UFC 229 в Лас Вегас снощи. \r\n\r\n Дагестанецът постигна 27-ма победа в 27 мача, като тя дойде след предаване на Макгрегър в четвъртия рунд, който бе приклещен от съперника си.  \r\n\r\n Веднага след края на двубоя Нурмагомедов прескочи огражденията и влезе в публиката, за да се бие с хора от щаба на ирландеца. \r\n\r\n Междувременно меле избухна и на самия ринг, където хора от антуража на новия шампион нападнаха самия Макгрегър, което доведе до безредици в залата и намесата на охраната. Така Нурмагомедов трябваше да бъде изведен от президента на UFC Дейна Уайт, който каза, че в такъв момент няма как да му връчи официално шампионския пояс. \r\n\r\n Двубоят премина при тотална доминация на руснака, който бе много по-добър в битката на земята, а освен това показа и някои завидни боксови удари. \r\n \n\t\t\t\t\t\t", "date": "2018.10.07", "title": "Хабиб смачка Макгрегър и защити световната си титла!"}
{"url": "http://www.bnews.bg/article/249913-148_mln_braziltsi_izbirat_prezident_deputati_i_gubernatori", "text": "\n В Бразилия днес се провеждат избори за президент, парламент и губернатори. Право на глас имат 147 306 275 души, показват данните на избирателната комисия. \r\n\r\n Гласуването е задължително за хората от 18 до 70 години и по избор за навършилите 16 г., тези над 70 г. и за неграмотните. Гласуването в избирателните секции ще се проведе с помощта на електронни устройства, на които избирателите ще въвеждат кода на партията и кандидата, когото подкрепя. \r\n\r\n \r\n\r\n Днешният вот трябва да определи кой ще е новият президент на Бразилия и приемник на сегашния държавен глава Мишел Темер. Основните претенденти за президентския пост са Жаир Болсонаро, за когото се очаква да гласуват около 32 процента от избирателите, и Фернандо Адад (с прогнозен резултат от 22 процента от гласовете). \r\n\r\n Консервативният бивш военен Болсонаро беше намушкан по време на предизборна промяна от психично болен мъж, но оцеля. \r\n\r\n Освен за президент бразилците гласуват днес за губернатор на всеки един от 27-те щата на Бразилия, за членове на долната камара на бразилския парламент и за две трети от местата в 81-членния Сенат. \r\n\r\n Втори тур на президентските избори и на изборите за губернатори ще се проведе на 28 октомври в случай, че никой от кандидатите не събере абсолютно мнозинство. \r\n\r\n \r\n\r\n Излежаващият присъда бивш президент на Бразилия Луиз Инасио Лула да Силва призова сънародниците си да се явят днес пред урните и да гласуват за Фернандо Адад, кандидата за президент на Партията на трудещите се (ПТ). \r\n\r\n Лула е най-популярният политик в Бразилия, но не може да участва в днешните избори, тъй като бе осъден на 12 години затвор за корупция. Адад бе номиниран за кандидат на партията преди едва четири седмици, след като съдът окончателно потвърди забраната за бившия държавен глава да участва във вота. \r\n\r\n Двукратният играч на годината на ФИФА, бивша звезда на националния отбор на Бразилия и на футболния клуб „Барселона” Роналдиньо подкрепи вчера Жаир Болсонаро.  \r\n\r\n Той публикува в социалните мрежи своя снимка, на която е облечен с жълта спортна фланелка с номер 17 - номерът в бюлетината на Болсонаро. „Искам мир, сигурност и някой, който да ни донесе отново радост:, написа световният шампион по футбол от 2002 г. \r\n\r\n Бившият армейски капитан бе подкрепен и от други бразилски спортни знаменитости, включително от бившия автомобилен състезател Емерсон Фитипалди.  \r\n \n\t\t\t\t\t\t", "date": "2018.10.07", "title": "148 млн. бразилци избират президент, депутати и губернатори"}
{"url": "http://www.bnews.bg/article/249917-ekskluzivno_v_bnews_eto_ya_zverski_ubitata_30_godishna_krasavitsa_ot_ruse_rabotila_e_kato_fotogaleriya", "text": "\n БиНюз съобщи по - рано днес за бруталното убийство на русенската бизнес дама Виктория Маринова. \r\n\r\n Тя е работила като административен директор на русенската телевизия TVN. Убийството е станало вчера през деня на кея в Русе.  \r\n\r\n Преди да бъде убита, младата дама е била зверски изнасилена и пребита, вследствие на което жената е обезобразена и задушена, предаде Русе Медиа. \r\n\r\n За случая потвърди комисар Теодор Атанасов – директор на ОД на МВР в Русе. Сигналът е подаден около 14:20 часа във Второ РПУ в Русе. В 13:00 часа окръжният прокурор Георги Георгиев и зам.-директорът на полицията Илиян Енчев ще дадат подробности по случая.  \r\n\r\n Жертвата е била любител на екстремните спортове и изявен застъпник на свободата на словото. Също така се е занимавала активно с благотворителност за деца и семейства в неравностойно положение. \r\n\r\n \r\n  \r\n \n\t\t\t\t\t\t", "date": "2018.10.07", "title": "ЕКСКЛУЗИВНО В BNEWS! Ето я зверски убитата 30-годишна красавица от Русе! Работила е като... (ФОТОГАЛЕРИЯ)"}
{"url": "http://www.bnews.bg/article/249919-ukrayna_stroi_solaren_park_v_chernobil", "text": "\n Украйна строи първия си соларен парк в изоставения район около изведената от експлоатация атомна централа „Чернобил“, съобщава Би Би Си. \r\n\r\n Авария в съоръжението през 1986 г. предизвика най-голямата ядрена катастрофа на 20 век. Радиоактивните частици, изпуснати в атмосферата, достигнаха до цяла Европа, което доведе до рязко повишаване на случаите на ракови заболявания. \r\n\r\n Зоната около атомната електроцентрала в момента е забранена за достъп и се простира в радиус от около 2600 кв.км. Около самото съоръжение и авариралия четвърти енергоблок е изграден нов бетонен саркофаг, който задържа радиационното излъчване. \r\n\r\n В момента Украйна има амбициозния план да изгради соларен парк в изоставената зона. Правителството иска компании за възобновяема енергия да разработят проекти, с които да се произвежда енергия, достатъчна за най-малко 2000 домакинства. Въпреки че хората няма да могат да живеят в района на Чернобил през следващите поне 100 години. \r\n\r\n   \r\n \n\t\t\t\t\t\t", "date": "2018.10.07", "title": "Украйна строи соларен парк в Чернобил!"}
{"url": "http://www.bnews.bg/article/249922-siderov_poiska_ostavka_na_mvr_ministara_i_nareche_borisov_sultan_a_pravitelstvoto_dzhendarsko", "text": "\n \"МВР лъже по случая със съпругата ми. Съпругата ми можеше да бъде убита, ако не беше излязла на „Симеоновско шосе“ от тъмната уличка. Как да запазиш добрия тон, като суданец напада жена ми, а полицията не иска да се намесва?\", попита Сидеров. \r\n\r\n \"Двама дебели полицаи пушеха в лицето ми, а суданецът ми показва среден пръст“. Волен Сидеров избухна по телевизия „Европа“ за скандала, разразил се след като шофьор суданец се нахвърлил агресивно срещу съпругата му на столична улица. Лидерът на „Атака“ е разочарован, че нито премиерът Борисов му се обадил, нито коалиционният му партньор и лидер на ВМРО Каракачанов, който е вице.-премиер по сигурността. \r\n\r\n МВР е прогнила система, отсече Сидеров. Според него вътрешният министър Младен Маринов трябва да бъде махнат веднага. Сидеров иска „Атака“ да поеме МВР. Досега във ведомството се наливали милиарди, абсолютно безмислено. Същото се отнасяло и за ДАНС, от която нямало никаква полза. Сидеров имал готов човек, който да поеме вътрешното ведомство.  \r\n\r\n \"Защо да се обаждам аз на Борисов? Той да не е султан? Той трябваше да ми се обади!\" - отсече Сидеров. Той даде пример за бързата намеса на премиера по случая с журналиста от „Господари на ефира“ във Велико Търново, когато се обади от Ню Йорк, а сега мълчал. Обвини правителството, че водело „джендърска политика“. \r\n\r\n   \r\n \n\t\t\t\t\t\t", "date": "2018.10.07", "title": "Сидеров поиска оставка на МВР министъра и нарече Борисов “султан”, а правителството джендърско!"}
