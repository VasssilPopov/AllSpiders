{"url": "http://www.bnews.bg/article/263789-rim_vodi_pregovori_za_iznos_na_bokluka_si_v_balgariya_vmro_veche_e_podgotvilo_terenite_za_tazi_deynost", "text": "\n Рим води усилени преговори за износ на боклука си в България от първи януари 2020 година. ВМРО чрез ресорния си министър вече е подготвило съответните депа в различни точки на България. Такива мощности се изграждат край Елин Пелин , село Атия, Попово и други места. Старта за превръщането на България в депо за отпадъци бе даден именно от община Елин Пелин, която се управлява от кмет на ВМРО, общинския съвет също е доминиран от ВМРО. Това доведе до сериозем масов протест и дори до сезиране на съда от общинските съветници на ГЕРБ. Най-масови бяха протестите в село Атия-Бургаско, където хората за малко не набиха министъра на ВМРО. Ситуацията в Попово е почти същата. Запознати със скандалната сделка подхвърлиха, че така наречените войводи потърсили помощ от италиански силови структури помощ за местните избори в София с обещанието, че ако успеят да вкарат повече общински съветници, ще отредят терени за още депа, на които да приемат римските отпадъци. Затъналия в боклуци Рим води преговори и с други държави, но е получил категоричен отказ.  \r\n \n\t\t\t\t\t\t", "date": "2019.10.10", "title": "Рим води преговори за износ на боклука си в България. ВМРО вече е подготвило терените за тази дейност."}
{"url": "http://www.bnews.bg/article/263784-domashen_arest_za_ukrainetsa_prichinil_katastrofata_s_chetiri_zhertvi_na_hainboaz", "text": "\n 29-годишният украински гражданин, обвиняем за катастрофата на Хаинбоаз, при която загинаха баба и дядо и двете им внучета, е с по-лека мярка за неотклонение – домашен арест. \r\n\r\n Решението за това е на Апелативния съд в Пловдив, където защитата на украинеца обжалва решението на Старозагорския окръжен съд, според което 29-годишният Виктор бе с постоянно задържане под стража. \r\n\r\n На 4 октомври на Прохода на Републиката, между град Гурково и село Пчелиново, при челен удар живота си загубиха 57-годишният Николай, съпругата му Татяна, и двете им внучета – Йоанна и Николай на 5 и на 15 години. Според резултатите от огледа, колата на украинеца е навлязла в насрещното движение и така се е стигнало до катастрофата. \r\n\r\n 29-годишният Виктор е обвинен в причиняване на смърт по непредпазливост на повече от едно лице. Ако бъде признат за виновен, наказанието е между 3 и 15 години лишаване от свобода. \r\n\r\n Украинският гражданин със статут на постоянно пребиваващ в България. Той е инженер, има семейство и осеммесечно бебе. \r\n\r\n По информация на bTV от източник, пожелал анонимност, в нощта на фаталния инцидент, Виктор е възнамерявал да пътува за Украйна. \r\n\r\n Апелативните магистратите прецениха, че по делото има данни за обосновано предположение, че обвиняемият е съпричастен към извършването на деянието в което е обвинен. Според тях, няма данни за опасност да се укрие, както и да извърши престъпление, тъй като украинският граждани е с чисто съдебно минало, постоянен адрес в България, и е трудово ангажиран.  \r\n\r\n Решението на Апелативния съд е окончателно. \r\n \n\t\t\t\t\t\t", "date": "2019.10.10", "title": "Домашен арест за украинеца, причинил катастрофата с четири жертви на Хаинбоаз"}
{"url": "http://www.bnews.bg/article/263788-rim_shte_izprashta_otpadatsite_si_v_balgariya", "text": "\n Рим ще изпраща отпадъците си в България. Италианската столица, която от няколко години се задръства от боклук заради недостатъчен капацитет за обработката му, е започнала преговори с България да поеме част от римските отпадъци. \r\n\r\n Близо 800 тона боклук на ден остават необработени и се изнасят към страни, които да ги поемат за обработка. \r\n\r\n За последните две години Римската община похарчи 14 милиона евро за прехвърляне на отпадъците към Австрия. Боклукът на града поема и Португалия. \r\n\r\n Римската управа е започнала преговори за едногодишен износ на отпадъци за обработка с България за една година от 1-ви януари 2020 година, след като не е успяла да се договори с Дания и Швеция. \r\n \n\t\t\t\t\t\t", "date": "2019.10.10", "title": "Рим ще изпраща отпадъците си в България"}
{"url": "http://www.bnews.bg/article/263779-zapaliha_dve_koli_v_sofiya", "text": "\n Запалиха две коли в столичния квартал \"Бенковски\". За сега няма информация дали между среднощните палежи има някаква връзка. \r\n\r\n От полицията работят по изясняване на случаите.   \r\n \n\t\t\t\t\t\t", "date": "2019.10.10", "title": "Запалиха две коли в София"}
{"url": "http://www.bnews.bg/article/263787-kevork_kevorkyan_isteriyata_predi_nadiganeto", "text": "\n ИСТЕРИЯ ПРЕДИ НАДИГАНЕТО \r\nЕ, започва се. \r\nИ проблемът съвсем не е само във фалшивата новина, че отнемат насила цигански деца. \r\nПреди малко видяхме по телевизията на какво е способна тълпата – в сливенския квартал „Надежда“, където изведоха децата си от училищата. \r\nСъщият квартал, който от години граничи с незаконно сметище – сякаш, за да напомня на жителите му, че мястото им е при боклуците. \r\nИстерията е обхванала още и Карнобат, Сунгуларе, Асеновград… \r\n\r\n Тази лавина – от уплашени и озверени от незнание хора - не може да бъде удържана. \r\nИ няма да бъде удържана – рано или късно. \r\nКаквито и позорни обяснения да бъдат давани. \r\nЕдин дори каза по телевизията, че причината за бунтовете е и Путин. \r\nТова е кристална налудност – много удобна обаче за Властта. \r\nНяма никакво значение, кой продуцира фалшиви новини или заплахи. \r\nВажното е, че те поникват с лекота и пораждат паника. \r\n\r\n Така ще е, докато за болния лъв от Разград говорят повече, отколкото за Надигането – ах, колко сме загрижени, че лъвът започнал да куца. \r\nА то куца – и не от днес – цялата държава. \r\nТова, което се надига, е по-страшно от всички лъвове на света. \r\nИзоставени хора, поощрявани/купувани с някой лев единствено по време на избори. \r\nТези клетници ще бъдат използвани за далеч по-съдбоносно Надигане – срещу всичко Българско. \r\n\r\n Нямаме акъл за две пари. \r\nМакедонците ни въртят на пръста си. \r\nПлашим Ердоган заради решението на Фолксваген да направи завода си в Турция – ей, не дразнете от меките си столове Турчина, не подкокоросвайте европейските си „съюзници“ срещу него – защото, ако вдигне бариерите срещу бежанците, ще ни издави всички. \r\n\r\n И не „съпротивата“ срещу купуването на парадните Ф-16 е била „подла“, както каза Бойко. \r\nПодло е поощряването на Циганското Надигане – и то няма нищо общо с фалшивите заплахи за децата им. \r\nТе винаги ще бъдат подвластни на всякакви лъжи, дотам ги докарахте. \r\n\r\n Подла е и апатията на Властниците от годините на Прехода – към истински важното, към съдбоносното. \r\n\r\n Няма какво повече да обяснявате за качествата на Ф-16 и на „Локхийд Мартин“ – когато Държавният департамент на САЩ е зад гърба ти, можеш да продаваш хладилници и на ескимосите. \r\nОт „Локхийд Мартин“ нарекоха Бойко „смел лидер“. \r\n\r\n Нашите хора обаче искат да чуят от него, какво мисли за Надигането? \r\nТова ще е проява на смелост и лидерство. \r\n… \r\nПопитан за проблема от Антон Хекимян /“Тази сутрин“/, Бойко отговори така: „За какво да им вземаме децата, за какво са ни?“ \r\nСтранен отговор: за какво са ни?! \r\n\r\n Всъщност, немалко български деца вече са отнети – но не от някаква Стратегия, а от мизерията и глада. \r\nТе изглеждат неизкореними - Властниците дори не се осмеляват да говорят за това. \r\n\r\n Телевизиите съобщиха, че в Сливенския цигански квартал „Надежда“ има/проповядват 29 пастори. 29! \r\nТе също отнемат деца. За това изобщо не се говори. \r\n\r\n Чудят се, как е възникнала паниката. \r\nАми, нали разполагате с всички медии – те какво гледат? \r\nПри цялата им мощ, клекнаха пред клипчетата от социалните мрежи. \r\n\r\n С еднодневни кампании нищо няма да постигнете. \r\nСблъсъкът не е от вчера. Фронтовата линия е добре очертана. \r\n29 пастори само в един квартал… \r\nНе ни казаха дали там има и един православен свещеник. \r\n\r\n \r\n\r\n   \r\n \n\t\t\t\t\t\t", "date": "2019.10.10", "title": "Кеворк Кеворкян: ИСТЕРИЯТА ПРЕДИ НАДИГАНЕТО"}
{"url": "http://www.bnews.bg/article/263774-turskata_armiya_zapochna_ataka_v_siriya_po_vazduh_i_susha", "text": "\n Турската армия започна атака в Сирия по въздух и суша. Малко след 22 часа снощи турски сухопътни войски са пресекли границата и са навлезли на територията на Сирия, съобщиха от турското министерство на отбраната. \r\n\r\n По-рано през деня започна въздушна операция. По последни данни са нанесени удари по 181 мишени през първите часове на операцията. \r\n\r\n На обратният полюс - ръководената от кюрдите коалиция в североизточна Сирия, заяви, че е отблъснала сухопътната атака на турските войски. \r\n\r\n По техни данни при въздушните удари е поразен затвор с джихадисти. Турският президент Реджеп Ердоган заяви, че Анкара има право да провежда операцията в съседна Сирия благодарение на споразумение, подписано между двете страни преди 20 години. \r\n \n\t\t\t\t\t\t", "date": "2019.10.10", "title": "Турската армия започна атака в Сирия по въздух и суша"}
{"url": "http://www.bnews.bg/article/263783-pochti_vsichki_koordinatori_na_slavi_se_okazaha_politicheski_nomadi_smenili_pone_5_6_partii", "text": "\n Вчера след публикациите на „АФЕРА“, Слави изтри имената на няколко координатора и ги замени с други интересни личности, за които вече писахме. \r\nСлед като стана ясно и че зам-кмет от ГЕРБ в Петрич е координатор на „Няма такава държава“, идва редът и на координатора „Няма такава държава“ за Видин – Росица Любенова Кирова. \r\n\r\n Тя е бизнес дама с няколко фирми, „Росита“ АД; „ДДФ“ ЕАД; „Интер солар 12“ ЕООД; „Дунавски Драгажен флот Видин“ АД; „Цитадела БГ“ АД. \r\nСъщо така е учредител и член на управителния съвет на „Сдружение Ен Ефект“; „Сдружение Европа 2007“. Учредител, член на управителния съвет и председател на Българска асоциация на Дунавските драгажни предприятия, БАДДП. Учредител и председател на Гражданско обединение „Единни за промяна“. \r\n\r\n И не само това. През 2015 г. e била кандидат за кмет на гр. Видин от Местна коалиция „Единни за промяна“. И най-важното Към настоящия момент е действащ общински съветник – в гр. Видин от МК „Единни за промяна“. През 2016 г. е събирала и подписи за регистрация на инициативния комитет на Слави за референдума. Ето и декларациите, които е подала, като общински съветник. \r\n\r\n \r\n \n\t\t\t\t\t\t", "date": "2019.10.10", "title": "Почти всички координатори на Слави се оказаха политически номади, сменили поне 5-6 партии"}
{"url": "http://www.bnews.bg/article/263782-detski_praznitsi_organizirat_v_mladost", "text": "\n Два детски празника ще бъдат организирани в столичния район \"Младост\". \r\n\r\n Партитата ще са две поредни уикенда, като първото е сега в събота. От 11 часа, в парка в \"Младост\" 3, ще започне Шоуто на Богдан Томов. Любимецът на малки и големи обещава, че в слънчевия и топъл ден, какъвто предвиждат синоптиците, ще има страшно много песни, танци, игри, забавления и изненади. Следващата събота, в \"Младост\" ще гостува драматичен театър “Проф. Енчо Халачев”. \r\n\r\n Ще бъде поставена пиесата \"Снежанка и джуджетата\". Тя е един нов прочит на популярната история, в която самите зрители ще бъдат актьори. Представена е като една щуротия и олелия за деца от 2 до 72 години, която ще пренесе зрителите във вълшебния свят на приказките. След представлението ще има детска дискотека с игри и томбола. \r\n\r\n Пиесата ще бъде поставена в читалището зад пазара в \"Младост\" 1 на 19 октомври от 10 часа. Още информация за двете събития има на страница на арх. Стефан Стефанов във Фейсбук, от която става ясно, че именно той е съдействал за осъществяването им. \r\n \n\t\t\t\t\t\t", "date": "2019.10.10", "title": "Детски празници организират в \"Младост\"\r\n"}
{"url": "http://www.bnews.bg/article/263790-vas_otmeni_zabranata_za_uchastiya_na_volen_siderov_v_bnt", "text": "\n C oĸoнчaтeлнo решение oт днec Bъpxoвният aдминиcтpaтивeн cъд (BAC) oтмeни пoтвъpдeнaтa  oт ЦИK зaбpaнa зa yчacтия нa Boлeн Cидepoв в пpeдизбopнитe диcпyти пo Бългapcĸaтa нaциoнaлнa тeлeвeзия. Ocнoвният мoтив нa тpимaтa въpxoвни cъдии – Гaлинa Maтeйcĸa, Toдop Πeтĸoв, Cвeтocлaв Cлaвoв – дoĸлaдчиĸ e, чe решението на ЦИК е незаконосъобразно. Πpeпиcĸaтa ce вpъщa нa ЦИK зa нoвo пpoизнacянe. Зaбpaнaтa зa Boлeн Cидepoв бe нaлoжeнa oт нoвия гeнepaлeн диpeĸтop нa БHT Eмил Koшлyĸoв  а с peшeниe нa ЦИK oт 4 oĸтoмвpи зaбpaнaтa Boлeн Cидepoв дa бъдe дoпycĸaн дo yчacтия в тeлeвизиoнни пpeдaвaния нa БHT в пpeдизбopнaтa ĸaмпaния бe пoтвъpдeнa. ВАС обаче днес отмени това решение на ЦИК . Ето и част от решението на ВАС  \r\n\r\n „B peшeниeтo (нa ЦИK) ĸaтo пpaвнo ocнoвaниe зa издaвaнeтo мy e пocoчeнa нopмaтa нa чл. 57, aл. 1, т. 26a oт Избopния ĸoдeĸc, ĸoятo e oтнocимa зa peглaмeнтиpинитe пpaвoмoщия нa ЦИK в пpoизвoдcтвaтa пo жaлби cpeщy peшeния нa paйoннитe и oбщинcĸитe избиpaтeлни ĸoмиcии и ceĸциoннитe избиpaтeлни ĸoмиcии извън cтpaнaтa, a пocoчeнaтa paзпopeдбa нa чл. 88, aл. 1 oт Избopния ĸoдeĸc peглaмeнтиpa пpaвoмoщиятa нa Цeнтpaлнaтa избиpaтeлнa ĸoмиcия, ĸoятo дeйcтвa в ĸaчecтвoтo нa гopecтoящ opгaн, ĸoйтo в ĸoнтpoлнo пpoизвoдcтвo пpoвepявa зaĸoнocъoбpaзнocттa нa oбжaлвaни peшeния нa oбщинcĸитe избиpaтeлни ĸoмиcии. Hecъмнeнo в пpoизвoдcтвoтo пo тaĸa нaимeнyвaния oт жaлбoпoдaтeля cигнaл c пocoчeнoтo cъдъpжaниe нe пoпaдa в цитиpaнитe oт Цeнтpaлнaтa избиpaтeлнa ĸoмиcия xипoтeзи зa дa ги пocoчи ĸaтo пpaвнo ocнoвaниe зa издaвaнeтo нa aтaĸyвaнoтo пpeд нacтoящaтa инcтaнция peшeниe. \r\nΠpeдвид излoжeнoтo, нacтoящият cъдeбeн cъcтaв пpиeмa, чe ycтaнoвeнoтo oт фaĸтичecĸa и пpaвнa cтpaнa нaлaгa извoдa, чe aтaĸyвaнoтo peшeниe нa Цeнтpaлнaтa избиpaтeлнa ĸoмиcия, e нeзaĸoнocъoбpaзнo, ĸaтo издaдeнo пpи дoпycнaти cъщecтвeни нapyшeния нa aдминиcтpaтивнoпpoизвoдcтвeнитe пpaвилa пo чл. 59, aл. 2, т. 4 oт AΠK, изpaзявaщo ce в липca нa фaĸтичecĸи и пpaвни ocнoвaния зa издaвaнeтo нa aдминиcтpaтивния aĸт. Πopoĸът e cъщecтвeн и възпpeпятcтвa възмoжнocттa нa cъдa дa извъpши пpoвepĸa пo нaвeдeнитe oт жaлбoпoдaтeлитe cъoбpaжeния зa нeгoвaтa мaтepиaлнa нeзaĸoнocъoбpaзнocт. C пocтaнoвeнoтo oт Цeнтpaлнaтa избиpaтeлнa ĸoмиcия peшeниe нe e нaпpaвeнo изcлeдвaнe нa пpилoжимaтa зa cпopнитe oтнoшeния ypeдбa, ĸaĸтo и дa издиpи cъoтвeтнaтa paзпopeдбa нa Cпopaзyмeниeтo oт ĸoятo гeнepaлния диpeĸтop нa БHT мoжe дa yпpaжни тaĸoвa cвoe пpaвoмoщиe пocoчeнo в oбжaлвaнoтo peшeниe. \r\nToвa изĸлючвa възмoжнocттa тaĸъв пpaвeн и фaĸтичecĸи aнaлиз дa бъдe нaпpaвeн eдвa в нacтoящoтo пpoизвoдcтвo пpeд BAC, пpoвeждaнo пpи cпeциaлнитe ycлoвия нa чл. 58, aл. 3, във вpъзĸa c aл. 4 и чл. 53, aл. 4, пpeдл. пocлeднo ИK. \r\nEтo зaщo пocтaнoвeнoтo oт Цeнтpaлнaтa избиpaтeлнa ĸoмиcия e нeзaĸoнocъoбpaзнo и cлeдвa ca ce oтмeни, a пpeпиcĸaтa ce въpнe зa пpoизнacянe пpи cпaзвaнe нa зaдължитeлнитe yĸaзaния нa cъдa пo тълĸyвaнe и пpилaгaнe нa зaĸoнa. \r\nBoдим oт гopeизлoжeнoтo и нa ocнoвaниe чл. 58, aл. 3 ИK, Bъpxoвният aдминиcтpaтивeн cъд, чeтвъpтo oтдeлeниe \r\n \r\nPEШИ: \r\n \r\nOTMEHЯ peшeниe № 1293-MИ/04.10.2019 г. нa Цeнтpaлнaтa избиpaтeлнa ĸoмиcия и \r\nBPЪЩA пpeпиcĸaтa нa Цeнтpaлнaтa избиpaтeлнa ĸoмиcия зa пpoизнacянe пpи cпaзвaнe нa yĸaзaниятa нa cъдa пo тълĸyвaнe и пpилaгaнe нa зaĸoнa. \r\nPeшeниeтo e oĸoнчaтeлнo.“ \r\n \r\n  \r\n\r\n \r\n \r\n  \r\n \n\t\t\t\t\t\t", "date": "2019.10.10", "title": "ВАС отмени забраната за участия на Волен Сидеров в БНТ"}
{"url": "http://www.bnews.bg/article/263786-sadat_ostavi_v_aresta_bivshiya_legioner_obvinen_v_ubiystvoto_na_feldsher", "text": "\n Ямболският окръжен съд остави в ареста с постоянна мярка Иван Пачелиев. Бившият легионер е обвинен за убийството на фелдшера от тополовградското село Орешник.  \r\n\r\n На излизане от съдебната зала Пачелиев каза, че е невинен, а защитата му поиска по-лека мярка поради липса на достатъчно доказателства. \r\n\r\n Съдът обаче реши, че той може да се укрие или да извърши друго престъпление и му наложи най-тежката мярка. Тя може да бъде обжалвана в 7-дневен срок. \r\n\r\n Фелдшерът на село Орешник бе убит по време на дежурство в здравната служба, а престъплението е извършено с нож.               \r\n\r\n “Основанието  е тежестта на обвинението и събраните до момента доказателства, които са достатъчни да се направи някакво обосновано предположение. Назначени са множество експертизи на събраните веществени доказателства, извършени са няколко претърсвания и изземвания с одобрението на съда, разпитани са всички свидетели\", обясни Живко Илиев - наблюдаващ прокурор. \r\n\r\n Служебният защитник Димитър Ников съобщи, че е направил искане обвиняемият да може да бъде настанен в психиатрично заведение за 30 дни, за да му бъдат направени изследвания за психичен и психологичен статус.  \r\n\r\n Наказанието, което законът предвижда за такова тежко престъпление, е 20 години затвор или доживотен без замяна.  \r\n \n\t\t\t\t\t\t", "date": "2019.10.10", "title": "Съдът остави в ареста бившия легионер, обвинен в убийството на фелдшер"}
{"url": "http://www.bnews.bg/article/263785-pravitelstvoto_v_rumaniya_padna", "text": "\n Правителството в Румъния падна. 238 депутати гласуваха срещу кабинета при необходими 233-ма, за да го свалят. \r\n\r\n Развитието не е неочаквано, след като управляващата коалиция се разпадна през август. Но досега се смяташе, че опозицията не се чувства готова за избори и предпочита да изчака редовния вот след една година. Въпреки че имаха голямо мнозинство, социалдемократите получиха лош резултат на евроизборите, след поредица от корупционни скандали. \r\n\r\n Все ще не е ясно дали ще има предсрочни избори, или преходен кабинет ще управлява до есента на 2020 г. \r\n \n\t\t\t\t\t\t", "date": "2019.10.10", "title": "Правителството в Румъния падна"}
{"url": "http://www.bnews.bg/article/263780-dzho_baydan_prizova_za_impiychmant", "text": "\n Кандидатът от Демократическата партия за президентските избори догодина в Съединените щати - Джо Байдън, за първи път призова за започване на процедура за импийчмънт срещу президента Доналд Тръмп. \r\n\r\n Мотивът - Тръмп е злоупотребил с властта, за да помогне за преизбирането си. Обвинението срещу американския президент е за това, че в телефонен разговор с украинския държавен глава Володимир Зеленски през юли той е настоял Украйна да потърси компрометиращи информации за Байдън и сина му Хънтър. \r\n\r\n Байдън обвини президента, че търси външни сили да се намесят в изборите и после отказва да сътрудничи на разследването. \r\n\r\n \"Доналд Тръмп наруши президентската си клетва. Той предаде нацията си и извърши действия, заслужаващи импийчмънт. За да защитим конституцията си, демокрацията и фундаменталната си почтеност. Той трябва да бъде свален от поста си\", заяви Джо Байдън. \r\n \n\t\t\t\t\t\t", "date": "2019.10.10", "title": "Джо Байдън призова за импийчмънт"}
{"url": "http://www.bnews.bg/article/263781-dokato_deputatstva_firmata_skat_ood_na_patriotara_valeri_simeonov_se_e_oblazhvala_s_apetitni_dogovori_po_operativnite_programi_dokumenti", "text": "\n Как се развива патриотизъм за лични облаги? Въпрос който българските граждани все по-често задават, но не получават отговор! Сега ще се опитаме да ви отговорим. Лицето Валери Симеонов, който се представя за виден патриот никога не коментира, а и послушните медии не го питат с колко се е повишило благосъстоянието на неговите фирми и лично неговото чрез получените дивиденти от тези фирми? От момента в който Симеонов стана депутат през 2014 година благосъстоянието на фирмите рязко се повиши. Как? На първо място към фирмите му потича финансов поток от милиони левове прииждащи от партийната субсидия получавана от партията НФСБ ( Национале фронт за спасение България). Явно Симеонов така разбира спасението на България?  \r\n\r\n Това обаче не е всичко фирмата му \"СКАТ ООД\" се облажва и с апетитни договори от различни поръчки и оперативните програми. Малък пример е договорът който фирмата подписва в изпулнение на Оперативна програма административен капацитет (ОПАК) с Министерството на младежта и спорта за изработка на няколко клипа за десетки хиляди левове. Ето и линк към договора:    \r\n\r\n Според експерти това задание се изпълнява за ден-два а себестойността му е само няколко стотин лева. Това обаче не пречи фирмата на патриотара да прибере дестките хиляди левове от апетитния договор. Разбира се ние даже не сме си и помислили, че Симеонов е упажнил някакво влияние точно неговата фирма да спечели тази поръчка. Същата фирма странно как печели и договори от военното министерство, на което шеф е неговия партиен ортак Красимир Каракачанов, времето съвпада с това на тяхното вицепрмиерстване. Малка подробност е, че именно същото министерство изпращаше войниците, които пазят южната ни граница да спят в мотела на Симеонов, което се доказа по неоспорим начин чрез документи представени пред Софийски Градски Съд.   Естествено нещата свързани с просперитета на Симеоновите фирми не спират до тук. Разбира се появи се и тайният съветник на Симеонов със силните си връзки с ДПС.  \r\n\r\n Сега Симеонов се точи и за община Пловдив от където чрез друг виден патриотар Славчо Атанасов се очаква да потекат нови апетитни договори към фирмите на Симеонов. Сега вече се надяваме да сте разбрали как се постига благосъстояние на гърба на патриотизма!  \r\n \n\t\t\t\t\t\t", "date": "2019.10.10", "title": "Докато депутатства фирмата \"СКАТ ООД\" на патриотара Валери Симеонов се е облажвала с апетитни договори по оперативните програми!- документи"}
{"url": "http://www.bnews.bg/article/263775-varnenskata_dzhokonda_na_stsenata_na_sofiyska_opera_i_balet", "text": "\n На 14 октомври от 19.00 часа Държавна опера Варна гостува на сцената на Софийска опера и балет със своята постановка на „Джоконда“, най-известната опера на Амилкаре Понкиели (1876), една от най-красивите и сложни творби в световната музикална съкровищница. \r\n\r\n В главната роля блести изключителното българско сопрано Габриела Георгиева, която покорява публиката с познатото си вокално и артистично майсторство. С изключителна прецизност и психологическа дълбочина тя изгражда своята прелестна Джоконда като един многопластов образ, светъл, извисен, трогателен, вълнуващ. Варненската „Джоконда“ е български дебют на оперната прима, която досега е изпълнявала тази роля само в чужбина. \r\n\r\n „Джоконда“ е първа постановка в историята на Варненската опера и това, наред с всичко останало, обяснява пристрастието на целия екип. \r\n\r\n Трудните певчески роли великолепно защитават солистите на Варненската опера: Бойка Василева – Сляпата, Евгений Станимиров – Алвизо, Михаела Берова – Лаура, Пламен Димитров – Барнаба, Валерий Георгиев – Енцо Грималди и др. Оркестър, хор и балет на Варненската опера. \r\n\r\n   \r\n \n\t\t\t\t\t\t", "date": "2019.10.10", "title": "Варненската „Джоконда“ на сцената на Софийска опера и балет "}
{"url": "http://www.bnews.bg/article/263773-otkriha_izostaveno_bebe_v_sofiya", "text": "\n Откриха изоставено бебе в столичния квартал „Люлин“. Сигналът за намереното дете е подаден към 22:00 ч. вечерта в сряда. \r\n\r\n На място са били изпратени екип на Спешна помощ и полиция. Медицинският екип е установил, че бебето е на около  7-8 месеца и в добро здравословно състояние, за него са били полагани грижи и е било хранено. \r\n\r\n Детето е открито в кошче за автомобил с бележка, на която е било написано: „Да се даде на социалните. Успех!” \r\n\r\n Детето вече е поето от социалните служби и е настанено в Дома за медико социални грижи за деца „Свети Иван Рилски” в София. \r\n\r\n Полицията е издирила бащата на детето. Той е 28-годишен мъж. Прегледан е също от екип на Спешна помощ. Установено е, че има контузия на главата. \r\n\r\n В момента бащата е задържан в 9-то РУП в София. До този момент не е ясно коя е майката да детето. \r\n \n\t\t\t\t\t\t", "date": "2019.10.10", "title": "Откриха изоставено бебе в София"}
{"url": "http://www.bnews.bg/article/263778-ns_prie_deklaratsiyata_za_severna_makedoniya_i_albaniya_v_es", "text": "\n Със 129 гласа \"за\", четирима \"против\" и един \"въздържал се\" 44-ото Народно събрание подкрепи започването на преговори за членство в Европейския съюз на Република Северна Македония и Република Албания при определени условия. Депутатите приеха декларация във връзка с разширяването на ЕС и Процеса на стабилизиране и асоцииране на Република Северна Македония и Република Албания. Това съобщиха от пресцентъра на Народното събрание. \r\n\r\n Така парламентът застана зад приетата в сряда от правителството Рамкова позиция. В декларацията НС призовава официалните представители на Република Северна Македония да прилагат ефективно, без забавяне и на добра воля Договора за приятелство, добросъседство и сътрудничество от 2017 година. \r\n\r\n Българският парламент се обръща и към официалните власти в Албания да гарантират в максимална степен правото на българското национално малцинство да изучава, без поставяне на административни пречки, книжовния български език като майчин в регионите, традиционно населявани от българи като Голо Бърдо, Гора, Преспа, Корча, Кукъс, Елбасан, Поградец и навсякъде на територията на Албания, където има българско малцинство. \r\n \n\t\t\t\t\t\t", "date": "2019.10.10", "title": "НС прие декларацията за Северна Македония и Албания в ЕС"}
{"url": "http://www.bnews.bg/article/263777-toplo_i_s_shtedro_slantse_dnes", "text": "\n През по-голямата част от днешния ден ще остане предимно слънчево. \r\n\r\n Следобед и привечер над западната половина на България облачността ще се увеличи. През нощта облачността над страната ще бъде значителна. Ще има и места с краткотрайни валежи, предимно слаби. \r\n\r\n Днес вятърът ще бъде слаб в повечето райони, в Северна България – умерен от запад. Температурите днес ще бъдат по-високи от вчерашните. Максималните в повечето райони ще бъдат между 21° и 26°. \r\n\r\n През нощта и утре облачността над страната ще бъде значителна. Ще има места с краткотрайни валежи, предимно слаби. С напредването на утрешния ден облаците над северозападните и северните райони ще намаляват.  \r\n\r\n Дневните температури ще се понижат. Максималните ще бъдат между 18° и 23°. \r\n\r\n В събота и неделя слънцето ще бъде щедро. Температурите отново ще се повишат \r\n \n\t\t\t\t\t\t", "date": "2019.10.10", "title": "Топло и с щедро слънце днес"}
{"url": "http://www.bnews.bg/article/263772-volen_pokani_dzhambazki_na_boy_po_feysbuk_i_mu_opredeli_chas", "text": "\n Напрежението между коалиционните партньори на ГЕРБ Волен Сидеров и Ангел Джамбазки ескалира до бой в стил ММА. След като Джамбазки се скри и отказа да обясни дали е гей, както твърди партньорът му, лидерът на Атака го издирва през фейсбук, за да се сбият. \r\n\r\n В духа на старите джентълменски традиции Волен и евродепутата ще трябва да се сбият, за да докаже по-нежният войвода, че е истински мъж, а не обратен. \r\n\r\n Така иска Волен, но не е ясно дали Ангел Джамбазки се чувства наранен и ще желае да брани честа си. Ако боят между двамата кандидат-кметове се осъществи, за първи път в историята български политик ще доказва, че не е гей с юмруци. Волен обвинява Джамбазки, че пише доноси и сее интриги по негов адрес в Брюксел. \r\n\r\n Наскоро Джамбазки призна по принуда пред Байрактаров, че не е ходил в казарма, въпреки, че по закон е трябвало да отиде. Скатаването от военна служба на политик, който иска да връща на думи казармата за децата ни, е меко казано странно и неприемливо. \r\n\r\n Каня от утре, 10 октомври, кандидата за кмет на София от ВМРО Ангел Джамбазки където и когато пожелае на физически двубой с всички средства и последствия от това, в който да ми отговори защо цяла година писа доноси срещу мен в Европарламента и да си каже хомосексуалист ли е. Поканата ми важи за всеки ден, считано от 10 октомври. \r\n\r\n Това написа лидерът на \"Атака\" и кандидат за кмет на София Волен Сидеров в профила си във фейсбук.  \r\n\r\n Постът силно развесели социалната мрежа, потребителите се съсипват от коментари. Има разбира се и твърда партийна подкрепа. \r\n \n\t\t\t\t\t\t", "date": "2019.10.10", "title": "Волен покани Джамбазки на бой по Фейсбук и му определи час! "}
{"url": "http://www.bnews.bg/article/263776-zemetresenie_kray_dragoman", "text": "\n Земетресение с магнитуд 2,8 по Рихтер край Драгоман беше регистрирано в нощта срещу четвъртък, предаде БГНЕС. \r\n\r\n Земният трус е усетен в 00:29 ч. с епицентър на 12 км западно от Драгоман и на 52 км северозападно от София, с дълбочина 5 км, уточниха от Европейския сеизмологичен център. \r\n\r\n По данни на Геофизичния институт на БАН земетресението е с магнитуд 2,8 по Рихтер и е с епицентър на територията на Сърбия, близо до границата с България. Няма данни земетресението да е усетено от гражданите.  \r\n \n\t\t\t\t\t\t", "date": "2019.10.10", "title": "Земетресение край Драгоман"}
