{"url": "http://www.bnews.bg/article/264974-nikolay_barekov_pokaza_nay_tsennoto_si_vleze_v_rolyata_na_dyado_koleda", "text": "\n Бившият евродепутат показа богатството си. Николай Бареков пусна семейна снимка с тримата си синове навръх Коледа. \r\n\r\n Ето какво написа той: \r\n\r\n „Благовещено и прекрасно посрещане на Бъдни вечер и на Рождество Христово, скъпи приятели! Да се помолим на Господ Бог, Божия Син и Светия Дух да бдят над нас, нашите семейства и над България!” \r\n \n\t\t\t\t\t\t", "date": "2019.12.25", "title": "Николай Бареков показа най-ценното си! Влезе в ролята на Дядо Коледа!"}
{"url": "http://www.bnews.bg/article/264976-cnn_koi_sa_nay_strannite_koledni_traditsii_po_sveta", "text": "\n Атланта. За милионите, които празнуват Коледа, празникът е синоним на традициите – от печене и декориране на коледни бисквити до украсяване на коледното дърво, предава CNN. Много ходят по магазините или пазаруват онлайн, за да намерят перфектния подарък, докато слушат коледни песни. Хората се наслаждават на коледните паради, концерти и класически коледни филми. По света коледните традиции се различават, но духът е един и същ. \r\n \r\nАвстралия \r\nЗа австралийците означава, че Коледа се пада през летния сезон. Тогава много семейства правят барбекю и след това се отправят към плажа. Дядо Коледа се появява на плажа, понякога даже и на сърф, вместо на шейна.  \r\n \r\nКитай \r\nДокато в много страни лакомствата като бонбони и сладкиши се изяждат на Коледа, в Китай ябълките са празничното лакомство. Смята се, че традицията идва от сходството между китайската дума за ябълка и тази за Бъдни вечер. Въпреки че Коледа не е официален празник в Китай, той става все по-празнуван през последните години. Ябълките са се превърнали в подарък- опаковат ги в специални кутии или ги увиват в цветна хартия, понякога украсена с коледни послания. \r\n \r\nЯпония \r\nВ Япония мъж с бяла брада се появява на Коледа, но това не е Дядо Коледа. Полковник Сандърс от KFC се появява на милиони японски вечери. Историята започва в началото на 70-те години, когато мениджърът на първия KFC в Япония започва да продава кутия с пържено пиле, която да бъде продадена на Коледа. Той каза, че се е вдъхновил, когато е чул чужденците в ресторанта му говорят, че ще пропуснат пуйката за Коледа. Тогава той измисля вечерята с пържено пиле, което да се превърне в чудесен заместител и започва да го пуска на пазара като начин да се отпразнува Коледа. \r\n \r\nЧехия \r\nВ Чехия голямото тържество е на Бъдни вечер, когато се сервират традиционни ястия, включващи пържен шаран. Много семейства ще купят рибата седмици преди Коледа и ще я държат във ваната си, докато не дойде време за вечеря. Но в наши дни много семейства ще пропуснат шарана, за да избегнат жестокостта към животните. \r\n \r\nНорвегия \r\nЗа някои норвежци християнските коледни традиции се смесват с древноезическите. Една от традициите на Бъдни вечер е да скрият всички метли преди лягане, защото се смята, че вещици и зли духове, които излизат през нощта на 24 декември, ще откраднат метлите. \r\n  \r\n \n\t\t\t\t\t\t", "date": "2019.12.25", "title": "CNN: Кои са най-странните коледни традиции по света\r\n"}
{"url": "http://www.bnews.bg/article/264972-babh_otkri_novi_21_tona_pileshko_meso_sas_salmonela", "text": "\n Българската агенция по безопасност на храните (БАБХ) установи пратка с птиче месо от Полша за България, замърсена със салмонела. Цялото количество от 20 745 кг е поставено под забрана и не е допуснато търгуването му на българския пазар.   \r\n\r\n Месото е било предназначено за една българска фирма. Пробата от птичето месо е взета във връзка със засиления контрол на БАБХ върху всяка пратка с птиче месо и субпродукти с произход Полша, предназначени за България. \r\n \r\nМатериалът е взет от охладено цяло пиле, резултатът от анализа е получен на 20.12.2019 г., като е установена салмонела от вид, неопасен за здравето на хората. \r\nСтраната ни е уведомила полските компетентни власти за откритото замърсяване. \r\n  \r\n \n\t\t\t\t\t\t", "date": "2019.12.25", "title": "БАБХ откри нови 21 тона пилешко месо със салмонела"}
{"url": "http://www.bnews.bg/article/264980-patriarh_neofit_blagoslovi_balgarite", "text": "\n На тържествената Света литургия в катедралата \"Св. Александър Невски\" българският патриарх и Софийски митрополит Неофит прочете патриаршеското и синодално послание за големия християнски празник Рождество Христово.  \r\n\r\n \"Отечески приветстваме и поздравяваме с Христовото Рождество всички верни чеда на Светата ни Православна църква, в Родината и далеч от нея, като на всички всесърдечно благопожелаваме душевно и телесно здраве, апостолски дух и богоблагословени успехи във всяко богоугодно и доброполезно начинание\", каза Негово светейшество, прочитайки обръщението на БПЦ към българите.  \r\n\r\n Благодатта и мирът на раждащия се днес Богомладенец, и общението в Светия Дух да бъдат с всички нас, отправи благослов българският патриарх.  \r\n\r\n В посланието се припомнят евангелските събития от Светата нощ във Витлеем, през която се ражда Божият син - Исус Христос. \r\n\r\n Посрещайки днес Богомладенеца, Който идва, за да ни помири с небесата, ние също ликуваме, заедно с небесното войнство, и казваме: \"Слава във висините Богу, и на земята мир, между човеците благоволение!\" (Лука. 2:14). Със светлата радост и с удивлението на витлеемските пастири, ние също притихваме пред нечуваната вест за Неговото раждане (Лука. 2:8-20) и подражавайки на мъдреците от Изтока, ние също Му се покланяме (Мат. 2:1-12), защото днес се изпълнява древното пророчество за спасението на човешкия род. Славим Го и изповядваме Светото Му име, защото с Неговото Рождество за изстрадалия и потънал в грехове свят, на нашите праотци, започва нова епоха - епоха на светлината и на надеждата, епоха на Божието присъствие сред човеците, в която ние вече не сме сами, защото \"с нас е Бог\" (Ис. 8:10), се казва в посланието, прочетено от патриарх Неофит. \r\n\r\n Той отбеляза, че в тази епоха живеем и ние днес, и затова от нас Исус Христос очаква да бъдем верни Негови изповедници и свидетели в нашия свят, съвременни Негови апостоли и носители на тази божествена светлина, която със Своето въплъщение Той донесе за всички: на светлината, която божественият евангелист свидетелства, че \"в мрака свети, и мракът я не обзе\" (Йоан.1:5). А не я обзе и не може да я обземе затова, защото тази светлина извира не от ръкотворен източник, а от Самия Извор на живота, Който от Син Божи днес става и Син Човешки, Богочовек. \"Бог става човек, за да може човекът да стане бог\" - както казва през четвъртото столетие дивният отец на Църквата свети Атанасий Велики.  \r\n\r\n \"Нека в нощта на Рождеството всички ние, които сме Христови, сторим място на раждащия се заради нас и за нашето спасение божествен Младенец, като отворим за Него нашите домове и нашите сърца. Нека не само със слово, но и с дела на милосърдие да покажем принадлежността си към Неговата Света Църква, като според силите и възможностите си се погрижим сред нас да няма вече страдащи и нуждаещи се, гладни и жадни, не само за храна или питие, а и за топла дума, за най-елементарно човешко внимание. Към това ни призовава не само в тази свята нощ, но и във всички дни от живота ни, християнската ни съвест, това очаква от нас раждащият се днес Господ и Спасител наш Исус Христос\", се казва в посланието на патриарх Неофит и на архиереите от Светия синод на БПЦ.  \r\n\r\n Тържествената литургия за Рождество Христово продължава в патриаршеската катедрала \"Св. Александър Невски\". На нея присъстват президентът Румен Радев, директорът на Дирекцията по вероизповеданията Емил Велинов, представители на църковното настоятелство на храма и много вярващи, дошли да почетат Рождеството Христово. \r\n\r\n В посланието се припомнят евангелските събития от Светата нощ във Витлеем, през която се ражда Божият син - Исус Христос.  \r\n\r\n   \r\n \n\t\t\t\t\t\t", "date": "2019.12.25", "title": "Патриарх Неофит благослови българите"}
{"url": "http://www.bnews.bg/article/264968-mitropolit_yosif_hristos_se_rodi_slavete_go", "text": "\n „И рече им Ангелът: Не бойте се, ето, благовестя ви голяма радост, която ще бъде за всички човеци; защото днес ви се роди в града Давидов Спасител, Който е Христос Господ”. (Лука 2:10) \r\n\r\n Възлюбени, \r\n\r\n Христос се роди! Славете Го! \r\n\r\n Това е събитието, което празнуваме днес – Раждането в плът на Господ Иисус Христос – Помазания Месия, Който носи изцерение и мир, както чуваме да говори с устата си Св. Пророк Исайя. Той е „голямата радост”, която ние християните празнуваме в този ден! \r\n\r\n Тържествуваме, защото заради нас днес Бог изпрати Своя единороден Син в света да ни възстанови безкрайното съществуване, което е вечният живот. \r\n\r\n Като християни през този сезон в Църквата ние тържествуваме и участваме в празника Рождество Христово, но се нуждаем от предупреждението, че сме заобиколени от тъй наречения „мир на света”, който ни разсейва и отдалечава  от Христовия мир, тъй необходим да поддържаме вярата си в реалността на вечното съществуване на човешката ни душа и дара на спасението. И още, абсолютно необходимо е да бдим и да не се залъгваме от брилянтните и бляскави изкуствени светлини на света като по този начин губим истинската Христова светлина, която ни просвещава. \r\n\r\n „Защото на този ден”, според Св. Йоан Златоуст, „приключи вековното робство, дяволът се посрами, демоните съзряха светлината, смъртта се разруши, раят се отключи, проклятието бе отменено, грехът - заличен, прегрешението - опростено, истината - възстановена”. (Проповед на Рождество, ч. 27) \r\n\r\n Така че, възлюбени, събрани за прослава на Пресвета Троица, нека се възрадваме от все сърце и се приготвим да се причастим със Св. Тяло и Св. Кръв на нашия Господ и Спасител Иисус Христос. Нека празнуваме този ден и не забравяме, че Бог е любов, а ние сме Негови чеда. През тази наша кратка визита на света, каквато беше и на Единородния Син Божий, нека се развеселим в Него, пребивавайки в светлината на Неговото присъствие. \r\n\r\n Днес ние стоим заедно с ангелите и пастирите до Родилия се в пещерата, утре ще застанем пред Него в царството Божие, което Той е приготвил за нас от „создание мира”. \r\n\r\n Така че, да се поздравим един друг в един глас: „Христос се роди! Славете Го”! Амин. \r\n\r\n Честита, благословена и успешна Новата 2020 Година! \r\n\r\n С обич в Родилия се Богомладенец,             \r\n\r\n (П)  + Митрополит ЙОСИФ \r\n\r\n   \r\n \n\t\t\t\t\t\t", "date": "2019.12.25", "title": "Митрополит Йосиф: Христос се роди! Славете Го!"}
{"url": "http://www.bnews.bg/article/264978-koi_sa_taynite_na_traditsionnata_koledna_trapeza_i_traditsii", "text": "\n Коледа е магия, любов, смирение, доброта, надежда и още милион неща! Коледа не е просто празник, Коледа е чувство! Самото изричане на тази дума изпълва сърцата и душите на малки и големи. Коледа е олицетворение на семейството, мили спомени от детството, най-греещите детски личица, очакващи подаръци под елхата. \r\n\r\n Кой измисли украсяването на елха? \r\n\r\n Невъзможно е да си представим зимните празници без елха. Магията е в щастието, отразено в очите на любимите ни хора, украсяването на дома, приготвянето на богата коледна трапеза... и една коледна звезда, свързана с най-съкровените ни желания и мечти. Коледа ни прави по-добри, по-усмихнати, кара ни да мечтаем и обичаме повече. Цялото суетене и суматоха около празника, предварителната подготовка и очакване, са онези емоции, които ни карат да чувстваме приятна умора, примесена с любов! \r\n  \r\n\r\n На трапезата на този, така наречен, пръв блажен ден след постите, присъстват и други „забранени” до този момент продукти – сирене, кашкавал, мляко, масло. Предястията и салатите са типичните за сезона - с картофи, печени чушки, боб, млечни сосове. \r\n\r\n Коледа е и денят на вкусните сладкиши. Коледните меденки, тиквеникът и баклавата са задължителни, като през годините на българската трапеза се появи и немският щолен.  \r\n\r\n Напоследък набират популярност и пълнената пуйка и пиле. Патица с картофи и зелеви листа е типична за германците, редица региони на Франция, Белгия, Холандия, Австрия. \r\n  \r\n\r\n Бутът от елен е приет да присъства на коледната трапеза на скандинавците. Финландците си похапват шунка, горчица и хляб, както гювеч с дроб, стафиди, моркови и картофи. \r\n\r\n Във Франция обикновено се сервира гъши или патешки дроб, гъска или пуйка с кестени и плънка. Панетоне и Пандоро са типични за Коледата в Италия, Бакалао за Португалия. В Испания коледната трапеза е много богата, но неизменно присъстват бадемите. “Ахо бланко” е супа с бадеми, типична за коледното меню, особено в южна Испания. \r\n  \r\n\r\n “Кутята” е типична за Украйна, Русия, Полша, Латвия и се приготвя от ечемик или жито с мед, сушени плодове и ябълки. В Канада и Сащ се сервира сочна пълнена пуйка, картофено пюре, сос от червени боровинки, а за десерт коледен пудинг.  \r\n \n\t\t\t\t\t\t", "date": "2019.12.25", "title": "Кои са тайните на традиционната коледна трапеза и традиции\r\n\r\n"}
{"url": "http://www.bnews.bg/article/264973-cherna_koleda_bashta_i_dvete_mu_detsa_se_udaviha_v_baseyn", "text": "\n Трагедия почерни Коледа - баща и двете му деца бяха открити мъртви вчера в плувен басейн в южния испански курорт Коста дел Сол, където били отседнали за празниците, съобщиха местните власти, цитирани от Ройтерс. \r\n\r\n Регионалното правителство на Андалусия съобщи в Туитър, че полицията е пристигнала на мястото в градчето Михас, край Малага, в ранния следобед, след телефонно обаждане, и открила в басейна телата на 53-годишен мъж, деветгодишно момиче и 16-годишен тинейджър. \r\n\r\n Полицията разследва как се е стигнало до удавянето, информира БТА. Местни медии цитираха свидетели, че бащата и 16-годишният му син скочили един след друг във водата да спасяват дъщерята, която се давела, но и те загинали. \r\n\r\n Местният в. \"Сур\" пише, че причината за злополуката вероятно е проблем в системата за оттичане на водата от басейна, предаде Франс прес. \r\n \n\t\t\t\t\t\t", "date": "2019.12.25", "title": "ЧЕРНА КОЛЕДА: Баща и двете му деца се удавиха в басейн"}
{"url": "http://www.bnews.bg/article/264977-vodata_v_rayona_na_pernishkiya_kvartal_prouchvane_e_negodna_za_piene", "text": "\n Водата в района на кв. \"Проучване\" и ул. \"Рашо Димитров\" нр. 5 в Перник е негодна за пиене, съобщава Регионалната здравна инспекция /РЗИ/, предаде Нова тв. При микробиологичен анализ в три проби са установени несъответствия по показателите \"колиформи\" и \"ешерихия коли\" /кв. \"Проучване\"/, като в две от тях е констатирано наличие на сулфитредуциращи клостридии /кв. \"Проучване\" и ул. \"Рашо Димитров\" 5/. Започва обследването, за да се разбере къде се губи водата на Перник \r\n  \r\n\r\n За резултатите е уведомено ръководството на ВиК дружеството. По разпореждане на РЗИ водоподаването в района на кв.\"Проучване\" е преустановено до възстановяване на качеството на водата. На населението е осигурена питейна вода от цистерна. Извършват се ремонтни дейности от \"ВиК\". След вземане на контролни проби и възстановяване на качеството на водата жителите ще бъдат информирани своевременно, уточнява РЗИ \r\n \n\t\t\t\t\t\t", "date": "2019.12.25", "title": "Водата в района на пернишкия квартал \"Проучване\" е негодна за пиене\r\n\r\n"}
{"url": "http://www.bnews.bg/article/264975-desniyat_totev_se_gushna_s_leviya_gergov_zaradi_dalaverata_s_transporta", "text": "\n Десният кмет Иван Тотев се гушна с левия си опонент Георги Гергов заради далаверата с транспортния проект на Пловдив. Това коментират пловдивчани след разкритията за дългата опашка от ДС-кадри, укрита зад една от най-големите обществени поръчки в града. \r\n\r\n В крупната кражба на близо 20 млн. лв. от бюджета на Пловдив участват офицери от бившите служби, настоящи политици с патриотична осанка и леви разбирания, межународни аферисти, които са плели мрежи на няколко континента и дори един убит банкер. \r\n\r\n Основно действащо лице в аферата е Георги Аврамчев. Той е един от управителите на фирма „Омега сървизис“, която е подизпълнител на испанската фирма „Индра Системас С.А.“, която спечели договора на стойност 19 570 062 лв. c ДДC. Според Търговския регистър той е управител на компанията „РИДЖЪНТ ЮРОПИЪН ПРОПЪРТИ БЪЛГАРИЯ ЕООД“. Дружеството е по-известно като собственик на софийския ЦУМ. През 2004 година той бе купен от бизнесмена Георги Гергов за 20 млн. евро.  \r\n\r\n Из Пловдив редовно се носи слуха, че Гергов е твърде близък с бившия кмет Тотев по бизнеслиния. Двамата не крият близостта си от години, а освен това ги крепи и обща масонска клетва в ложата „Слънце Ориент”, командвана от руския консул. \r\n\r\n Паметливи припомнят общата инициатива на Иван Тотев и Георги Гергов да строят Дом на операта на територията на панаира срещу държавните акции от 20% в капитала на изложението. Наложи се Изпълнителната комисия на ГЕРБ и лично премиерът Борисов да ударят спирачките на далаверата, която целеше просто да прехвърли книжата в ръцете на собственика Гергов. \r\n\r\n Предисторията \r\n\r\n За да се проследи цялата мрежа от фирми, трябва първо да бъде дръпнато въженцето на транспортния проект на Пловдив. А то се крие в подизпълнителят на испанската фирма „Индра Системас С.А.“, която спечели договора на стойност 19 570 062 лв. c ДДC. Това е дружеството „Омега сървисиз“ ЕАД.  \r\n\r\n При официалното подписване на договора в Пловдив в средата на февруари 2015 г. обаче дружеството носи името \"C.P.И. България\" EAД.  \"C.P.И. България\" EAД трябва да извърши инcтaлиpaнето на бopдoвoтo инфopмaциoннo и кoмyникaциoннo oбopyдвaнe в автобусите, както и пътничecкитe инфopмaциoнни тaблa и eлcиcтeми пo cпиpкитe. \r\n\r\n Оказва се обаче, че по това време \"C.P.И. България\" вече е голям данъчен длъжник на ТД на НАП в София и има издаден ревизионен акт за установени задължения от 1 567 689,22 лв. по ЗКПО и ЗДДС. Въпреки това тя е допусната да работи в Пловдив и монтира договореното оборудване, което не работи и до днес. \r\n\r\n Въпросната фирма подизпълнител е регистрирана в София на 2 октомври 2008 г. с името „Иннова Сървисиз“ АД, а по-късно става ЕАД. На 12 март 2012 г. се преименува на \"С.Р.И. България“. От 11 май 2017 г. пък вече се казва „Омега Сървисиз“.  Първоначално капиталът на дружеството е собственост на Емануил Василакис, който има участия в още 18 фирми. В борда на директорите на ЕАД-то, по времето когато то работи в Пловдив, влизат още Георги Аврамчев и Панайотис Вузулидис.  \r\n\r\n Тук вече започва крими връзката \r\n\r\n Въпросният Аврамчев се оказва изключително интересно лице, сочи проучване в информационните масиви. Първата публикация за него е от 1997 година във вестник „Банкер“. Според нея той е един от акционерите, участвали в увеличението на капитала на Росексимбанк през фирма АИГ трейдинг. Както е известно трезорът преди носеше името „Тракия банк“, гр. Пловдив, който впоследствие бе закупен от убития банкер Емил Кюлев. По-късно банката бе преименувата на ДЗИ банк, а сега е KBC. \r\n\r\n Според комисията по досиетата Кюлев, бивш служител на МВР, фигурира в досиетата на Държавна сигурност. \r\n\r\n Може би неслучайно в медиите името Георги Аврамчев излиза като председател на федерацията по плувни спортове. На това място преди него е бил точно Емил Кюлев. В едно от интервютата си, Аврамчев благодари лично на Кюлев, който помагал на плувните спортове в България. \r\n\r\n Настоящите съдружници на Аврамчев също не са случайни, а голяма част от тях също пазят спомени за бившата Държавна сигурност. Във фирмите ЦИТРОН ДЖИ ЕС ЕМ АД, КОНСУЛТ 2003 ООД, БУЛМАШ - ИЗТОК ЕООД, той е съдружник с Христо Бориславов Дионисиев.  \r\n\r\n Очевидно съвпадението на имената не е случайно, Христо е синът на известния български бизнесмен Борислав Дионисиев. \r\n\r\n Борислав Дионисиев е бил агент на Държавна сигурност под псевдоним „Христов“ във Второ главно управление. Вербуван е през 1981 г. като агент по американска линия.Твърди се, че в ДС e завеждал т.нар. гръцка линия, което обяснява връзката на Аврамчев с гръцките „инвеститори“. \r\n\r\n В продължение на дълги години Дионисиев представлява в страната интересите на гръцкото семейство Вардиноянис, чието богатство се изчислява на $8 млрд В България участва в първия опит за приватизация на Булбанк, в който Вардиноянис не печели заради по-ниска оферта на първи кръг. Впоследствие търгът е отменен и Борислав Дионисиев се разделя с гръцката фамилна групировка. \r\n\r\n Впоследствие Дионисиев се превръща в инвеститор в разни сектори на българската икономика. Намесва се в българския бизнес с дистрибуция на горива, първоначално работейки с държавната тогава „Петрол“, а през 1992 създава собствена верига бензиностанции „Булвария холдинг“. По различно време Дионисиев има дялове във „Варко“, „Балкантурист“, „Електроимпекс“, „Елфарма“, „Софарма“, „Машиноекспорт“, „Електромашинари холдинг“ и „Булярд“. \r\n\r\n Настоящите бизнесъдружия на Аврамчев също не са безинтересни. Във фирма ЕПСИЛОН КОНСТРАКШЪН ЕАД например той е съдружник с Филип Чипев. \r\n\r\n Пак според Търговския регистър Филип Чипев е съдружник със зам-министъра на труда и социалната политика Султанка Петрова, назначение на Валери Симеонов от „Патриотичен фронт“. Интересите на Валери Симеонов към Пловдив не са тайна. На последните избори той имаше дори кандидат за кмет в лицето на проваления градоначалник Славчо Атанасов, който за пореден път пропадна в надпреварата. \r\n\r\n Въпросният Филип Чипев нашумя след като през 2018 година охранител загина в новата сграда на Партийния дом. Тогава се оказа, че компанията \"НС ГРУП\" ДЗЗД е собственост на Чипев, но преди това тя е била на Султанка Петрова. В последствие зам.-министърката бе оневинена за конфликт на интереси. \r\n\r\n Кой кум, кой сват, кой на булката брат, трябва да определят отговорните институции. От тях зависи да дръпнат въжето на крупната далавера и да кажат кой взе парите от транспортния проект на Пловдив и дали бившият кмет и подчинените му не са ощетили българските и европейските данъкоплатци, като са подписвали документи, за които има съмнение, че са с невярно съдържание.   Новият главен прокурор Иван Гешев и шефът на КОНПИ Сотир Цацаров вече заявиха, че няма да цепят басма на никого и ще атакуват всеки, който гази закона.  А тръгнат ли по пътя на парите, кой знае какво още ще излезе от пловдивските потайности? \r\n\r\n   \r\n\r\n   \r\n \n\t\t\t\t\t\t", "date": "2019.12.25", "title": "Десният Тотев се гушна с левия Гергов заради далаверата с транспорта"}
{"url": "http://www.bnews.bg/article/264979-godinata_na_plaha_koi_sa_zabranenite_yastiya", "text": "\n Предстоящата 2020 г. ще се проведе под покровителството на Белия метален плъх според китайския зодиак. И въпреки че има още няколко дни до посрещането на Нова година, много отговорни домакини вече обмислят менюто, като се интересуват от вкусовете на символа на настъпващата година. \r\n\r\n В този материал ще ви разкажем за това, с какво си струва да зарадвате близки в новогодишната нощ на празничната трапеза и от кои ястия е по-добре да откажете.  \r\n\r\n Покровителят на идната година не е прекалено придирчив към храната, което означава, че можете да готвите каквото си пожелаете. Такова мнение често може да бъде чуто от хора, които не са се задълбочили в познанията на източната астрология. Плъхът може да не е твърде придирчив, но има и специални вкусове, които трябва да се вземат предвид при подготовката на празничното меню. \r\n\r\n Какво да приготвя за Новата 2020 година - какво обича Плъхът \r\n\r\n Експертите казват, че на масата трябва да има голям брой ястия - Плъхът обожава разнообразието. Но в никакъв случай не прекалявайте с количеството. Плъхът е много практично животно, което няма да понесе излишните ви разходи и прекомерни отпадъци. Пригответе точно толкова, колкото ви е необходимо за обилна среща на празника - по-добре е да избягвате излишъка, който впоследствие просто ще бъде изхвърлен... \r\n\r\n Специалистите съветват да приготвите различни ястия в малки количества, така че масата да се окаже ярка, цветна и разнообразна. Обърнете внимание предимно на начина на поднасяне. Зеленчуците и плодовете, предястията от зеленчуци и сирене и дори рибните хапки ще бъдат посрещнати много добре от Плъха. Месото може да се приготви по всякакъв начин и във всяко количество. \r\n\r\n Впрочем при посрещането на 2020 г. само „плюс“ ще бъде приготвянето на традиционни празнични салати, както и традиционни основни ястия. От векове Плъхът живее близо до човека и затова на практика се е превърнал в пазител на традициите и обичаите. \r\n\r\n В същото време можете да опитате нова рецепта или да разнообразите вече познатите ястия с допълнителни съставки - Плъхът не е против експериментирането и иновациите. Единственият съвет е да се опитате да приготвите планираното ново ястие поне веднъж преди празника, за да се уверите впоследствие в перфектния му вкус. \r\n\r\n Какво не трябва да слагате на масата за Нова година - основни забрани \r\n\r\n Горните съвети за подготовка на празнично меню могат да бъдат \"разредени\" с забрани. Да, те съществуват при посрещането на Годината на Металния плъх, защото той не яде всичко наред, както обикновено се смята. \r\n\r\n Например Плъхът не обича остри миризми. Затова от \"изисканите\" миризливи сирена, подправки и маринати за месо трябва да се откажете за празничната трапеза. Не плашете животното, което ще ви покровителства през цялата следваща година! \r\n\r\n Плъхът не обича мазни храни и затова си струва да се откажете от пържени ястия в новогодишната нощ. Не е необходимо да приготвяте ястия с мазни меса - опитайте се да направите менюто възможно най-леко, полезно и здравословно. \r\n\r\n Не трябва да приготвяте грис за Нова година, който Плъхът просто не усвоява - но е малко вероятно на някого да му хрумне точно на Нова година да предложи такова празнично ястие. Опитайте се да не добавяте грис като сгъстител в сос и сладкиши, за да не отклоните претенциозното животно от дома си. \r\n\r\n От зеленчуците Плъхът не обича зеле и репички - те също трябва да бъдат изхвърлени, когато приготвяте ястията. \r\n\r\n Обърнете внимание, че 2020 г. ще бъде високосна, което означава, че няма да е лесна. Чакат ни много промени, както към по-добро, така и към по-лошо. Опитайте се да отпразнувате Нова година по такъв начин, че да презаредите настроението си за следващата година - това, заедно с добрата воля на Плъха, ще ви спаси в моменти на възможни затруднения. \r\n\r\n   \r\n \n\t\t\t\t\t\t", "date": "2019.12.25", "title": "Годината на Плъха - кои са забранените ястия?\r\n"}
{"url": "http://www.bnews.bg/article/264971-chestito_rozhdestvo_hristovo", "text": "\n Рождество Христово, Коледа, Божик или Божич, е един от най-светлите християнски празници. На него честваме раждането на Сина Божий Иисус Христос. \r\n\r\n Според Евангелието от Лука това станало в град Витлеем, провинция Юдея. Православните християни честват Рождество Христово. При католиците и протестантите Рождество е най-почитаният празник. \r\n\r\n На големия празник всички ходят на църква. По традиция Коледа се празнува в нашата страна три дни. На Рождество Христово свършват постите и обядът е блажен и много богат. На него задължително се поднася баница с най-различни плънки - месо, зеле, гъби, праз, тиква и др. \r\n\r\n Трапезата не се вдига цял ден. Пепелта се пази през всичките дни от Игнажден до Йордановден, а после се събира и служи за лек на различни болести през цялата година. \r\n\r\n Когато домакинът стане от трапезата, ходи приведен, за да са така приведени до земята и отрупани с плод клоните на дърветата. На плодните дръвчета се връзва слама, за да раждат. \r\n\r\n На Коледната трапеза могат да се видят хлябове и питки с различни форми и шарки, които също са свързани с големия празник, а са и възпети в песните на коледарите. Много от тях според старите традиции са с формата на различни селскостопански сечива, с които се обработва земята, за да се роди житото, или върху тях са изрисувани и обозначени селските сечива, занаяти, покъщнина, домашни животни, без които животът в селото е немислим. \r\n\r\n Освен тях се омесват и изпичат краваи или малки питки с кръстове, които се дават на коледарите, когато запеят на пътната врата. Върху някои от тях се поставя и по една паричка - символ на благоденствие и богатство. \r\n\r\n Според най-старите традиции брашното за тези религиозни хлябове или питки се пресява три пъти, за да стане \"копринено\", както се пее за него, а водата, с която се замесва, трябва да бъде донесена в бяло менче от девойка или млада булка в къщата, която още не е раждала. \r\n \n\t\t\t\t\t\t", "date": "2019.12.25", "title": "Честито Рождество Христово!"}
