{"url": "http://www.bnews.bg/article/253698-zalozite_se_vdigat_f_16_i_gripen_v_diva_nadprevara_korigirat_ofertite_si_za_samoleti", "text": "\n В деня, в който политико-военната комисия разглежда отговорите за подобряване на офертите за нов боен самолет на българските ВВС, основните претенденти в надпреварата показаха сериозна активност на всички фронтове. \r\n\r\n Зам.-държавният секретар на САЩ Джон Съливан пристигна в София за разговори с президента, външния и военния министри. \r\n\r\n „В момента върви технически преглед и зависи от българските власти да оценят офертите и да взимат решение. (…) Радвам се да видя, че американската компания е направила атрактивна оферта за продажба на изтребители, които други наши партньори вече притежават и ще ги направи съвместими. (…) Ние в САЩ  правим всичко възможно да подпомагаме нашите партньори в НАТО”, подчерта Съливан по време на съвместно изявление с вицепремиера Екатерина Захариева. \r\n\r\n Американската оферта за нов изтребител е F-16V „Вайпър”. Към момента няма подробности за новата подобрена оферта. \r\n\r\n Основен негов конкурент е шведският „Грипен”. Малко след изказването на Съливан стана ясно, че правителството на скандинавската страна също значително е подобрило предложението си. Има и конкретика – офертата вече е за 10 изтребителя, а не за 8, предаде БТВ. \r\n\r\n „Оптимизираната оферта покрива всички задължителни изисквания на България, тя е в рамките на зададения бюджет и първите изтребители ще бъдат доставени до 24 месеца след подписването на договора”, посочиха от шведското правителство. \r\n\r\n Междувременно днес  \r\n \n\t\t\t\t\t\t", "date": "2018.12.14", "title": "Залозите се вдигат: F-16 и Грипен в дива надпревара, коригират офертите си за самолети!"}
{"url": "http://www.bnews.bg/article/253688-tova_li_e_novoto_gadzhe_na_dara", "text": "\n От няколко дни насам се носят слухове, че поп певицата Дара има ново гадже, което й е помогнало да преживее раздялата с Папи Ханс. Изпълнителката на „К‘во не чу“ беше пуснала и фотос с тайнствен мъж в социалната мрежа Инстаграм, но откакто медиите разнесоха кадъра и писаха, че той е новият й любим, тя незабавно го изтри от профила си. \r\n\r\n Близки от обкръжението на красавицата издадоха, че момчето от въпросната снимка е хип-хоп DJ от формацията „Dope Zoo” и се казва Живко Гичев. В неговото място в социалните мрежи също се натъкнахме на друго фото, на което двамата с Дара позират в студиото, пише HotArena. \r\n\r\n Приятелите им са категорични, че двамата се познават отдавна и нещото, което ги свързва, е музиката. Ако са успели да станат двойка, биха изненадали и тях самите, тъй като на този етап не афиширали пред никого други отношения, освен професионалните им такива. Ако са стигали до интимности, най-вероятно това е било за кратко. \r\n\r\n Подозрително е обаче, че Дара изтри снимката си с Живко. В профила й останаха само онези, на които е с Папи Ханс, въпреки че са направени след като съобщиха публично, че са се разделили и няма начин отново да се съберат. \r\n \n\t\t\t\t\t\t", "date": "2018.12.14", "title": "Това ли е новото гадже на Дара? "}
{"url": "http://www.bnews.bg/article/253697-rumen_radev_sezira_ks_za_byudzhet_2019", "text": "\n За да не забави действието на бюджетния закон от началото на 2019 г., президентът обнародва Закона за държавния бюджет на Република България, въпреки несъгласието с някои положения в него, съобщиха от президентството. \r\n\r\n  които засягат основни права на гражданите. Конституционното им признание изисква от законодателя да зачита техните проявления и да не отстъпва от съществуващите им гаранции. Според държавния глава това задължение не е изпълнено с разпоредбите на чл. 96 и § 14, т. 1, 2, 3, б. „а“ и § 15 от Закона за държавния бюджет на Република България за 2019 г. Приетите с тях правила са отстъпление от принципите на социалната и правовата държава, създават неравенство пред закона и прилагането им ще доведе до противоконституционни последици. \r\n\r\n Според президента непостъпването на средства от концесията на летище София във Фонда за гарантиране устойчивост на държавната пенсионна система е конституционно неприемливо.  Правото на пенсионно осигуряване би останало просто една декларация, ако държавата не създава гаранции за неговото упражняване. Неразривната връзка между това право и задълженията на държавата изисква да се отчитат съществуващите реалности, поставящи в риск пенсионната система - неблагоприятното съотношение между работещите и пенсионерите, застаряването на населението, ниските доходи. Социалната държава трябва да приема закони, които да стабилизират тази система. Ограничаването на приходоизточниците на Фонда поставя под съмнение дългосрочното изпълнение на неговото предназначение – да гарантира стабилността на пенсионната система. Така законодателят се отклонява недопустимо от принципа на социалната държава и застрашава упражняването на едно конституционно гарантираното право на гражданите. \r\n\r\n В искането се оспорва и въвеждането на упражненото право на пенсия като несъвместимост със заемане на длъжност за държавен служител.  Реализирането на едно конституционно право, което не влияе негативно върху безпристрастното и законосъобразно изпълнение на държавната служба в обществен интерес, не може да направи едно лице негодно да е държавен служител. Приетата уредба създава неравно третиране в зависимост от основанието за пенсиониране и засяга придобити права, в нарушение на принципите за равенство пред закона и правовата държава. Това законодателно решение не позволява да се отчетат потребностите в различните администрации. Създава се опасност за изпълнението на публични функции, за които след задължителните според закона уволнения може да не се намерят професионално подготвени кандидати. \r\n \n\t\t\t\t\t\t", "date": "2018.12.14", "title": "Румен Радев сезира КС за бюджет 2019 "}
{"url": "http://www.bnews.bg/article/253669-dara_ot_malka_s_golyama_chasha", "text": "\n Певицата Дара от малка е с голяма чаша. Бившето гадже на Папи Ханс върна лентата назад, когато е на невръстната възраст от три годинки. Въпреки това тийн звездата не крие, че обича да си пийва. И явно от дете не се притеснява да вдига големи чаши, пише \"България днес\". \r\nНа стария фотос се вижда, как Дара държи огромна чаша с детско шампанско и дава тост на свой роднина. След наздравицата певицата гаврътва напитката и се усмихва сладко–сладко. \r\n \n\t\t\t\t\t\t", "date": "2018.12.14", "title": "Дара от малка с голяма чаша "}
{"url": "http://www.bnews.bg/article/253695-kremal_othvarli_priziva_na_sasht_da_osvobodi_ukrainskite_moryatsi_no_chaka_sreshta_vav_vashington", "text": "\n Кремъл отхвърли днес американския призив към Русия да освободи задържаните украински кораби и моряци, но добави, че Москва остава заинтересувана от среща на високо равнище с Вашингтон, предаде Ройтерс. \r\n\r\n Вашингтон каза вчера, че среща между президентите Доналд Тръмп и Владимир Путин няма да има, докато руснаците не освободят трите украински военни кораба и техния екипаж, пленени миналия месец край Кримския полуостров. \r\n\r\n \"Такава позиция, разбира се, не може да бъде основание да нарушим правните процедури и разследването срещу тези, които нарушиха държавните граници на Русия\", заяви в конферентен разговор говорителят на Кремъл Дмитрий Песков. \r\n\r\n Прессекретарят на свой ред определи като \"неоснователни\" американските обвинения срещу руската гражданка Мария Бутина. Тя се призна вчера за виновна пред федерален съд във Вашингтон, че е действала като руски агент с цел да се внедри във влиятелно американско оръжейно лоби, за да окаже влияние върху американски консервативни активисти и политици. \r\n\r\n Руският външен министър Сергей Лавров отправи критики към САЩ, че са се опитали \"да пречупят волята й и да я принудят да признае неща, които вероятно не е направила\", предаде Франс прес. \r\n\r\n \"Тя е задържана при по-тежки условия от тези, при които обикновено биват държани опасни рецидивисти\", каза Лавров. \r\n\r\n     \r\n \n\t\t\t\t\t\t", "date": "2018.12.14", "title": "Кремъл отхвърли призива на САЩ да освободи украинските моряци, но чака среща във Вашингтон"}
{"url": "http://www.bnews.bg/article/253696-chetvarta_zhertva_na_terorista_v_strasburg", "text": "\n Издъхнал е четвърти човек, ранен при терористичната атака на Коледния пазар в Страсбург, съобщи прокурорът на Париж.  \r\n\r\n В четвъртък френските спецчасти ликвидираха и стрелеца. Той е бил застрелян след акция, продължила 5 часа. Операцията е определяна като една от най-мащабните през тази година във Франция. Над 700 тежко въоръжени полицаи се включиха в издирването. Акцията започна през деня, продължи с 5-часова пълна блокада на квартала, в който се намират близките на 29-годишния мъж.  \r\n \n\t\t\t\t\t\t", "date": "2018.12.14", "title": "Четвърта жертва на терориста в Страсбург!"}
{"url": "http://www.bnews.bg/article/253694-tsenata_na_vodata_skacha_bilo_neizbezhno", "text": "\n Поскъпването на водата е неизбежно, обявиха от Комисията за енергийно и водно регулиране. Цените са заложени в бизнес плановете на ВиК дружествата, които са били одобрени още през 2017 г. \r\n\r\n От регулатора поскаха лицензионен режим за водните дружества, така че да могат да ги санкционират когато не изпълняват задълженията си. Директорът на Дирекция „Водоснабдителни и канализационни услуги“ в КЕВР Ивайло Касчиев посочи, че в сектора са нужни инвестиции от 12 млрд. лв., а за миналата година са били вложени около 96 млн., от които 26,5 млн. са от държавния бюджет. \r\n\r\n Анализ показва, че загубите на вода надхвърлят 60 процента, а компаниите масово работят неефективно. Касчиев отбеляза, че 45% от всички водомери, монтирани на входовете на жилищните сгради са извън техническа и метрологична годност. По думите на експерта дружествата от години нито тестват уредите, нито подменят амортизираните. \r\n\r\n От комисията отправиха критика към регионалното министерство, че от години бави въвеждането на водни помощи – аналогично на енергийните. Това е единственият вариант дружествата да могат да увеличават разходите си за инвестиции (което става през цените), а социално слабите да бъдат защитени, предаде БТВ. \r\n \n\t\t\t\t\t\t", "date": "2018.12.14", "title": "Цената на водата скача, било неизбежно"}
{"url": "http://www.bnews.bg/article/253674-enrike_iglesias_i_ana_kurnikova_prodavat_kashtata_si_v_mayami", "text": "\n Испанският певец Енрике Иглесиас и тенисистката Ана Курникова продават къщата си в Маями за 4,85 милиона долара, съобщи вестник \"Уолстрийт джърнъл\", цитиран от БТА. Звездната двойка е купила къщата през 2015 г. за 1,8 милиона долара. Но оттогава почти напълно я преустроила. Общата площ на дома е 631,7 кв.м. Има шест спални с бани, открит басейн и отделна сграда за кухня. \r\n\r\n Отначало в къщата щели да живеят родителите на Курникова, но после знаменитостите решили да се преместят там с двете си деца. Сега обаче те продават къщата, защото се е оказала твърде голяма за семейството, уточни агенцията за недвижими имоти, която ръководи продажбата. \r\n\r\n Курникова и Иглесиас се запознаха през 2001 година, когато снимаха заедно клипа на песента \"Escape\". А през декември 2017 г. им се родиха близнаци - момче и момиче. \r\n \n\t\t\t\t\t\t", "date": "2018.12.14", "title": "Енрике Иглесиас и Ана Курникова продават къщата си в Маями"}
{"url": "http://www.bnews.bg/article/253687-zakon_za_deteto_i_semeystvoto_prez_2019_g", "text": "\n През 2019 г. ще се подготви и приеме заложеният в управленската програма Закон за детето и семейството. Това съобщи социалният министър Бисер Петков, който направи отчет на изминалата 2018 г. и очерта приоритетите на министерството за следващата година.Предстои в кратки срокове да бъде подготвена и утвърдена и подзаконовата уредба към новото законодателство за хората с увреждания, акцентира още министър Петков. \r\nРавносметката на министерството за отминаващата 2018 г. е за напрегната, но резултатна година, динамична откъм събития и ключова откъм реформи за уязвимите групи и в частност хората с увреждания, заяви министър Петков. Той припомни, че бяха приети законите - за хората с увреждания, за предприятията на социалната и солидарната икономика, а вече на първо четене в социалната комисия на Народното събрание мина и Законът за социалните услуги, който вероятно ще бъде окончателно приет в началото на следващата година, съобщи Дарик. \r\nДневният ред на министерството основно се доминираше от исканията на хората с увреждания, завършваме годината с приети закони, с удовлетворени искания и с намерения за последващи стъпки в същата посока, изтъкна Петков. \r\nМинистърът обърна внимание и на Закона за личната помощ. Той разясни, че предоставянето на услугите личен асистент, социален асистент и домашен помощник ще продължи от началото на следващата година. Осигурени са средства така, че услугите да не се прекъсват до изготвянето на индивидуалната оценка по новия закон за личната помощ. В момента около 24 000 са потребителите на тези услуги. На база на споразуменията между Агенцията за социално подпомагане (АСП) и общините ще се осигури услугата на всички, които я ползват сега. От 1 септември ще се предоставя лична помощ, а до тогава асистентите ще се ползват по досегашния ред. \r\nОтпускат 150 млн. лева допълнително за хората с увреждания догодина \r\nПо отношение на пазара на труда, министър Бисер Петков отчете нормативните промени, заради недостига на работна сила в условия на продължаващо намаляване на безработицата. Чрез мерките в Националния план по заетостта, Оперативна програма \"Развитие на човешките ресурси\" (ОПРЧР) си поставихме цел да активираме демотивираните и да повишаваме квалификацията на хората, каза министърът. Връщането на българите от чужбина е най-перспективната, най-важната посока за решаване на проблемите на пазара на труда и демографията, отбеляза още Бисер Петков. \r\n\r\n Той припомни направеното за облекчаване на процедурите за заетост на граждани от трети държави, както и подписаните спогодби с Армения и Молдова. Предстоят спогодби с Украйна, Грузия и Беларус. Трудовите спогодби вървят паралелно със спогодби за осигурителните отношения. \r\nМинистърът прогнозира, че очертаващият се проблем за недостиг на работната сила догодина ще продължи да се изостря, затова са необходими мерки за преодоляването му. \r\nОт началото на годината ще стартира и услугата патронажна грижа, чрез която възрастни хора ще бъдат подпомогнати от медицински лица с мобилна почасова грижа. Ресурсът е 46 млн. лева и е насочен към 17 000-18 000 души. \r\n \n\t\t\t\t\t\t", "date": "2018.12.14", "title": "Закон за детето и семейството - през 2019 г."}
{"url": "http://www.bnews.bg/article/253681-mayli_sayras_shte_se_snima_v_seriala_chernoto_ogledalo", "text": "\n Майли Сайръс потвърди, че се готви да се снима в петия сезон на сериала \"Черното огледало\" на Нетфликс, съобщи Контактмюзик, цитиран от БТА. Изпълнителката на хита \"Nothing Breaks Like a Heart\" ще се завърне на малкия екран, след като взе участие в режисирания от Уди Алън мини сериал \"Криза в 6 сцени\" на студиата Амазон. Тя поясни, че придобила значим опит по време на снимките в Кейптаун, докато по същото време домът в Калифорния, който притежава заедно с Лиъм Хемсуърт, бе разрушен от горски пожари. \r\n\r\n \"Научих много за себе си по време на снимките в Кейптаун и смятам, че ще мога да се възползвам наученото, докато работя над следващата си роля\", каза тя. \r\n\r\n Вестта за предстоящото й участие в \"Черното огледало\" идва, след като 26-годишната Майли наскоро увери, че не възнамерява да се занимава единствено с актьорство. Тя направи големия си пробив като актриса през 2006 г., когато се превъплъти в образа на Хана Монтана в продължилия 4 сезона едноименен сериал на \"Дисни\". По сериала бе адаптиран филм, който излезе на екраните през 2009 г. \r\n \n\t\t\t\t\t\t", "date": "2018.12.14", "title": "Майли Сайръс ще се снима в сериала \"Черното огледало\""}
{"url": "http://www.bnews.bg/article/253685-leo_bil_stignal_danoto_narkotitsite_i_krazhbite_za_men_byaha_ezhednevie", "text": "\n Известният кулинар и певец Лео Бианки днес изглежда щастлив и успешен. Радва се на хубаво семейство с любимата Лучия и техните близнаци Мартия и Николо, има верига заведения, популярен е. Животът му обаче не винаги е бил така подреден и безоблачен. \r\n\r\n Тийнейджърските му години в родния град Анкона са изпълнени с трудности и доста премеждия, писа „Галерия“. „Животът ми преди е много различен от този сега. Движех се в компания, за която наркотиците бяха ежедневие. Бях много по-луд, участвах в банди, бил съм се по дискотеки и стадиони, участвал съм в кражби. Дружал съм с всякакви хора. Така живях от 14 до 24 години. На 10 март 1992 г. бях точно на 18 години и 1 ден. \r\n\r\n Отпразнувах пълнолетието си с приятели и се напихме. Сбихме се с двама патрулни полицаи. Успях да избягам, но на следващата сутрин ме арестуваха. Пуснаха ме след 20 часа, а след седмица ме осъдиха по бързата процедура. За щастие съдийката ме погледна и ми каза: „Няма да ти провалям целия живот, ще напиша, че си направил тази глупост два дни преди да навършиш 18“. \r\n\r\n Майка ми видя мелето, падна на колене и се разплака. Не можах да забравя изражението й с месеци“, признава Лео.  Напълно скъсва с този си живот на 24 години, когато част от приятелите му влизат в ареста, а двама умират от свръхдоза.   \r\n \n\t\t\t\t\t\t", "date": "2018.12.14", "title": "Лео бил стигнал дъното: Наркотиците и кражбите за мен бяха ежедневие"}
{"url": "http://www.bnews.bg/article/253692-germaniya_legalizira_tretiya_pol", "text": "\n Германия легализира присъствието на трети пол в актовете за раждане, което прави страната пионер в Европа в признаването на интерсексуалните хора, предаде Франс прес. \r\nСпоред законовия текст, одобрения снощи от Бундестага (долната камара на парламента), наред с традиционните женски и мъжки пол, в документите ще присъства и трети вариант -\"друг\". \r\nС това коалиционното правителство на консерваторите на Ангела Меркел и социалдемократите прилага решение на Конституционния съд от 2017 г. Най-висшата германска съдебна инстанция даде на депутатите срок до края на тази година да гласуват законодателството за \"трети пол\". \r\nОт май 2013 г. досега в Германия беше възможно да не се дава сведение във връзка с пола, като полето за обозначаването му се остави празно. Така в течение на живота си човек можеше да избере мъжки или женски пол, или да не постави отметка.  \r\n\r\n И други европейски страни, като Холандия и Австрия, са на път да признаят съществуването на трети пол. \r\n \n\t\t\t\t\t\t", "date": "2018.12.14", "title": "Германия легализира третия пол"}
{"url": "http://www.bnews.bg/article/253690-uilyam_keyt_i_trite_im_detsa_otnovo_zaedno_na_snimka_za_kolednite_praznitsi", "text": "\n Херцогът и херцогинята на Кеймбридж принц Уилям и Кейт Мидълтън с нова снимка на цялото семейство, стана ясно от публикация в Instagram на Бъкингамския дворец. \r\n\r\n \"Херцогът и херцогинята на Кеймбридж имат удоволствието да ви споделят новата снимка на тяхното семейство\", се посочва в текст към снимката. \r\n\r\n Кадърът е на фотографа Мат Портеус, а красивото кралско семейство е с трите си деца принц Джордж, принцеса Шарлот и принц Луи. \r\n\r\n Снимката е направена в резиденцията им Анмър Хол в Норфолк. \r\n \n\t\t\t\t\t\t", "date": "2018.12.14", "title": "Уилям, Кейт и трите им деца отново заедно на снимка за коледните празници"}
{"url": "http://www.bnews.bg/article/253693-prokuraturata_razsledva_sslonyavane_kam_amoubiystvo_pri_sluchaya_s_shefa_na_kat_kazanlak", "text": "\n Апелативна прокуратура-Пловдив разпространи нови подробности за смъртта на шефа на КАТ-Казанлък. По повод запитвания от медии ви уведомяваме, че Районна прокуратура-Казанлък ръководи разследване по досъдебно производство за престъпление по чл. 127 ал. 1 от Наказателния кодекс – който, по какъвто и да е начин, подпомогне или  склони другиго към самоубийство и последва такова. \r\n\r\n На 14 декември 2018 г., край с. Бузовград, общ. Казанлък, в личния си лек автомобил е бил намерен Т.Н., на 44 г., като е установено, че той е починал от прострелване в слепоочието с огнестрелно оръжие. В хода на досъдебното производство ще се събират доказателства по установяване на всички факти и обстоятелства по случая.  В момента се извършва оглед на местопроизшествие от следовател  в Окръжен следствен отдел при Окръжна прокуратура –Стара Загора, като участва и съдебен лекар. \r\n\r\n На местопроизшествието освен личния автомобил и служебното оръжие на 44-годишния мъж, в канала язовир „Копринка” край Бузовград са открити пачки пари с различен номинал и кожен калъф с оръжие, вероятно незаконно. Няма как следите на парите да бъдат проследени, защото липсват отпечатъци. Същото се отнася до калъфа и незаконното оръжие, открити във водата, пише БЛИЦ. \r\n\r\n По досъдебното производство предстои назначаване на съдебно-медицинска и балистична експертизи, събиране на гласни и писмени доказателства и други действия за установяване на цялостната фактическа обстановка. \r\n\r\n \r\n  \r\n \n\t\t\t\t\t\t", "date": "2018.12.14", "title": "Прокуратурата разследва сслоняване към амоубийство при случая с шефа на КАТ- Казанлък?"}
{"url": "http://www.bnews.bg/article/253689-melaniya_tramp_veche_e_rusa", "text": "\n Първата дама на САЩ Мелания Тръмп реши да смени цвета на косата си. Тя дебютира с новия си цвят в интервю за Fox News. \r\n\r\n \r\n  \r\n \n\t\t\t\t\t\t", "date": "2018.12.14", "title": "Мелания Тръмп вече е руса "}
{"url": "http://www.bnews.bg/article/253686-uefa_globi_milan_s_12_miliona_evro_zaradi_narusheniya", "text": "\n УЕФА глоби \"Милан\" с 12 млн. евро за нарушаване на правилата за финансов феърплей. Санкцията бе обявена ден след отпадането на \"росонерите\" от Лига Европа. Част от глобата ще бъде удържана от полагащите се средства на италианския клуб от наградния фонд на турнира. \r\n\r\n \"Милан\" няма право да картотекира повече от 21 играчи за Европа през следващите два сезона и е заплашен и с изваждане от евротурнирите за един сезон, ако не приведе в ред финансовите си дела до юни 2021 година. \r\n\r\n Санкцията е заради похарчените огромни средства за нови играчи и заплати през 2017 година, които не отговарят на приходите на клуба. \r\n \n\t\t\t\t\t\t", "date": "2018.12.14", "title": "УЕФА глоби Милан с 12 милиона евро заради нарушения"}
{"url": "http://www.bnews.bg/article/253691-sled_2_sedmitsi_tolerans_mariyana_nikolova_povtarya_povedenieto_na_pokrovitelya_si_valeri_simeonov", "text": "\n Новата вицепремиерка Марияна Николова дебютира в парламентарния контрол. Наследничката на Валери Симеонов започна с фалстарт парламентарното си общуване, като застана на трибуната и зачака да отговаря още преди да й е зададен въпросът от БСП. \r\n\r\n След като водещият заседанието Емил Христов я подсети да си седне на мястото, тя освободи микрофона за Теодора Халачева. Соцдепутатката благодари, че все пак й е оставила възможност да си зададе въпроса и попита за готовността за приемане на националната стратегия за детето. \r\n\r\n След като си прочете отговора, вицепремиерката без портфейл се съгласи, че числеността на агенцията за децата е малка и си тръгна, подминавайки журналистите. Не е предвидено да има изявления, отказа тя на парламентарните репортери, като се оправда, че бърза за заседание. \r\n\r\n В същото време отдавна минаха двете седмици толеранс, които представителката на НФСБ в кабинета поиска от медиите на 21 ноември, когато бе избрана на поста от депутатите, предаде Канал 3. \r\n \n\t\t\t\t\t\t", "date": "2018.12.14", "title": "След 2 седмици толеранс Марияна Николова повтаря поведението на покровителя си Валери Симеонов"}
{"url": "http://www.bnews.bg/article/253678-elen_koleva_boyadisa_kosata_si_v_zeleno", "text": "\n Актрисата Елен Колева изпраща годината с нов цвят на косата. Промяната е доста драстична. Бившата муза на Калин Терзийски е оцветила тъмната си грива в зелено, като не знаем дали е търсела прилика с коледно дърво по време на празниците, но май точно този ефект е постигнат. \r\n\r\n Вглеждайки се по-внимателно в снимката, открихме, че може би пребоядисването е само ефект, постигнат с приложение за обработка. \r\n\r\n Ако Елен е запазила оригиналния кестеняв цвят на косата си, толкова по-добре. \r\n \n\t\t\t\t\t\t", "date": "2018.12.14", "title": "Елен Колева боядиса косата си в зелено"}
{"url": "http://www.bnews.bg/article/253682-zhurnalistat_dimitri_ivanov_e_v_bolnitsa_s_insult", "text": "\n Публицистът и преводач Димитри Иванов е прекарал инсулт и в момента се намира в болнично заведение, съобщи близкият му приятел - журналистът Тома Томов пред OFFNews . \r\n\r\n Иванов е постъпил в болница \"Свети Наум\" в столицата преди два дни. \r\n\r\n Димитри Иванов е дългогодишен журналист, публицист и преводач на световна класика. Зрителите на БНТ го помнят и като лице от \"Всяка неделя\" и \"Панорама\". Роден е на 1 януари 1932 г. в Асеновград. В момента е колумнист на вестник \"Сега\". \r\n\r\n   \r\n \n\t\t\t\t\t\t", "date": "2018.12.14", "title": "Журналистът Димитри Иванов е в болница с инсулт"}
{"url": "http://www.bnews.bg/article/253684-samolet_se_varna_obratno_zaradi_zabraveno_sartse", "text": "\n Пътнически самолет беше принуден да се върне обратно, след като е излетял, заради забравено човешко сърце на борда. \r\n\r\n Куриозният случай е от неделя, но световните агенции разпространиха информацията едва в четвъртък. \r\n\r\n От компанията „Саутуест еърлайнс” обясниха, че органът е трябвало да бъде транспортиран от Калифорния до Сиатъл, където да бъде възстановена клапата и сърцето да бъде пригодно за бъдещи нужди. \r\n\r\n Планът обаче не бил изпълнен, а липсата на сърцето била установена чак, след като самолетът вече бил на половината от пътя до Далас, пише Би Би Си. \r\n\r\n Самото сърце не било предвидено за конкретен пациент. \r\n\r\n Пътуващите в самолета били шокирани, когато капитанът им съобщил за особения товар и защо се налага машината да обърне курса. \r\n\r\n По-любопитните използвали телефоните си, за да се информират колко дълго едно сърце може да бъде съхранявано преди да бъде трансплантирано. Според експерти допустимото време е между четири и шест часа. Самолетът е бил във въздуха поне три часа, съобщи БТВ. \r\n\r\n Доктор, който е бил сред пътниците на борда, определи инцидента пред местното издание „Саитъл таймс” като „ужасяваща история на гнусно нехайство”. \r\n\r\n След като било доставено в Сиатъл, сърцето е било откарано в центъра за съхранение на тъкани в нужния срок, увериха от специализираното заведение.  \r\n \n\t\t\t\t\t\t", "date": "2018.12.14", "title": "Самолет се върна обратно заради забравено сърце"}
{"url": "http://www.bnews.bg/article/253676-bsp_napadna_gerb_za_ednolichno_harchene_na_bdyuzhetniya_izlishak", "text": "\n Управляващите и опозицията влязоха в спор за харченето на бюджетния излишък. В декларация депутатите от \"БСП за България\" обвиниха правителството в еднолични решения за изразховането на бюджетния излишък. Депутатът от БСП Антон Кутев се обърна към управляващите:  \r\n\r\n \"Вместо да повишите пенсиите на пенсионерите, правителството вчера реши да изхарчи един милиард и 350 милиона лева от въпросния излишък за строителството на магистрала \"Хемус\", без никакви обществени поръчки. Двама или трима човека в тази държава ще решат на кои фирми да платят милиард и половина лева\". \r\nОт своя страна депутатът от ГЕРБ Спас Гърневски заяви, че бюджетният излишък е натрупани от успешни секторни политики и се харчат правилно:  \r\n\"Тези комунистически номера никога не могат да минат повече. България се управлява все по-отговорно. Не само този пълен мандат, но и поне още два ще са необходими, за да се излекуват пораженията, нанесени през всичките години от бездарното управление на безродната червена двуличница\", предаде БНР. \r\n  \r\n\r\n    \r\n \n\t\t\t\t\t\t", "date": "2018.12.14", "title": "БСП нападна ГЕРБ за еднолично харчене на бдюжетния излишък"}
{"url": "http://www.bnews.bg/article/253679-kitay_otmenya_dopalnitelni_mita_na_amerikanski_avtomobili", "text": "\n Китай ще отмени допълнителните мита върху американски автомобили и авточасти за три месеца от 1 януари 2019 г., обяви финансовото министерство на азиатската държава след сключеното \"примирие\" в търговската война между двете най-големи икономики в света, информира \"Ройтерс\". \r\n\r\n Китай отменя 25% мито върху 144 американски автомобила и авточасти, а също така 5% мито върху 67 авточасти между 1 януари - 31 март, се казва в съобщението на ведомството. \r\n\r\n Министерството на финансите също обяви, че се надява Китай и САЩ да ускорят преговорите за премахване на всички мита. \r\n\r\n Съобщението идва след първото голямо закупуване на американска соя от страна на Китай, откакто президентът на САЩ Доналд Тръмп и китайският му колега Си Дзинпин проведоха търговски преговори в Аржентина на 1 декември. \r\n\r\n Отмяната на митата и закупуването на соя са първоначални признаци, че войната между Китай и САЩ може да бъде прекратена. \r\n\r\n В Аржентина Тръмп и Си се съгласиха на \"примирие\", което отлага планираното от САЩ увеличение на митата върху китайски стоки за 200 милиарда долара. \r\n\r\n Представител на американската администрацията заяви във вторник, че Китай се е съгласил да намали митата върху автомобили и авточасти от САЩ от 40 на 15%. \r\n\r\n Китай вдигна митата върху американски автомобили, след като САЩ наложиха 27,5% мито върху китайски коли и авточасти. \r\n \n\t\t\t\t\t\t", "date": "2018.12.14", "title": "Китай отменя допълнителни мита на американски автомобили"}
{"url": "http://www.bnews.bg/article/253680-parizhkata_politsiya_v_palna_boyna_gotovnost", "text": "\n В очакване на петия пореден уикенд на бурни протести в Париж началникът на полицията днес заяви, че в столицата отново ще бъдат разположени бронирани машини и хиляди полицейски служители, предаде Асошиейтед прес, цитирана от БТА. \r\n\r\n Пред радио RTL префектът на полицията Мишел Делпюеш съобщи, че силите за сигурност смятат да позиционират в града същия брой хора и техника като миналия уикенд - 8000 полицаи и 14 бронирани автомобила. \r\n\r\n Делпюш отбеляза, че по улиците на Париж вече ще има повече полицейски патрулни групи, които ще задържат вандали, каквито преди седмица вилняха в района на \"Шан-з-Елизе\". Миналия уикенд полицията арестува над 1000 души в Париж, а 135 души бяха ранени, включително 17 полицаи. \r\n\r\n Шести участник в протестите на \"жълтите жилетки\" загина тази седмица, след като беше блъснат от камион на издигната от протестиращите барикада. Въпреки призивите на властите да се прекратят протестните действия, движението не показва признаци да се вслушва.  \r\n\r\n \"Миналата седмица до голяма степен успяхме да се справим с \"жълтите жилетки\", но станахме свидетели и на погроми и грабежи, извършвани от престъпници. Целта ни ще бъде да упражним по-сериозен контрол в това отношение\", заяви шефът на парижката полиция. \r\n\r\n В опит да снижи напрежението в страната, френският президент Еманюел Макрон призна, че отчасти е отговорен за гнева на протестиращите. Той оповести, че ще одобри мерки за подобряване на покупателната способност на френските работници, но отказа да възстанови данъка върху богатството. \r\n\r\n Много протестиращи изразиха разочарование от предложенията, а някои профсъюзи призовават за стачки в страната. \r\n\r\n \"Най-доброто средство е да се стачкува, заяви Филип Мартинес, водач на синдиката \"Обща конфедерация на труда\". - В тази страна има неравенство и трябва да накараме шефовете на големи компании да плащат\". \r\n \n\t\t\t\t\t\t", "date": "2018.12.14", "title": "Парижката полиция в пълна бойна готовност "}
{"url": "http://www.bnews.bg/article/253671-vss_reshi_da_proveri_zashto_lozan_panov_izprati_proverka_na_deloto_sreshtu_ivancheva", "text": "\n Съдебният инспекторат да провери дали Лозан Панов, разпореждайки проверка в апелативния спецсъд по дела срещу подсъдимите за подкуп Десислава Иванчева и Биляна Петрова, е накърнил независимостта на съда. \r\n\r\n Ревизорите ще коментират и дали ревизията на Върховния касационен съд (ВКС) не е оказала натиск върху вътрешното убеждение на трима магистрати, решавали за свободата на обвинените по време на проверката. Това реши съдийската колегия на Висшия съдебен съвет със 7 на 6 гласа след разгорещени дебати, продължили повече от час, съобщи \"24 часа\". \r\n\r\n Миналата седмица 11 апелативни спецсъдии изпратиха писмо до съдебните кадровици, в което питаха дали Панов има тенденциозно отношение към техния съд. \r\n \n\t\t\t\t\t\t", "date": "2018.12.14", "title": "ВСС реши да провери защо Лозан Панов изпрати проверка на делото срещу Иванчева"}
{"url": "http://www.bnews.bg/article/253675-bls_podpisva_aneks_kam_ramkoviya_dogovor", "text": "\n Българският лекарски съюз (БЛС) даде мандат на свои представители за подписване на анекс за следващата година към сега действащия Национален рамков договор с условието към 30 септември неусвоените средства да бъдат насочени към болниците за изплащане на надлимитна дейност за минали години. Това приеха делегатите на 69-ия Извънреден събор на съсловната организация, като от 329 имащи право на глас 230 гласуваха \"за\", 13 - \"против\" и 19 - \"въздържал се\". Анексът ще влезе в сила от 1 януари 2019 г. \r\n  \r\nВ документа се предвижда завишаване на регулативните стандарти - направления в извънболничната помощ над 10%, увеличаване на бюджетите на болниците, завишаване на цени на някои клинични пътеки, поставяне на камери за наблюдение на входа и на изхода на залите, в които се извършват ангиографии с цел завишаване на контрола и др. В анекса се предвижда, административните услуги, които извършват лекарите - издаване на медицински свидетелства, бележки за имунизации и др, да се заплащат. Цената им ще се определя от лекаря. \r\n  \r\nПредстои още текстове в анекса да бъдат доуточнени, подчерта председателят на съсловната организация д-р Иван Маджаров. Предвиденото намаляване на цените на лъчелечението е решение на Надзорния съвет на НЗОК, като това е част от компромисите, които ние направихме, допълни д-р Маджаров. Те твърдят, че това лечение е прекалено скъпоплатено, но в сряда имаме среща с тях и се надявам, че ще изясним проблема, каза още той. \r\n  \r\nПо думите му това няма да се отрази негативно на пациентите. Ако ни докажат че има злоупотреби в тази област, ще трябва да се коригират цените, но ако не ни докажат, ще трябва да се върнат цените, които са били досега, допълни Маджаров. \r\n  \r\nПредстоят разговори и с лекарите по дентална медицина, свързани с издаването на болничен лист за пациент за дентална услуга. В момента болничният лист се издава от личния лекар, а би трябвало да се издаде от лекар по дентална медицина, смята Маджаров. Личните лекари ще отказват да издават болничен лист за дентални дейности, категоричен беше Маджаров, предаде Дарик. \r\n \n\t\t\t\t\t\t", "date": "2018.12.14", "title": "БЛС подписва анекс към рамковия договор"}
{"url": "http://www.bnews.bg/article/253667-sinat_na_tsveti_pironkova_po_stapkite_na_mama", "text": "\n Цвети Пиронкова прави бебето тенисист още отсега. Малкият Александър е запален по тенис ракетите и определено върви по стъпките на талантливата си майка. Цвети сподели снимка с малчугана, който вече е на 9 месеца и с интерес разглежда ракетите й. „Хей мамо, къде си ми оставила ракетата?!” Нашият малък господин още от сега проявява интерес към спорта и не чака втора покана, когато види сака ми с ракетите. Той тепърва открива движението и е важно да се чувства комфортно, докато го прави.”, пише тя в социалните мрежи, цитира \"Телеграф\". \r\nТенис звездата споделя, че кръвта вода не става, а любовта на спорта не е само в нейните гени. Малкият Алекс е наследил спортни гени и по линия на баща си Михаил Мирчев, който беше футболист за „Локомотив”. \r\nПокрай майчинството Цвети няма много време за кариерата си и играе основно за удоволствие или тренира във фитнеса. \r\n \n\t\t\t\t\t\t", "date": "2018.12.14", "title": "Синът на Цвети Пиронкова по стъпките на мама "}
{"url": "http://www.bnews.bg/article/253672-kosovo_si_sazdade_armiya_sasht_odobri_nato_poritsa", "text": "\n Парламентът на Косово одобри създаването на армия от 5000 души. Това стана седмица, след като сръбският премиер намекна, че такава стъпка може да провокира военна интервенция от страна на Белград, съобщи Ройтерс.  \r\n\r\n Решението идва 20 години след като косовските албанци се надигнаха срещу сръбското управление и едно десетилетие след като Косово обяви независимост от Сърбия. Стъпката беше наречена \"историческа\" от САЩ, но НАТО я разкритикува като контрапродуктивна в усилията да бъде намалено напрежението между Косово и Сърбия. \r\n\r\n Законодателството за трансформиране в армия на леко въоръжените сили за сигурност на Косово, създадени предимно за реагиране при кризи, гражданска защита и отстраняване на останали муниции от конфликта през деветдесетте години, бе одобрено от 105 депутати в 120-местния парламент. 11 депутати от сръбското малцинство бойкотираха вота. \r\n\r\n На стъпката се противопостави и Сърбия, която отказва да признае независимостта на бившата си провинция и предупреди, че една национална армия на Косово може да дестабилизира Западните Балкани.  \r\n\r\n Сръбските политици имат безпокойства, че една такава армия може да бъде използвана за прогонване на сърбите, останали в Косово - обвинение, което бе отхвърлено от косовските албански лидери, разчитащи на подкрепата на ЕС и САЩ за развитието на тази малка балканска страна.  \r\n\r\n Сръбският президент Александър Вучич ще инспектира войски по косовската граница през следващите три дни, заяви неговият кабинет вчера.  \r\n\r\n Водените от НАТО мироопазващи сили в Косово имат около 4000 войници в страната. Балкански анализатори обаче са на мнение, че каквато и да е акция на сръбската армия с численост 28 000 войници срещу Косово е малко вероятна с оглед на аспирациите на Белград да се присъедини към ЕС. \r\n\r\n С приемането на новото законодателство Косово ще създаде министерство на отбраната, а бъдещата армия ще се състои от 5000 активни войници и 3000 резервисти. Служители в правителството в Прищина заявиха, че процесът по създаването на армията ще продължи поне десет години. \r\n\r\n (БТА)  \r\n \n\t\t\t\t\t\t", "date": "2018.12.14", "title": "Косово си създаде армия, САЩ одобри, НАТО - порица"}
{"url": "http://www.bnews.bg/article/253668-nechuvano_nagliyat_valeri_simeonov_koyto_obidi_tseliya_balgarski_narod_shte_stava_chovek_na_godinata", "text": "\n Лидерът на НФСБ и депутат от ПГ на \"Обединени патриоти“ Валери Симеонов е номиниран за наградата на Асоциацията на българите в Украйна \"Човек на годината-2018“, информират с официално писмо от българската общност. Той е предложен от Одеското областно българско дружество от името на българските културно-просветни дружества в Бесарабия. Това съобщиха от пресцентъра на НФСБ. \r\n\r\n С решение на конкурсната комисия на Асоциацията през ноември Валери Симеонов е утвърден за номинант. Наградата ще му бъде присъдена \"За голям принос в укрепването на икономическите и културни връзки между Украйна и Република България, за личен принос в културно-образователния процес на българската общност\".  \r\n\r\n Церемонията по награждаването ще се проведе във Всеукраинския център за българска култура в Одеса от 13.00 ч. на 15 декември 2018 г.  \r\n\r\n Явно от комитета, който издига тази светла личност на такава висока позиция, която показва именно човешката му природа, действия, поведение и отношение към другия, не са изобщо наясно какви ги натвори докато бе вице, а и след това въпросният WC ексминистър. \r\n\r\n Обидите към майките, подигравките му към целия бъргарски народ не мога да го принизят до най-гадното зло, камо ли да го доближат и на километри от човещината, за да получи подобна награда. \r\n\r\n Крайно обидните думи, които той си позволи и продължава в собствената си телевизия да ръси срещу майките на деца с увреждания, които искали целия народ да им плаща, добре, а той какво да направел, че неговите деца били живи и здрави? \r\n\r\n Ето такъв ще стане \"Човек на годината\"!  \r\n\r\n Българиет в Украйна или не четат медии, или сетивността им е притъпена до нула, за да се подложат сами на такъв резил, който със сигурност ще навлече вълна от недоволство сред всички засегнати от Симеонов по всякакви поводи. Обичайното му поведение, което продължава ежедневно и няма да се промени,защото той самият не го иска и не се чувства сгафил с нищо, за да се поправя. \r\n\r\n   \r\n \n\t\t\t\t\t\t", "date": "2018.12.14", "title": "НЕЧУВАНО: Наглият Валери Симеонов, който обиди целия български народ, ще става \"Човек на годината\"!"}
{"url": "http://www.bnews.bg/article/253658-dashteryata_na_nasko_sirakov_i_iliana_raeva_se_sgodi", "text": "\n Дъщерята на Наско Сираков и Илиана Раева минава под венчило. Чаровната Виолета Сиракова най-после каза „Да” на дългогодишната си половинка Георги Коруджиев \r\nДвойката се сгоди преди броени дни, като все още не е ясно кога ще е сватбата. Виолета и бившия футболист са заедно от няколко години, като вече имат и двегодишна дъщеря кръстена на баба си — Илиана, пише „България днес”. \r\n„Приказката става все по-щастлива и красива с всеки изминал ден! Обичам те, мое слънце и звезди”, написа Виолета, след като показа пръстените. \r\nЛюбопитен факт е, че годежът се е състоял на 11 декември, докато семейството празнува сватбената годишнина на Илиана и Наско. Това е именно датата, на която те се женят, а сега празникът се превърнал в двоен за семейството. \r\n \n\t\t\t\t\t\t", "date": "2018.12.14", "title": "Дъщерята на Наско Сираков и Илиана Раева се сгоди "}
{"url": "http://www.bnews.bg/article/253657-postavyat_novi_po_malki_kolcheta_po_tramvaynoto_trase_na_ul_graf_ignatiev", "text": "\n В столицата започна поставянето на новите ограничители по трамвайното трасе на ремонтираната ул. „Граф Игнатиев”. \r\n\r\n Те са двойно по-малки от първоначално поставените перки от гранит. От Столичната община коментираха, че ще бъдат залепени. \r\n\r\n Гранитните перки, както и други ефекти от ремонта на ул. „Граф Игнатиев” и прилежащите към нея площи, предизвикаха отново остра полемика. \r\n\r\n До Коледа трябва да бъде пуснато и движението на трамваите по ремонтираната улица. \r\n \n\t\t\t\t\t\t", "date": "2018.12.14", "title": "Поставят нови по-малки колчета по трамвайното трасе на ул. „Граф Игнатиев”"}
{"url": "http://www.bnews.bg/article/253656-wosh_mc_skri_gadzheto_sled_bradara", "text": "\n Любимата звезда на България Wosh MC разкри, че още с излизането си от къщата се е видял с любимата си Мария, но не желае повече да разкрива личния си живот и предпочита да скрие гаджето и любовта си, далеч от медиите и светското пространство \r\n\r\n „Видяхме се, разбира се и си поговорихме, но наистина спирам да говоря за личния си живот. Не ми се иска да го коментирам. Прекалено много се разду цялата тази ситуация по време на престоя ми в къщата и ми дойде малко повече това нахлуване в личния ми живот“, категоричен е Стефан Иванов пред „Телеграф“, както е цялото име на рапъра.Повдигайки въпроса дали ще има сватба, синът на легендарния Иван Иванов през смях заява: „Ако има сватба, ще звънна да ти кажа“. Именно с Мария, приятелят му Фил и приятелката му Йоко той е прекарал първите часове извън къщата. „Истината е, че просто исках да седнем на едно спокойно и тихо място и затова и пропуснах всякакви партита за финала на риалитито. Имах нужда да си остана с моите си хора и то на спокойствие“, разкрива той. Бащата на Wosh е много доволен от представянето на сина си във формата. „Гордея се с него и се радвам, че сме го възпитали така, че да не обръща внимание на клюки, интриги и злоба“, коментира големия актьор. След излизането му Wosh се захваща изцяло с работа по музиката му. \r\n \n\t\t\t\t\t\t", "date": "2018.12.14", "title": "Wosh MC скри гаджето след Брадъра"}
{"url": "http://www.bnews.bg/article/253661-bnb_puska_v_obrashtenie_nova_banknota_ot_100_leva", "text": "\n БНБ представи новата банкнота от 100 лева. Тя ще влезе в оборот от 28 декември. \r\n\r\n Банкнотата е с много висока защита. Има и допълнителен знак за незрящи. \r\n\r\n Банкнотите с номинална стойност 100 лева от предишната емисия от 2003 г. ще продължат да бъдат в обращение заедно с новата, подчерта подуправителят на БНБ Калин Христов. \r\n \n\t\t\t\t\t\t", "date": "2018.12.14", "title": "БНБ пуска в обращение нова банкнота от 100 лева"}
{"url": "http://www.bnews.bg/article/253663-selska_vecherinka_zavarshi_s_boy_trima_bratya_vkaraha_mazh_v_bolnitsata", "text": "\n Трима братя на 18, 28 и 29 години са задържани в Районно управление на МВР-Крумовград за хулигански действия. \r\n\r\n Около 15 часа вчера на улица \"Христо Ботев“ в града, мъжете видели 27-годишен мъж от село Орех, с когато един от братята имал предишно спречкване, по което вече имало образувано досъдебно производство. \r\n\r\n Случайната им среща прераснала отново в разправия и братята нанесли сериозен побой на опонента си. \r\n\r\n Пострадалият бил прегледан във Филиала на спешна помощ в града и освободен за лечение, а извършителите на хулиганските действия задържани за срок до 24 часа в полицейското управление. \r\n\r\n Материалите по случая ще бъдат внесени в съда за налагане на административно наказание по Указа за борба с дребното хулиганство.  \r\n \n\t\t\t\t\t\t", "date": "2018.12.14", "title": "Селска вечеринка завърши с бой - трима братя вкараха мъж в болницата "}
{"url": "http://www.bnews.bg/article/253660-boni_chukna_45_s_tri_orkestara", "text": "\n Попфолк изпълнителката Бони отпразнува 45-ия си рожден ден с шумни парти в известен сръбски ресторант. Три оркестъра се погрижиха за доброто настроение, а микрофона грабнаха и семейство Стораро, които обсипаха с бижута юбилярката. \r\n\r\n Партито на Бони стартира с поздрав от оркестъра на заведението, час по – късно към музикантите се присъединиха колегите на певицата от орк. „Рико Бенд“ и дългогодишните й приятели орк. „Кристали“. \r\n\r\n „Бони се забавляваше през цялата вечер. Получи много подаръци, повечето от които бижута, всеки, който я познава добре, знае, че обожава да носи гривни, гердани или обеци. Самата тя също се погрижи да поздрави гостите“, споделят близки на певицата пред „Телеграф“. \r\n\r\n Освен най-големите нейни хитове, звучаха и тези на Фики, който, заедно с нея, изпя и няколко емблематични песни на Васил Найденов. \r\n\r\n Наталия Гуркова, която е много близка на Бони, не е присъствала на партито, вероятно е още в траур. \r\n\r\n Бони смени два тоалета по време на тържеството си. Първата рокля бе изчистена на черно и бяло райе, очаквано втората в любимата тъмна гама на певицата, декорирана с диаманти в различна форма и големина. \r\n \n\t\t\t\t\t\t", "date": "2018.12.14", "title": "Бони чукна 45 с три оркестъра"}
{"url": "http://www.bnews.bg/article/253665-hora_po_halati_sreshtu_prevrashtaneto_na_tsentralnata_banya_v_sofiya_v_sklad", "text": "\n Граждани по халати за баня протестираха срещу намерението на Столичната община да превърне двата запазени басейна на Централната минерална баня в склад на музея на София. \r\n\r\n В петък недоволни граждани се включиха в артистичен флашмоб в банята. Те влязоха в сградата като обикновени посетители на Музея, купиха си билети, съблякоха връхните си дрехи, наметнаха бели халати и като заблудени туристи започнаха да търсят минералните басейни в банята. След обиколка из залите, хората се събраха на едно място и скандираха „Върнете Минералната баня на София”. \r\n\r\n „На 4 декември Общината организира обществено обсъждане, проведено при изключително голям интерес и активност от страна на гражданите. Стотици поискаха възстановяването на Минералната баня в СПА комплекс, както е заложено в стратегията на Общината. Въпреки това, заместник-кметът Чобанов е внесъл Доклад за превръщането на запазените басейни в зали за събития и разширяване на Музея на София. Общината се опитва  да го приеме в последните дни преди Коледа, възползвайки се от и без това шумната среда, с очакването, че никой няма да обърне внимание. В момента двата басейна се ползват за склад, а минералната вода изтича в канала”, съобщават организации, обявили се против закриването на минералните басейни. \r\n \n\t\t\t\t\t\t", "date": "2018.12.14", "title": "Хора по халати срещу превръщането на Централната баня в София в склад"}
{"url": "http://www.bnews.bg/article/253659-nachalnikat_na_kat_kazanlak_todor_nikolov_beshe_otkrit_martav", "text": "\n Началникът на КАТ – Казанлък Тодор Николов беше открит мъртъв край с. Бузовград. По първоначална информация той е прострелян, предаде кореспондентът на bTV в региона. \r\n\r\n Николов беше в неизвестност близо 50 часа. Той изчезна заедно със служебното си оръжие и личния си автомобил.   \r\n\r\n Започват огледи. \r\n\r\n Шефът на областната полиция в Стара Загора пътува към мястото. \r\n \n\t\t\t\t\t\t", "date": "2018.12.14", "title": "Началникът на КАТ – Казанлък Тодор Николов беше открит мъртъв"}
{"url": "http://www.bnews.bg/article/253666-borisov_ne_se_mesel_no_iskal_samoleti_f_16", "text": "\n \"Надявам се да дадат по-добри условия, защото това, което съм разговарял с пилотите - нов F16 е значително по-добър самолет от всички останали, които се предлагат. Има комисии, които разглеждат тези оферти. По никакъв начин не се меся - дебело подчертавам, освен че искам за нашата авиация да има най-добрия самолет, защото ситуацията в района се усложнява. Трябва ни боен самолет, който може да навлиза във военни действия и да надделява\", коментира министър-председателят Бойко Борисов пред журналисти в Брюксел преди редовното заседание на Европейския съвет. \r\n\r\n Той посочи, че очаква в най-скоро време решението на комисиите, които работят по избора на техника за бойната ни авиация. \r\n\r\n „В момента имаме само транспортни. В последните 10-15 години в други правителства са купувани само транспортни Кугари, Спартани, Пантери - без въоръжение\", добави министър-председателят. \r\n \n\t\t\t\t\t\t", "date": "2018.12.14", "title": "Борисов не се месел, но искал самолети F-16"}
{"url": "http://www.bnews.bg/article/253648-pochinala_e_edna_ot_napadnatite_zheni_v_kv_hristo_botev", "text": "\n Починала е 70-годишната жена, която бе нападната от 24-годишен мъж в кв. „Христо Ботев“ в София. Това съобщиха от УМБАЛ „Царица Йоанна – ИСУЛ“, където бе транспортирана жената. \r\n\r\n В четвъртък, към 19.05 часа, в полицията е получен сигнал за инцидент в столичния кв. „Христо Ботев“. Според първоначалната информацията, при конфликт, младеж на 24 години е нанесъл наранявания с хладно оръжие на три жени и дете, след което се е затворил в дома и отказал да го напусне. Пристигналите на място полицейски екипи от СДВР, Първо РУ и Специализираните полицейски сили са предприели действия за безопасното му извеждане. Той е задържан в Първо РУ.  \r\n \n\t\t\t\t\t\t", "date": "2018.12.14", "title": "Починала е една от нападнатите жени в кв. „Христо Ботев“"}
{"url": "http://www.bnews.bg/article/253649-turski_tir_se_preobarna_na_am_trakiya", "text": "\n Тир с турска регистрация катастрофира на автомагистрала „Тракия” в района на 231-вия километър в посока град София, съобщава БГНЕС. \r\n\r\n Водачът и пътник в товарния автомобил - и двамата - турски граждани, са откарани в болница в Стара Загора без опасност за живота. \r\n \n\t\t\t\t\t\t", "date": "2018.12.14", "title": "Турски тир се преобърна на АМ \"Тракия\""}
{"url": "http://www.bnews.bg/article/253645-radina_i_deyan_donkov_styagat_lyatna_svatba", "text": "\n \"Много държим на църковния брак и по-скоро това искаме. Представяме си лятна сватба в съвсем тесен кръг. Ювелирно малко тържество с най-близките хора“, издава пред списание “DIVA” Радина. \r\nДеян й направил предложение с пръстен уникат приготвен специално за нея. Представлява копие и едно сърце изработено от планински кристали, което да я пази. Двамата много искат да имат второ дете и се надяват това да се случи през следващата година. Синът им Христо е на две и половина и е кръстен на бащата на актрисата. \r\n \n\t\t\t\t\t\t", "date": "2018.12.14", "title": "Радина и Деян Донков стягат лятна сватба "}
{"url": "http://www.bnews.bg/article/253654-zaradi_remont_chast_ot_varna_e_bez_voda_vtoro_denonoshtie", "text": "\n Второ денонощие голяма част от центъра на Варна е без вода. Причината е ремонт на централен водопровод. Той трябваше да приключи рано в петък сутрин, но от общината удължиха срока до 14 ч. следобед. \r\n\r\n На няколко места има разположени водоноски, но водата в тях свършва бързо. \r\n \n\t\t\t\t\t\t", "date": "2018.12.14", "title": "Заради ремонт: Част от Варна е без вода второ денонощие"}
{"url": "http://www.bnews.bg/article/253662-varnenskiyat_balet_na_trimesechen_gastrol_v_angliya_sas_117_predstavleniya", "text": "\n Балетната трупа на Варненската опера заминава на 17 декември, за пръв път в своята 70-годишна история, на тримесечно турне във Великобритания заедно с екипа на Третия международен балетен форум – Варна 2018, който приключва ден по-рано. \r\n\r\n В Кардиф, Манчестър, Лондон и други английски градове избраните с кастинг балетни артисти от Русия, България, Франция, Испания, Италия и други страни, общо 14 националности, ще изнесат 117 представления на „Пепеляшка“, „Зле опазеното момиче“, „Снежанка“,„Лешникотрошачката“ и „Лебедово езеро“. \r\n\r\n Публиката в морската столица вече аплодира премиерните спектакли на Варненската опера за тази година на „Пепеляшка“ от Сергей Прокофиев - хореографска редакция Сергей Бобров, „Зле опазеното момиче“ от Петер Хертел - хореография Александър Горский, и „Снежанка“ по музика на Чайковски - хореографска версия на Красноярския театър за опера и балет - Русия. „Снежанка“, наричан още „четвъртия балет“ на Чайковски, макар че той няма такъв балет, поставен сега за пръв път в България, бе посрещнат с възторг от зрителите. Тази вечер във Варна ще се танцува „Лешникотрошачката“ - най-играният балет в цял свят по Коледа. В ролите на Мари и Принца се изявят Анастасия Белоногова и Франциско Руис, които се редуват в представленията с Елена Свинко и Марчело Пелицони.„Лебедово езеро“, наречено „балета на балетите“, е в интересната хореографска редакция на Сергей Бобров с много черни лебеди и неочакван край. Главните роли изпълняват: Одета/Одилия – Елена Свинко или Анастасия Белоногова, Принц Зигфрид – Марчело Пелицони или Франциско Руис, Ротбарт – Павел Кирчев или Максим Иконостасов, Бино – Франческо Бруни. \r\n \n\t\t\t\t\t\t", "date": "2018.12.14", "title": "Варненският балет на тримесечен гастрол в Англия със 117 представления"}
{"url": "http://www.bnews.bg/article/253653-biznesmen_shte_plati_za_da_svetnat_pak_ochite_na_tsar_samuil", "text": "\n Бизнесменът Красимир Дачев ще финансира ремонта на паметника на цар Самуил в центъра на София, за да светнат пак очите на монумента. Той съобщи това в предаването „Тази сутрин”. \r\n\r\n Очите на цар Самуил угаснаха окончателно заради неизправност в електрическата система на паметника. Още при поставянето на монумента имаше спор дали те въобще трябва да светят. \r\n\r\n От Столичната община отказват да го ремонтират. За подмяната на диодите в очите на паметника са нужни около 3 хил. лв. \r\n\r\n „Ще гарантирам финансово тези очи да светят поне следващия век. Глупаво е да се направи нещо и после да се загуби смисъла. В крайна сметка ефектът от този паметник беше вицът в него, а той се изгуби”, коментира Дачев. \r\n \n\t\t\t\t\t\t", "date": "2018.12.14", "title": "Бизнесмен ще плати, за да светнат пак очите на цар Самуил"}
{"url": "http://www.bnews.bg/article/253650-barekov_tri_tazhni_i_otvratitelni_sabitiya_pokazaha_nuzhdata_ot_vazrazhdaneto_na_konservatorite_v_balgariya_tyahnoto_obedinenie_i_podem_v_nov_ultranokservativen_hristiyanski_proekt", "text": "\n Днес във Фейсбук попапднахме на публикация на евродепутатът Николй Бареков по повод трагичните събития от изминалите дни и в навечерието на един от най- светлите празници, събития които показаха на народът ни нуждата от консервативен проект в България. Вижте какво написа Бареков по темата в личният и профил в социалната мрежа!  \r\n\r\n \r\n\r\n Три тъжни и отвратителни събития показаха нуждата от възраждането на Консерваторите в България, тяхното обединение и подем в нов “ултраноксервативен християнски проект”.  \r\n\r\n \r\n1. Атентатът на Коледния базар в Страсбург, дело на ислямист, но трето поколение “французин”. Същият защитава каузата на Ислямска държава в Сирия, която избива поголовно местните деца и жени. Същият вирее, ислямизира се, радикализира се и тръгва по стъпките на криминал и бандит в мултикултурното неолиберално общество на французите, което Макрон и макронизмът отведоха в задънена улица. Живея от време на време в село Оствалд край Старасбург, а от него до сградата на Европарламента ме делят десет минути с кола и още две села, пълни с бурки, цветнокожи в хиджапи и по джапанки и всякакви последователи на Мохамед, които са превърнали покрайнините на столицата на Елзас в малък вилает на Багдад, а улиците - в арабски битпазар! От другата страна е френско - германската граница, а първото, което се набива на очи в пограничния работнически квартал Кел на път за Европарламента, е огромна ....джамия не с едно, а две минарета с полумесеци, зловещо забити в небето. \r\n\r\n При залез все едно забиват ятагани в кървавата гръд на доскоро Свободна Европа. Сега Европа е смъртно ранена в плен на арабско ислямския тероризъм. Скоро столицата на Елзас ще се превърне от града на катедралата Нотр Дам в някакво нелепо подобие на Кабул и Дамаск от 1001 нощ едновременно. Само, че вместо Синдбад мореплавателя с папагала на рамо, ще ви посрещне Шабан Шефкет с два пълнителя и зареден Калашник - готов да убива християни и будисти наред. \r\n\r\n \r\n2. Второто събитие има връзка с първото и ни отвежда до пречистването на бебешкото корито от мръсната вода в България. Български “Патреоти” и управляващи в лицето на военния министър и вице Каракачанов от ВМРО са замесени в общоевропейски скандал за продажба на черно на българско гражданство. Цялата европейска преса гърми с разследвания и пита премиера Борисов защо български патриоти продават европейски паспорти и българско гражданство на ислямисти, талибани, наркотрафиканти, косоварски разбойници, които шетат после из Шенгенското пространство. Цяло чудо е, че все още няма заловен атентатор из столиците на Европа с “български” паспорт. Създаването на Нов консервативен проект ще елиминира от сцената всички псевдо Патреоти, които превърнаха любовта към Родината в незаконен и мръсен бизнес. \r\n3. Третата случка е вулгарната наглост ЕС да ни натрапи билборди от името на някаква ЛГТБ Гей организация с анонимни пендели, които ни обясняват що е то любовта! Всичко това, платено с наши пари като европейски данъкоплатци. Като е толкова хубава еднополовата любов защо ЕС не покани известни гейове да и правят реклама, ами пуска актьорчета в гръб? Срам ли ги е? Защото нас, нормалните 99%, ни е срам от децата ни, които гледат отвратителните надупени билбордове и ни питат защо двама батковци се “женят”, пардон “омъжват”.  \r\n\r\n \r\nТези три факта привидно може и да нямат връзка помежду си, но всъщност имат. Неолибералните соросоидни задкулисни тинктанкове и кръгове надупиха Европа към ислямизма и го поканиха на гости. Вместо с лице и твърда ръка към проблемите европейците под наркозата на Сорос, Давос и Ерос превърнаха Европа, Париж, Лондон, Берлин и Страсбург в уютен дом на ислямизма и религиозния фундаментализъм. Не случайно и сред нас, консерваторите, се появиха пробити от вътре псевдопатреоти, които обслужват задкулисно и по джендърски интересите на неолибералите, соросоидните и ислямистите едновременно. Време е на войната да отговорим с война. \r\n\r\n Да прочистим собствените си редици, да прегърнем Светата християнска църква и да тръгнем напред. Европа не може да бъде мултикултурна. Ние сме еднокултурна християнска цивилизация и това отличава Европа и европейските колонии от останалия свят. Защото целта на Врага е проста - Европа без идентичност ще се превърне в лесна плячка. Нации без родова памет и държани в непрекъснат страх са готови за робски плантации на Сорос и неговите господари. \r\n\r\n За България отговорът означава мощен консервативен блок, който почива изцяло върху каноните на християнското общество, принципите на консерватизма и национализма и спазва моралните принципи, кодирани в гените ни от Библията и от примера на Христа. Ако ви се струвам “малко краен”, ще ви пожелая да не срещнете смъртта в очите на невинните граждани, както направих аз преди няколко дни на Коледния базар в Страсбург. Вече не става въпрос само да “затваряме границите”. \r\n\r\n Тук е необходима тотална война, с която да отговорим на враговете си вън и вътре в Европа. Нашите врагове освен на бойните полета на изток, вече изградиха своите армии в гетата с “малцинствата”, както в сърцето на Париж и Брюксел, така и в сърцето на София, Пловдив и Пазарджик. Ислямизмът с неговите уродливи форми и джендър идеологията са крайните проявления на криворазбрания консерватизъм и либерализъм. Те са нашият основен враг с две лица, изсечени върху една монета. Колкото по-навреме го осъзнаем и започнем подготовка за тяхното елиминиране, толкова по-малко жертви ще дадем от двете страни на червената линия. \r\n \n\t\t\t\t\t\t", "date": "2018.12.14", "title": "БАРЕКОВ: Три тъжни и отвратителни събития показаха нуждата от възраждането на Консерваторите в България, тяхното обединение и подем в нов “ултраноксервативен християнски проект”"}
{"url": "http://www.bnews.bg/article/253651-sofi_marinova_iska_bebe_ot_dyado_koleda", "text": "\n Софи Маринова иска бебе от Дядо Коледа. Певицата си пожела по празниците най-после да успее да стане майка и да забременее. Изпълнителката и любимият й Гринго от дълго време правят опити за деца, но засега неуспешни. Те искат да имат наследник, но всичките им опити до момента удрят на камък, пише „България днес”. \r\n„Надявам се да се случи коледно чудо и да забременея”–пожела си си Софка. „Щяхме да вдигаме сватба, но ще я отложим. Първо искаме с Гринго да имаме бебе. След това ще мислим за брак”, добавя певицата. \r\nИзпълнителката ще празнува най-големия християнски празник със семейството на Гринго. Те ще прекарат няколко дни в Бургас по Коледа, а с нея ще бъде и синът й Лоренцо. \r\nНова година изпълнителката планира да прекара на работа и вече има заявено участие, а хонорарът е повече от добър. \r\n„Винаги бачкам по Нова година. Както се казва, ден година храни”, категорична е Софка. Ромската перла ще се вихри в кухнята покрай празниците. Софи обича да готви и ще направи на любимите си хора баница и пържоли. „На Бъдни вечер ще имаме постна трапеза, както повелява традицията. Но мине ли полунощ почваме да нагъваме месо. Отваряме хладилника и почваме да ядем всичко”, призна Софи. \r\nПевицата с невероятен глас е подготвила подаръци за цялата рода. Най-трудно й било за Гринго и Лоренцо. „През декември постоянно си правим подаръци. На Лоренцо му взехме телефон и други джаджи. Той си ги иска. \r\nЗа рождения ми ден Гринго ме изненада с невероятни златни обеци. Не знам какво да очаквам за Коледа от него”, признава още Маринова. \r\n \n\t\t\t\t\t\t", "date": "2018.12.14", "title": "Софи Маринова иска бебе от Дядо Коледа"}
{"url": "http://www.bnews.bg/article/253652-intsident_shofyor_na_20_pomete_dete", "text": "\n 20-годишен водач на лек автомобил е блъснал дете, пресичащо пътното платно, няма опасност за живота му. Това съобщиха от пресцентъра на ОДМВР-Варна. \r\n\r\n На 13 декември около 13,30 часа на бул. „Сливница“ е възникнало пътнотранспортно произшествие. \r\n\r\n По време на движението 20-годишен водач блъска пешеходец - дете, което пресича пътното платно. Вследствие на инцидента детето е получило контузни наранявания по краката, няма опасност за живота му. \r\n \n\t\t\t\t\t\t", "date": "2018.12.14", "title": "ИНЦИДЕНТ! Шофьор на 20 помете дете"}
{"url": "http://www.bnews.bg/article/253647-folk_pevitsata_andrea_beshe_gvozdeyat_na_svatba_v_yaponiya_unikalno_video", "text": "\n Почти като куриоз нашата фолк певица Андреа беше гвоздеят на сватба в Япония. Почти като куриоз нашата фолк певица Андреа беше гвоздеят на сватба в Япония. Провокативната изпълнителка обаче не беше личен гост на събитието, а диджея на мероприятието завъртя едно от най-известните парчета на родната звезда - \"Неблагодарен\". \r\n\r\n   \r\n\r\n Както се вижда от видеото, което изтече в интернет пространството, настроението на сватбарите видимо е приповдигнато, а и няма как да не е, след като Андреа може да се похвали с тотални хитове като например този с Кости. Това обаче не е първия успех за Андреа и \"Неблагодарен\". Припомняме, че именно тази песен звучеше на пъпа на Ню Йорк, по време на масово зумба изпълнение преди време. Тогава много изпълнители направиха кавър версии на хитовото парче. Припомняме ви, че \"Неблагодарен\" се завъртя още през 2010-а година, пише HotNews. \r\n\r\n   \r\n\r\n Видеото вижте  \r\n \n\t\t\t\t\t\t", "date": "2018.12.14", "title": "Фолк певицата Андреа беше гвоздеят на сватба в Япония (Уникално видео) "}
{"url": "http://www.bnews.bg/article/253637-likvidiraha_atentatora_ot_strasburg_no_razsledvaneto_prodalzhava", "text": "\n Две денонощия след стрелбата в Страсбург нападателят от коледния базар в града беше ликвидират от полицията късно снощи. Засега няма данни той да е имал съучастници, но разследването продължава. \r\n\r\n 29-годишният Шериф Шекат беше убит в южния квартал „Нойдорф” около 9 ч. местно време – на около 2 километра от мястото на стрелбата в центъра на Страсбург \r\n\r\n Първоначално е обграден от полицаи, които искали да го арестуват, но открил стрелба по тях, а те незабавно отговорили на изстрелите. Атентаторът е убит на място. \r\n\r\n „Това, което предстои сега, е официално потвърждение за самоличността на заподозрения. Нямаме данни той да има съучастници. Разследването обаче продължава, за да излезе цялата истина и за да се гарантира сигурността на французите”, коментира френският вътрешен министър Кристоф Кастнер. \r\n\r\n В издирването на Шекат са участвали над 700 служители на реда. \r\n\r\n Жертвите на стрелбата на коледния базар на 11 декември вечерта в центъра на града вече са 3, ранени са 13 души. \r\n \n\t\t\t\t\t\t", "date": "2018.12.14", "title": "Ликвидираха атентатора от Страсбург, но разследването продължава"}
{"url": "http://www.bnews.bg/article/253673-deputatite_shte_proveryavat_karakachanov_za_istoriyata_s_prodazhbata_na_balgarski_pasporti", "text": "\n Депутатите създадоха временна анкетна комисия за проучване на всички данни, факти и обстоятелства по повод изнесените в европейски и български медии твърдения за скандалната подкупна схема при придобиване на българско гражданство от чужди граждани. \r\n\r\n Комисията ще заседава 3 месеца и ще се състои от 17 депутати. Неин председател ще бъде депутатът от ДПС Йордан Цонев, а заместник-председател Тома Биков от ГЕРБ. Промяната в дневния ред беше направена от парламентарната група на ДПС.  \r\n\r\n Промяната в дневния ред бе на парламентарната група на ДПС. \r\n\r\n   \r\n\r\n   \r\n \n\t\t\t\t\t\t", "date": "2018.12.14", "title": "Депутатите ще проверяват Каракачанов за историята с продажбата на български паспорти"}
{"url": "http://www.bnews.bg/article/253638-izdirva_se_i_sluzhebnoto_orazhie_na_politseyskiya_shef_v_kazanlak", "text": "\n И днес ще продължи издирването на началника на Пътна полиция в Казанлък Тодор Николов, който от 48 часа вече е в неизвестност. От полицията в Стара Загора признаха, че са изключително притеснени от изчезването му и засега нямат обяснение и никакви индикации за причините. \r\n\r\n Издирва се самият полицай, колата му и служебното му оръжие. Проведени са разговори с най-близкото му обкръжение - сестра му и зет му, бившата му съпруга, както и бившата му приятелка. Обходени са всички маршрути, които и евентуално могат да бъдат посетени от полицая. \r\n\r\n Днес ще бъдат проверени камерите на вход и изход на града, проследено и движението му, включително и до язовир Копринка и на връщане, където следите му се губят. \r\n\r\n Последният засечен разговор на изчезналия полицай е от 18 часа вчера. \r\n\r\n Началникът на РУ Казанлък Стойчо Крачолов посочи, че в последно време той е споделил за по-сериозни сърдечни проблеми, но това, което се знае, е че тепърва предстоят изследвания и лечение. \r\n\r\n Няма индикации в последните седмици да е бил под напрежение или да е имал по-сериозни проблеми. \r\n \n\t\t\t\t\t\t", "date": "2018.12.14", "title": "Издирва се и служебното оръжие на полицейския шеф в Казанлък"}
{"url": "http://www.bnews.bg/article/253640-tri_avtomobila_goryaha_tazi_sutrin_v_blagoevgrad", "text": "\n Три автомобила горяха рано тази сутрин в Благоевград. Сигналът за горящите автомобили е подаден от ул.\"Броди\" в жк.\"Струмско\" малко след 4 часа, съобщава БГНЕС. Напълно изгорял е \"Фиат\". Огънят е засегнал паркирания до него \"Мерцедес\". Най-леко е засегнато \"Ауди\". Пожарът е гасен от екип огнеборци, възможен е умишлен палеж. \r\n\r\n Оглед на местопроизшествието от следователи от Второ РПУ е извършен към 6 часа тази сутрин, снети са показания както от собствениците на горелите автомобили, така и от живущите в района. \r\n \n\t\t\t\t\t\t", "date": "2018.12.14", "title": "Три автомобила горяха тази сутрин в Благоевград"}
{"url": "http://www.bnews.bg/article/253641-ms_razpredeli_1_7_mlrd_leva_byudzheten_izlishak", "text": "\n 1,7 млрд. лв. бюджетен излишък бяха разпределени от Министерския съвет на последното му заседание за тази година. Общо бюджетният излишък до 1 ноември 2018 г. година е 2,8 млрд. лв., което прави по 400 лв. на глава от населението. \r\n\r\n Почти половината от доходите на всеки човек, който работи – 48%, отиват за бюджета – през Данък общ доход, ДДС и акцизите върху горивата, цигарите и кафето. Сумата е около 500 лв. на месец при средна за страната заплата, съобщава БГНЕС. \r\n\r\n Най-голямата сума от излишъка отива за строителството на АМ „Хемус” – 1,3 млрд. лв. Тя е за отсечка от 134,2 км от местността „Боаза” до връзката с пътя между Русе и Велико Търново.  \r\n\r\n За други инфраструктурни проекти бяха заделени общо 158 млн. лв.  \r\n\r\n Над 100 млн. лв. отиват в Министерството на отбраната – основно за ремонт на военна техника. \r\n\r\n По-малки суми са заделени за детски градини и храмове. 20 хил. лв. пък се отпускат на Македония за подобряване на условията за живот в центровете за бежанци. \r\n\r\n Допълнителните 23 млн. лв. отиват за софтуер на държавната администрация. Посочено е точно какъв тип софтуер трябва да бъде купен. Предстои провеждане на конкурси.  \r\n \n\t\t\t\t\t\t", "date": "2018.12.14", "title": "МС разпредели 1,7 млрд. лева бюджетен излишък"}
{"url": "http://www.bnews.bg/article/253644-svetal_den_praznuvat_nay_nezhnite_zhenski_imena_vremeto_e_s_tyah", "text": "\n Св. мъченици Тирс, Левкий, Филимон, Аполоний, Ариан и Калиник и другите с тях  († 249 - 251 г.) - Тирс и Левкий били родом от Кесария и пострадали при гонението на римския император Деций. Мъжественото им търпение при страшните изтезания и чудесата, проявени от Господа, убедили и езическия жрец Калиник в истината н ахристиянската вяра. \r\n\r\n Много години след това, вече при Диоклетиан, били мъченически убити в Тиваидската страна (Египет) християните Асколон и Леонид. Но ревността към вярата се възбуждала все по-силно и по-силно, въпреки ужасното гонение. \r\n\r\n Езичниците внезапно се обръщали към Христовата вяра и отивали радостно на мъчения. Мъченическата смърт на Аполоний и Филимон и станалите при това чудасе обърнали към Христа самия игемон Ариан, който на своя ред запечатал вярата си със св. мъченичество. \r\n\r\n ИМЕН ДЕН ДНЕС ПРАЗНУВАТ: Снежана, Снежанка, Снежа, Снежка, Снежна, Снежи. Времето навън е с тях - вали сняг и пейзажът е типично зимен, в бяла премяна. \r\n\r\n   \r\n \n\t\t\t\t\t\t", "date": "2018.12.14", "title": "СВЕТЪЛ ДЕН: Празнуват най-нежните женски имена - времето е с тях"}
{"url": "http://www.bnews.bg/article/253646-vazhno_za_shofyorite_otkazvash_globa_za_karane_bez_vinetka_vzimat_ti_talona", "text": "\n Хванат ли ни без винетка и откажем да си признаем нарушението и платим глобата, тол контролът на пътя ще може да ни отнеме талона на автомобила. Нарушителите ще бъдат засичани чрез регистрационния номер на автомобила от камери, разположени по пътната мрежа и в мобилните екипи, съобщиха от АПИ. \r\n\r\n Нарушителите ще бъдат спирани от автомобилите на тол контрола. На водача, който не е заплатил винетка, ще бъде дадена възможност да заплати компенсаторна такса на място, разяснява \"Монитор\". \r\n\r\n Размерът на компенсаторните такси в момента е качен за обществено обсъждане - за леки автомобили е 70 лв.; за автомобили от 3,5 до 12 т - 125 лв. и за тежкотоварните над 12 т - 175 лв. Контролните автомобили са оборудвани с ПОС терминали и плащането на таксата ще става с дебитна или кредитна карта. \r\n\r\n \"След заплащане на компенсаторна такса пътуването ще може да продължи до края на астрономическия ден без винетка, но на следващия ден, ако не се закупи винетка, отново е налице нарушение\", обясни проф. Олег Асенов, експерт към пътната агенция. \r\n \n\t\t\t\t\t\t", "date": "2018.12.14", "title": "ВАЖНО ЗА ШОФЬОРИТЕ: Отказваш глоба за каране без винетка - взимат ти талона"}
{"url": "http://www.bnews.bg/article/253664-tramp_znaeshe_che_e_neredno_da_se_plashta_na_zheni_za_malchanieto_im_obyavi_koen", "text": "\n Президентът на САЩ Доналд Тръмп нареди да се плати на две жени за тяхното мълчание по време на президентската кампания през 2016 г. и той знаеше, че действията са нередни. \r\n\r\n Това заяви бившият му личен адвокат Майкъл Коен, който даде телевизионно интервю за ABC News, информира \"Ройтерс\". \r\n\r\n \"Той ми нареди да направя плащанията. Той ми нареди да се въвлека в тези неща\", отбеляза Коен и подчерта, че американският лидер е бил наясно, че тези действия са нередни. \r\n\r\n Тогава Тръмп е бил \"много загрижен\" за шансовете да спечели президентските избори, тъй като е смятал, че двете жени могат да обявят публично, че са имали афера с милиардера. \r\n\r\n По-рано тази седмица адвокатът беше осъден на три години затвор за различни престъпления. \r\n\r\n В четвъртък Тръмп обяви, че никога не е нареждал на Коен да нарушава закона. \r\n\r\n Цялото интервю с Коен ще бъде публикувано тази вечер. \r\n \n\t\t\t\t\t\t", "date": "2018.12.14", "title": "Тръмп знаеше, че е нередно да се плаща на жени за мълчанието им, обяви Коен"}
{"url": "http://www.bnews.bg/article/253643-nikol_shertsinger_pya_s_andrea_bocheli_v_nyu_york", "text": "\n Певицата Никол Шерцингер бе специален гост на концерт на Андреа Бочели в \"Мадисън скуеър гардън\" в Ню Йорк.Снощното изпълнение е част от няколко поредни представления в Голямата ябълка и в Бостън, на които Никол бе поканена като специален гост. \r\n\r\n Тя сподели няколко снимки в социалните мрежи от бекстейджа. Оказва се, че певицата е сменила тоалета си в последния момент и вместо с черна рокля, Никол се е появила на сцената с червена. \r\n\r\n \"Бекстейдж - моля се, точно преди да изляза на сцената. Имам честта да изпея две нови песни за първи път пред препълнената зала\", написа певицата под една от снимките си в Инстаграм. \r\n \n\t\t\t\t\t\t", "date": "2018.12.14", "title": "Никол Шерцингер пя с Андреа Бочели в Ню Йорк "}
{"url": "http://www.bnews.bg/article/253639-fiki_pokaza_sina_si", "text": "\n Поп-фолк певецът Фики разбуни духовете в социалните мрежи със снимки на сина си. Изпълнителят на „Измръзнах“ сподели кадри на малчугана, който носи името на гласовития си дядо – фолкидолът Тони Стораро. Феновете са категорични, че най-новото попълнение в клана Стораро е очарователно. „Той е красивото ми момче. Моето всичко! Тони-джуниър“, написа звездата на „Пайнер“. [null] Съпругата на Фики – Гюлджан, го дари с мъжка рожба на 16 февруари, припомня в. Монитор. \r\n  \r\n \n\t\t\t\t\t\t", "date": "2018.12.14", "title": "Фики показа сина си"}
{"url": "http://www.bnews.bg/article/253634-absurd_v_hitrino_obshtinata_poiska_ot_horata_da_vrashtat_parite_za_remonta_na_kashtite_im", "text": "\n Нов скандал след трагедията в Хитрино. Кметът поиска жители да връщат пари за ремонти, защото първо на разрушените им къщи е сложена нова дограма, а след това къщите са съборени, за да се построят нови.  Мъж от Хитрино трябва  да плати 3 406 лева или да върне дограмата. При условие, че никой никога не му е казал, че е длъжен да я пази и  съхранява. А домът му е съборен преди повече от година. \r\n\r\n В ефира на „Здравей, България” собственикът на къщата Турхан Хасан обясни, че не е имал разговор с кмета. „На 11 декември съм получил уведомление, че трябва да плати дограмата. 2017 година аз бях определен за основен ремонт. Като дойде обаче комисия от София ме уведомиха, че къщата не става и не подлежи на ремонт, конструкцията на самата къща е заминала и съм за нова къща. Никой не ме е осведомил, че трябва да пазя сменената дограма.  След като се върнах от работа къщата беше съборена  с дограмата. След два дни общинският кмет дойде на място и видя, че дограмата е унищожена. Тогава нищо не ми казаха”, обясни той. \r\n\r\n 72-годишната Йонка Делева, която трябва да върне 2150 лева за новата дограма на заяви, че са й се обадили да свали дограмата. „Моят син търси фирми, повика фирмата, която сложи дограмата, но отказаха, защото община Хитрино не е платила. Намери друга фирма, плати повече пари и я свалиха. Дограмата изчезна. Ние мислим, че от кметството са я прибрали и в един момент от там ме известяват, че трябва да плащам иначе ще ме дадат на съдия изпълнител”, каза тя. \r\n\r\n „Би трябвало и те да са заинтересовани в опазването на тази дограма. В последствие излиза, че е двойно финансиране и ние искаме или сумата, или дограмата да се върне”, каза кметът на Хитрино Нуридин Исмаил. \r\n\r\n „Целта не е да ощетим лицата, защото и те и без това са пострадали много от инцидента. Към нас не трябва да връщат пари. Общината ще предприеме мерки, ако преценят да ги обезвъзмездят хората”, каза Марина Сарадинова, изпълнителен директор на Фонд „Социална закрила”. \r\n \n\t\t\t\t\t\t", "date": "2018.12.14", "title": "АБСУРД В ХИТРИНО: Общината поиска от хората да връщат парите за ремонта на къщите им"}
{"url": "http://www.bnews.bg/article/253635-nad_170_snegopochistvashti_mashini_sa_na_teren_v_sofiya", "text": "\n Над 170 снегопочистващи машини са на терен в София. Обработват се улици и булеварди, по които се движи обществения транспорт, опасни и стръмни участъци, както и общински пътища, съобщават от Столична община. В момента продължават обработки в районите „Люлин”, „Красна поляна”, „Овча купел”, Сердика”, „Илинден”, „Надежда” и други. Обработки са направени и по трасето на Южната дъга на Околовръстен път. \r\n\r\n Опесъчаване е извършено по планинските пътища на Витоша: Бояна – Златни мостове и Драгалевци – Алеко. Към момента градският транспорт се движи по всичките си обичайни маршрути. \r\n\r\n Напомняме на шофьорите да използват автомобилите си оборудвани за движение при зимни условия и да карат внимателно със съобразена скорост.  \r\n \n\t\t\t\t\t\t", "date": "2018.12.14", "title": "Над 170 снегопочистващи машини са на терен в София"}
{"url": "http://www.bnews.bg/article/253655-ns_prie_speshnite_promeni_v_antikoruptsionniya_zakon", "text": "\n Парламентът прие на първо четене спешните промени в антикорупционнния закон, касаещи отнемането на незаконно придобито имущество.  \r\n\r\n Депутатите препотвърдиха решението на правната комисия, като приеха измененията, според които делата за отнемане на имущество могат да продължат независимо от това дали е доказано или не извършване на престъпление. \r\n\r\n Поправките бяха направени след тълкувателно решение на ВКС, според което можеше да се прекратяват дела за отнемане на незаконно придобито имущество, ако има оправдателна присъда. \r\n\r\n  „Ако някой реши да се занимава с политическа дейност, да заповяда да се яви на избори. Някой промени правилата на футболния мач, след като мачът беше започнал. Мач, благодарение на който, България получи най-положителния доклад от много време насам и можете да сте сигурни, че огромна заслуга за това е на работата и на резултатите КПКОНПИ. Сега с този законопроект вносителят предлага да възстановим правилата”, каза депутатът от ДПС Хамид Хамид. \r\n\r\n Депутатите създадоха и анкетна комисия, която ще проверява скандала около получаването на български лични документи. Тя ще проучи обстоятелствата около изнесена информация в българските и европейски медии за схема за търговия с българско гражданство. Комисията беше оглавена от Йордан Цонев от ДПС.   \r\n \n\t\t\t\t\t\t", "date": "2018.12.14", "title": "НС прие спешните промени в антикорупционния закон"}
{"url": "http://www.bnews.bg/article/253633-bryuksel_e_kategorichen_sporazumenieto_za_brekzit_nyama_da_se_predogovarya", "text": "\n Европейският съвет отново е категоричен – няма да има предоговаряне на споразумението за брекзит. \r\n\r\n През изминалата нощ евролидерите потвърдиха, че постигнатото споразумение за оттеглянето на Великобритания не подлежи на промени. \r\n\r\n След заседанието председателят на Европейската комисия Жан-Клод Юнкер не изключи възможността след брекзит отново да има визи за гражданите на Евросъюза и за британците, като посочи, че това е част от преговорите за бъдещите отношения с Лондон. \r\n\r\n По думите му британците трябва да посочат как си представят бъдещите си отношения с Европейския съюз и е „неудобно” да се очаква съюзът да предложи посоката. \r\n \n\t\t\t\t\t\t", "date": "2018.12.14", "title": "Брюксел е категоричен: Споразумението за брекзит няма да се предоговаря"}
{"url": "http://www.bnews.bg/article/253636-posreshtame_astronomicheskata_zima_sas_snyag", "text": "\n Значителна облачност очакваме през целия ден. В западна и централна северна България ще превалява сняг. На югозапад и на изток предимно дъжд. В равнинните райони не се очакват нито значителни количества дъжд, нито съществена снежна покривка. \r\n\r\n Студеният въздух във височина постепенно отстъпва на по-топлия. Затова и валежите от сняг няма да са толкова осезаеми. В ниското обаче ще е студено. Сутринта и вечерта – между минус 5 и 0 градуса. В хода на деня термометрите ще се колебаят между 1 и 7 градуса. \r\n\r\n В планините над 1200 метра ще вали сняг, под тази граница – дъжд. По високите върхове температурите през деня ще са около минус 9 – минус 10 градуса. В ниското от нула до 2-3 градуса над нулата. \r\n\r\n Циклонът, който преминава над нашите географски ширини ще донесе значителни снеговалежи западно от нас – най-вече в Сърбия и Босна и Херцеговина. За там са издадени предупреждения в жълто за интензивни снеговалежи и опасно хлъзгави пътища. \r\n\r\n През почивните дни времето ще е меко с дневни температури около 5-6 градуса. По-значителни валежи очакваме в неделя. В началото на нова седмица от север отново ще нахлуе студен въздух, с който преваляванията от дъжд ще преминат в сняг. \r\n\r\n С всички условности на по-дългосрочните прогнози се очертават два периода с по-голяма вероятност за осезаеми снеговалежи. Единият е в началото на астрономическата зима – около 21-22 декември. Второто застудяване със сняг ще е около Стефановден – 26-27 декември. На този етап прогнозите сочат, че и двете порции снеговалеж ще са сравнително слаби. \r\n \n\t\t\t\t\t\t", "date": "2018.12.14", "title": "Посрещаме астрономическата зима със сняг"}
{"url": "http://www.bnews.bg/article/253642-proizvoditeli_preduprezhdavat_za_poskapvane_na_hranata_zaradi_toka", "text": "\n Производителите в страната поемат цялата тежест и всички процентни натрупвания от горива ток, нови заплати, нови осигуровки, се отразява върху тях, коментира пред БНТ хлебопроизводителят Димитър Бакалов. \r\n\r\n Той очаква повишение в цените на хляба напролет и счита, че би трябвало министерството малко да промени субсидиите, които са за българския народ. \r\n\r\n Електроенергията не е 100% от всички разходи и е по-малко от 10%, поне в нашия бранш, но има много индикатори, които чувствително оказват влияние на цената, коментира председателят на Асоциацията на млекопреработвателите Димитър Зоров. \r\n\r\n Потребителите у нас трябва да подкрепят българското производство в условията на тежка конкуренция. Има различни договори с доставчиците на електроенергия и всеки от тях определя цената и сроковете за нейното изпълнение в конкретен период, допълни Зоров. \r\n\r\n Няма да има повишение в цените на месото, добави месопроизводителят и месопреработвател Вихрен Димитров. Според него, големият проблем е ниската покупателната способност на населението, ниските доходи и неправилната търговия. \r\n\r\n Неговата фирма за месопроизводство и преработване не работи с големите търговски вериги, които само в България не играят по европейските правила, коментира Димитров. \r\n \n\t\t\t\t\t\t", "date": "2018.12.14", "title": "Производители предупреждават за поскъпване на храната заради тока"}
