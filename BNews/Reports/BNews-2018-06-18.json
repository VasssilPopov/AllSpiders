{"url": "http://www.bnews.bg/article/243867-sofiya_pod_voda_kato_maldivite_i_s_geyzeri_kato_islandiya", "text": "\n Е, няма такава история и подобен отзвук! \r\n\r\n Столицата на европредседателството така се наводни, че...майка им жална на...боговете! \r\n\r\n Как не ги е срам, да пуснат толкова дъжд над града, който бащицата владее, а Фандъкова оре?!!!! \r\n\r\n \"На тия в метрото вече трябва да им искат капитански курс!\" \"Имаме си гейзери!\" \"Всички на борда!\" \"Водолази за Младост има ли?\" \"Запознах се с една русалка.\" \"Каквото правителството, такава и държавата- гола вода!\" \"Току що акостирах в Младост. Всичко е наред!\" \r\n\r\n И то - без пари?! За тях каква далавера, освен поредните драми? Вместо слънцето да грейне на фона на чудното гостоприемство на България, на \"танкове\" и на майките в палатки, които чакат пак благоволението на Винету, да стане море в столицата.... \r\n\r\n Нечуван скандал! Ангелкова и WC-то нека се карат, Каракачана да се напива, но вода по никое време, когато е времето на дъждовете, това вече е непростимо! \r\n\r\n Фейсбук ги попиля, но ето и \"право куме, та в очи\". Така да е и по избори. \r\n\r\n \r\nKiril Dzhambazki Е нема такъв РЕЗИЛ.....Браво Боко,браво ТИКВО..... \r\nIvo Jordanov Бойко Борисов и цялия цирк от твоето управление Мърши крадливи сметката ще дойде....... \r\nIvaylo Zhechev Бойко ще реже лентата хахах \r\n  \r\n \n\t\t\t\t\t\t", "date": "2018.06.18", "title": "София под вода като Малдивите и с гейзери като Исландия!"}
{"url": "http://www.bnews.bg/article/243863-merkel_poluchi_ultimatum_za_migrantite_granitsata_se_zatvarya", "text": "\n Баварските съюзници на германския канцлер Ангела Меркел й дадоха срок от две седмици да договори общо решение на мигрантския въпрос с други европейски страни, предадоха световните агенции. \r\n\r\n Ако такова споразумение не бъде постигнато до уречения срок, германският вътрешен министър Хорст Зеехофер ще нареди на полицията да започне да спира на границата и да отпраща мигранти, подали молба за убежище в други държави членки. \r\n\r\n До тогава планът на вътрешния министър предвижда в първа стъпка на германската граница да се връщат бежанци със забрана за влизане в страната и мигранти с вече получен отказ за закрила в ЕС. Ако срещата на върха на ЕС не постигне общо решение Зеехофер, ще разшири ограничителните мерки. Решение в тази посока трябва да вземат ръководствата на двете партии ХДС и ХСС на извънредни заседания още на 1-ви юли, допълва ДПА. \r\n\r\n \"Не сме притиснати от времето, а търсим дългосрочно решение на проблема\", коментира вътрешният министър на Бавария Йоахим Херман по време на заседанието на ръководството на баварския ХСС в Мюнхен. \r\n\r\n Решението бе взето на среща на ръководството на баварския Християнсоциален съюз в Мюнхен. Според източници, цитирани от ДПА, Меркел е приела този краен срок. \r\n\r\n Преди изтичането му ще има среща на върха на ЕС на 28 и 29 юли. Германският канцлер ще направи публично изявление на 1 юли за усилията си да сключи двустранни споразумения с други страни членки на ЕС за връщане на мигранти, които вече са се регистрирали другаде в блока. \r\n\r\n Ангела Меркел се стреми към двустранни спогодби със страни от ЕС, като Италия, Австрия, Гърция и България, за връщането на мигранти, които вече са получили отказ за убежище. Канцлерът се опитва всячески да избегне самостоятелни действия на Германия, които да не са подчинени на общото европейско право. \r\n \n\t\t\t\t\t\t", "date": "2018.06.18", "title": "Меркел получи ултиматум за мигрантите, границата се затваря!"}
{"url": "http://www.bnews.bg/article/243860-ekshan_v_burgas_zaloviha_narkoplasyori_sled_zrelishtna_gonka_s_politsiyata_snimki", "text": "\n На 16 юни т.г. около 14.15 ч. служители от Четвърто Районно управление – Бургас подават сигнал за спиране на лек автомобил \"Ситроен Ксара\", със старозагорска регистрация, движещ се в посока бл. 529 в к-с \"Меден Рудник\", чийто водач не се подчинява, увеличава скоростта си и се отправя в посока пътен възел \"Юг\". \r\n\r\n На кръстовището до бл.70 полицаите забелязали как през прозореца на задната дясна врата от купето на \"Ситроена\" е изхвърлена раница, паднала на пътното платно, от която се разпилели множество предмети. Потърсено е съдействие от служители на Първо Районно управление - Бургас, като преди кръговото на изхода за Созопол автомобила е спрян. \r\n\r\n Установено е, че негов водач е криминално проявения Р.Е., 21 годишен от Стара Загора / неправоспособен водач с отнета шофьорска книжка/. Р.Е. отказал да бъде изпробван за употреба на наркотични вещества. Задържан е за срок от 24 часа. По случая е образувано бързо полицейско производство. Установено е, че с автомобила се придвижвали и : 25 годишния Р.К. от с. Зимница, обл. Ямбол и 21 годишния Ж.Ж. от Стара Загора, които също са задържани за срок от 24 часа. Извършен е оглед на мястото на падналата раница, като са открити химични вещества / прекурсори/ за производство на наркотични вещества и везна. Работата по случая продължава от служители на Четвърто Районно управление – Бургас, съобщиха от ОДМВР-Бургас. \r\n \n\t\t\t\t\t\t", "date": "2018.06.18", "title": "Екшън в Бургас! Заловиха наркопласьори след зрелищна гонка с полицията (СНИМКИ)"}
{"url": "http://www.bnews.bg/article/243862-audi_v_skandal_arestuvaha_izpalnitelniya_direktor_na_avtomobilniya_gigant", "text": "\n Изпълнителният директор на Audi Рупърт Щадлер беше арестуван, обяви компанията майка - Volkswagen. \r\n\r\n Говорител на VW заяви: \"Потвърждаваме, че господин Щадлер беше арестуван тази сутрин. Продължава изслушването, което ще определи дали той ще остане задържан\". \r\n\r\n Audi бяха хванати в нарушения в скандала за фалшифицирането на данните за замърсяването на околната среда от дизеловите автомобили на Фолксваген. \r\n\r\n Миналия месец от Audi признаха, че софтуерът на още 60,000 автомобила от моделите A6 и A7 с дизелови двигатели е подавал манипулирани данни. Миналата година 850 хил. автомобила бяха изтеглени от пазара от дъщерната компания на Volkswagen. Оказа се, че само някои от тях се нуждаят от промени. \r\n\r\n Така нареченият \"Дизелгейт\" - скандалът с манипулирането на данните на автомобили на Фолксваген за нивата на замърсяване на околната среда, избухна през септември 2015 година. Тогава Volkswagen признаха, че в близо 600 000 автомобила в САЩ са били монтирани устройства, които да \"заблуждават\" по време на тестове, че нивата на емисиите са около 40 пъти по-ниски от реалните. По света, призна компанията, има 11 милиона такива дизелови автомобила. \r\n \n\t\t\t\t\t\t", "date": "2018.06.18", "title": "Audi в скандал: Арестуваха изпълнителния директор на автомобилния гигант"}
{"url": "http://www.bnews.bg/article/243864-potop_sofiyantsi_s_akvalangi_gerb_ne_razbirat_zashto_mrankat_metroto_se_prevarna_v_reka_da_izlyazat_da_popluvat_snimki", "text": "\n Мощна гръмотевична буря и проливен дъжд удариха София тази вечер. Жители на \"Драгалевци\" възроптяха притеснени: \"Кварталът се превърна в бързо течаща река.\" По същото време в центъра на София, на бул. \"Г.С. Раковски\" и бул. \"Васил Левски\", изби канализационна шахта. Покривът на „Мол София” и таванът на Метростанция „Сердика” протекоха, но метрото не бе спряно, а в центъра на София движението беше изключително затруднено. \r\n\r\n В социалните мрежи възмутени потребители коментират: \"Милиони средства текат за ремонти, много далновидно, госпожо Фъндъкова, но не можем да се справим с един дъжд.\" Друг коментар гласи: \"София ми е Венеция!\" Метростанция \"СУ. Св. Климент Охридски прилича на плувен басейн. \"Няма такава европейска столица\"- възмущават се граждани. Движението е блокирано, а районът е непроходим. Един най- обикновен дъжд предизвика Апокалипсис и всеобща паника. \r\n\r\n В коментари в социалните мрежи граждани молят да бъдат осигурени плавници и шнорхели, в случай, че лодките са непосилна за общината \"екстра\". Дали ще бъдат осигурени такива на хората, можем да попитаме госпожа Йорданка Фандъкова. \"Перфектната буря\" нагледно показа статуквото и въздухарските обещания и невидими за обществото инвестиции на общинарите. Ситуацията изглежда неспасяема, а хората са потънали в кална вода и празни обещания. \r\n\r\n И още: От Герб не разбирали, защо в София мрънкали.? \r\nКогато на цената на един билет за метрото, са осигурили на гражданите цял аквапарк. \r\n\r\n \r\n \n\t\t\t\t\t\t", "date": "2018.06.18", "title": "ПОТОП! Софиянци с акваланги, ГЕРБ не разбират защо мрънкат!  Метрото се превърна в река, да излязат да поплуват! (СНИМКИ)"}
{"url": "http://www.bnews.bg/article/243866-moreto_doyde_v_sofiya_zhivkov_ne_uspya_da_go_dokara_no_fandakova_udavi_sofiyantsi_video", "text": "\n   \r\n\r\n Морски вълни потопиха София за отрицателно време. Метрото имаше нужда от лодки и параходи, а не от влакчета.  \r\n\r\n Природата буквално заби управляващите и техния представител в местната власт - Йорданка Фандъкова, като потопи европейската столица навръх розовите отчети за чудесното европредседателство. \r\n\r\n Милиони изтекоха като реки за ремонти в столицата, за да лустросат фацата на града, но под него стоят хиляди нерешени проблеми за още повече милиони левове, които някои от ГЕРБ още не са усвоили, за да не свършат нищо. \r\n\r\n Коментарите в социалните мрежи са съсипващи: \r\n\r\n \r\n\"Ще им върви по вода приключването на европредседателството...\" \r\n\r\n \"Каква столица е това....къде сте господа политици!На сухо май...\" \r\n\r\n \"Грабайте помпите!\" Някой си изкраскя. \r\n\r\n \"От утре билета става 5лв. На входа ще раздават бански и плувна шапка.\" \r\n\r\n \"Има подводници. Има ли водолази за Младост?\" \r\n\r\n \"А в Билла ще отворят щанд за жива риба\" \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n\r\n \r\n  \r\n \n\t\t\t\t\t\t", "date": "2018.06.18", "title": "Морето дойде в София, Живков не успя да го докара, но Фандъкова...удави софиянци! (ВИДЕО)"}
{"url": "http://www.bnews.bg/article/243832-na_kakvo_uchat_detsata_ni_badzhak_televiziite_shterkata_na_kichka_obicha_balgarskoto_kefi_se_na_dey_of_i_bg_restoranti", "text": "\n Кичка Бодурова е забравила да говори български език. \r\n\r\n Това поне стана ясно от интервюто, която тя даде в предаването на Гала по Нова телевизия. Тя е в България с дъщеря си Кристи и двете почиват в Слънчев бряг. Оказа се, че Кристи говори много слабо български и се наложи в студиото да присъства и преводач от английски. Самата Кичка, обаче, заместваше български думи с английски, говореше с подчертан акцент и често бъркаше словореда. Независимо от всичко, певицата разказа как дъщеря й обичала българското. \"Много обича, когато има... дей оф, почивен ден, да ходим на български ресторант\", обясни тя и после разкри колко много е пазела дъщеря си, за да й се случи нещо в Лас Вегас. \r\n\r\n  \"Била съм като орлица за нея, не като орлица, със сто крила, бих искала да й се извиня за това, защото това, което виждам, е невероятно и съм много горда. Лас Вегас е много опасен град, в тинейджърските години момичетата могат да станат проститутки, може детето да се подхлъзне. Казала съм й дори така - ако човек избере да умре, никой не може да помогне\", разкри Кичка Бодурова. Тя проговори и за провокативните снимки на дъщеря си: \r\n\r\n \"За провокативните снимки - тогава имаха вина българи, които не бяха особено добри хора, тя беше млада, сега учи, с приятеля си е от 16-годишна, това й е първото дете\", призна Кичка Бодурова. Дъщеря й Кристи също разказа как се е стигнало до фотосесиите: \r\n\r\n \"Много ми се подиграваха, докато растях, много ме обиждаха с имена, прякори. Станах модел на татуировки, това е специфично, това е хоби за мен, не е нещо, което е било моя амбиция, но ми помогна много за моята самоувереност. Разбира се, имаше и много негативизъм, но и получих подкрепа. Смятам догодина да спра да съм вече модел, но това тогава беше позитивна стъпка в моя живот.\" \r\n \n\t\t\t\t\t\t", "date": "2018.06.18", "title": "На какво учат децата ни БАДЖАК телевизиите: Щерката на Кичка обича  българското - кефи се на дей оф и бг ресторанти"}
{"url": "http://www.bnews.bg/article/243861-nelep_gaf_na_bnt_spryaha_macha_belgiya_panama", "text": "\n Нечувана издънка на БНТ с излъчването на мача Белгия - Панама, изнерви милиони футболни запалянковци. \r\n\r\n На третата минута от футболната среща, точно в 18:03ч. картината внезапно изчезна. Телевизията включи студиото в София и обяви, че проблемът бил някъде по трасето от Сочи. Това предизвика нервни изблици и негодувание във форуми и социални мрежи от страна на феновете. \r\n\r\n За да замаскират неловката ситуация, от БНТ започнаха да въртят кадри от стари мачове. \r\n \n\t\t\t\t\t\t", "date": "2018.06.18", "title": "НЕЛЕП ГАФ НА БНТ! Спряха мача Белгия - Панама!"}
{"url": "http://www.bnews.bg/article/243845-barkat_terziyski_s_kloshar_puskat_mu_milostinya_v_chashata", "text": "\n Млад мъж обърка Калин Терзийски с клошар. Момъкът пуснал милостиня в чашата на брадясалия и миришещ на алкохол писател.  Срамната случка се разиграла в центъра на София, където Терзийски седнал на припек на пейка. Заради неугледния си вид и чашата с неизвестна течност в ръка момчето си помислило, че е просяк и му пуснало 50 стотинки, писа „Таблоид“. \r\n\r\n Калин с леко закъснение разбрал какво се е случило и че се е сдобил с малко пари. Отново е бил неадекватен и по нищо не се е отличавал от искащите милостиня по кръстовища и подлези. \r\n\r\n Щедрото момче така не се усетило, че дало пари на шантавия писател. Кайо пък въобще не се впечатлил особено от случката и продължил да си блее под жаркото слънце и да мисли какво да включва следващата му книга. Напоследък писателят доста прекалява с чашката. Неведнъж е бил забелязан да спи по пейките в Банкя, където живее. \r\n \n\t\t\t\t\t\t", "date": "2018.06.18", "title": "Бъркат Терзийски с клошар! Пускат му милостиня в чашата... "}
{"url": "http://www.bnews.bg/article/243859-a_taka_goranov_shte_kazhe_dali_shte_dade_pari_za_maykite_na_detsa_s_uvrezhdaniya_ili_po_skoro_boyko", "text": "\n Законопроектът за личната помощ има нискобюджетен вариант и вариант с повече пари. \r\n\r\n Дали някой от вариантите ще получи подкрепата на правителството и кой ще бъде той, ще зависи от думата на финансовия министър Владислав Горанов, обясни след втората среща с майките на деца с увреждания омбудсманът Мая Манолова. \r\n  \r\nТя ще представи законопроекта по време на утрешното заседание на съвета за интеграция на хората с увреждания, на което са поканени и протестиращите майки. \r\n  \r\nСлед като социалният министър обяснил на майките, че не той раздава парите, вариантите за финансиране на законопроекта за личната помощ ще бъдат поставени на вниманието на финансовия министър Владислав Горанов, обясни омбудсманът Мая Манолова. \r\n  \r\n\"Нека да му отдадем дължимото - да прегледа изготвените варианти. Всички сме наясно, че негова ще е последната дума\", посочи тя. \r\n\r\n Както добре е известно, последната дума има само бащицата, който никак не обича да дава пари, още повече  - много пари. Вероятно ще избере нискобюджетния вариант, че най-накрая да му се махат от главата. \r\n\r\n   \r\n \n\t\t\t\t\t\t", "date": "2018.06.18", "title": "А така! Горанов ще каже дали ще даде пари за майките на деца с увреждания! Или по-скоро Бойко..."}
{"url": "http://www.bnews.bg/article/243851-shok_razoblichavashta_vrazka_mezhdu_ubietsa_na_pelov_chengeta_i_sina_na_mila_universalnata", "text": "\n Дълго пазена в тайна зловеща връзка за скрити отношения между загиналия след престрелката със затворника Пелов - Марио Панчев, ченгета, магистрати и сина на изправената пред съда за мокри поръчки Мила Георгиева-Универсалната, излиза на бял свят. \r\n\r\n  Панчев е имал богат опит с посредничество за освобождаване на престъпници, които са били задържани по текущи разследвания. В подкрепа на този факт говори и откритата прелюбопитна информация в един от мобилните телефони, които е използвал. Става ясно, че отишлият в Отвъдното от куршумите на Пелов, мъж съвсем не е безобиден. \r\n\r\n \r\n\r\n Панчев е имал богат арсенал от контакти с полицаи, техни роднини в правоохранителната система и бандити. Според криминалисти дни преди да бъде надупчен от куршуми, Марио се е свързал със сина на Мила Универсалната - Мартин Георгиев - Джито (на снимката горе), който от три години се укриваше в чужбина. След като се е предал в полицията Джито е дал нефелното обяснение, че не е знаел, че е обявен за общодържавно издирване, въпреки че за него е била издадена Червената бюлетина Интерпол. \r\n\r\n Обстоятелството, че се е надявал лесно да си издейства индулгенция от спецмагистратите, се обяснява и от неформалните му контакти с близки до тях. Смъртоносните куршуми за Панчев, обаче са сложили край не само на земния му път, но и на черната му брокерска дейност. На първа инстанция спецмагистратите постановиха Джито да остане зад решетките. Сега държавата в лицето на второинстанциония съд трябва да докаже, че няма да пуска с лека ръка лица от криминалния контингент, за които прокуратурата е събрала множество и солидни доказателства, информира \"БЛИЦ\". \r\n \n\t\t\t\t\t\t", "date": "2018.06.18", "title": "ШОК! Разобличаваща връзка между убиеца на Пелов, ченгета и сина на Мила Универсалната!\r\n"}
{"url": "http://www.bnews.bg/article/243856-poredniyat_lobistki_zakon_na_patreotite_izkara_targovtsite_na_goriva_na_protest", "text": "\n Десетки цистерни, камиони и коли се събраха край една от по-малките бургаски безниностанции, за да тръгнат на протестно шествие към изхода на града. Повод за недоволството е проектозаконът за търговията с горива, който беше приет на първо четене. Проектът е внесен от Емил Димитров -Ревизоро  от Обединените патреоти. \r\n\r\n Във Велико Търново от бранша се събраха на извънредно съвещание, за да решат дали ще има национален протест в София. \r\n\r\n Според малките и средни търговци текстовете са лобистки, който ще ги изхвърли от бизнеса и в крайна сметка ще доведат до вдигане на цените за крайния потребител. Според проектозакона техните обекти се приравняват на големите вериги – с гаранция от 20 до 500 хил. лв. и уставен капитал от 3 млн. лв. \r\n\r\n Така, ако днес бензиностанция с 2000 л. продажби на ден предплаща ДДС всеки месец, то скоро може да се наложи собствениците да предоставят и още гаранции. \r\n\r\n Ревозоро твърди,  че с новите правила ще се намали делът на сивия сектор, който заема близо 30% от пазара на горива. \r\n\r\n Търговците обаче изрично питат защо никой не закача фирмите и данъчните складове, където, според тях, става контрабандата. Според тях не може да се говори за подобряване на конкурентната среда, ако с един закон фирмите на пазара се стопят от 4-500 до 30. \r\n \n\t\t\t\t\t\t", "date": "2018.06.18", "title": "Поредният лобистки закон на патреотите изкара търговците на горива на протест"}
{"url": "http://www.bnews.bg/article/243827-gushterov_vardi_gonzovitsa_s_ohrana", "text": "\n Моделката Светлана Василева движи с бодигард, който денонощно е до нея, видя \"България Днес\". Плеймейтката е придружавана от здравеняка дори когато обикаля по фризьорски салони и модни бутици. Светлана е в трескава подготовка за сватбата си с Християн Гущеров, която е планирана за 12 юли. \r\n \n\t\t\t\t\t\t", "date": "2018.06.18", "title": "Гущеров варди Гонзовица  с охрана "}
{"url": "http://www.bnews.bg/article/243852-mlad_kmet_opital_sladostta_na_podkupa_arestuvaha_go", "text": "\n Кметът на карловското село Войнягово Тодор Танковски е бил заловен с подкуп, съобщава \"Блиц\". \r\n\r\n Все още няма яснота колко са парите, но по неофициална информация става въпрос за няколкостотин лева. Подкупът е даден от човек от селото и касае строителство на сграда. \r\n\r\n Това не е първата издънка на младия кмет. Наскоро името му бе замесено в скандал, при който беше проверяван за злоупотреба с плочки, предоставени на селото за ремонт. \r\n\r\n Танковски е най-младият кмет в община Карлово и в цяла  Пловдивска област. Той е едва на 24 години. Това е първият му мандат, като на изборите през 2015 г. бе издигнат от инициативен комитет като независим кандидат. По образование е хореограф. \r\n\r\n В момента карловсата полиция прави обиск в дома на Танковски във Войнягово, където той живее с родителите си. Търсят се още доказателства за други нерегламентирани дейности на Тянковски.  И двата телефона на младия кмет са изключени.  \r\n\r\n Попитан какво се случва, кметът на община Карлово д-р Емил Кабаиванов коментира: „Не съм наясно какво точно става. От медиите разбрах. Кметовете на населени места са публични лица, избрани мажоритарно и трябва да носят отговорност за действията и постъпките си”. \r\n \n\t\t\t\t\t\t", "date": "2018.06.18", "title": "Млад кмет опитал сладостта на подкупа, арестуваха го"}
{"url": "http://www.bnews.bg/article/243858-kabinetat_na_zaev_kaza_da_politsiyata_go_udari_na_aresti", "text": "\n 17 ранени, 10 от които полицаи, и 26-има арестувани - това е резултатът от снощните сблъсъци между македонските органи на реда и антиправителствени демонстранти пред сградата на парламента в Скопие. Македонското МВР съобщи, че за да се предотврати насилствено нахлуване в Собранието е употребен сълзотворен газ. \r\n\r\n  за новото име - Република Северна Македония. Проектът се очаква да бъде внесен в парламента утре. \r\n\r\n В София, в рамките на конференцията на комисиите по европейските въпроси на парламентите от Европейския съюз, македонският външен министър Никола Димитров припомни, че Скопие очаква покана за присъединяване към НАТО и дата за начало на преговори за еврочленство. \r\n\r\n „Чакаме пред вратата на ЕС и НАТО твърде много години. За нас е важно да знаем, че веднъж намерили ключа, няма да има друга врата, която да бъде затръшната в лицето ни“, каза Димитров. \r\n\r\n В гръцката столица Атина тази сутрин е бил арестуван депутатът от крайнодясната партия „Златна зора“ Константинос Барбарусис, който се укриваше от петък, когато призова от парламентарната трибуна за военен преврат заради договора за името на Македония. Прокуратурата го обвинява в държавна измяна, предаде БНР. \r\n \n\t\t\t\t\t\t", "date": "2018.06.18", "title": "Кабинетът на Заев каза \"да\", полицията го удари на арести"}
{"url": "http://www.bnews.bg/article/243850-yuliyana_byasna_na_ligavite_izyavi_na_eksmazha_si_rosene_poshtadi_detsata", "text": "\n Плевнелиев толкова се е олял покрай новата си жена и бъдещото им дете, че лиготиите им, докарали до бяс бившата му жена Юлияна. \r\n\r\n Екссъпругата Юлияна и двамата му сина са изпаднали в депресия заради кичозните публични изяви на Плевнелиев и новата му булка Деси Банова, разкриха колежки на Юлиана Плевнелиева от редакцията на вестник \"Капитал\". \r\n\r\n По техни разкази в социалните мрежи преди около две седмици съкрушената Юлиана изпратила есемес до бившия си: \"Росене, пощади поне децата!\" \r\n\r\n \"Тя не издържа, а децата още по-малко. Отнасят подигравки навсякъде, най-вече в училище. Росен е изтрещял съвсем покрай Деси и всички му се подиграват. За децата е особено тежко, а той явно не мисли за техните чувства\", коментира приятелка на Юлиана Плевнелиева, пожелала анонимност. \r\n \n\t\t\t\t\t\t", "date": "2018.06.18", "title": "Юлияна бясна на лигавите изяви на ексмъжа си: Росене, пощади децата!"}
{"url": "http://www.bnews.bg/article/243849-pregaziha_mlada_zhena_na_peshehodna_pateka_v_plovdiv", "text": "\n В Пловдив автомобил прегази жена на пешеходна пътека. \r\n\r\n Инцидентът е станал на натоварен булевард в район \"Южен\". Жената е пресичала \"зебра\", когато е била пометена от колата. \r\n\r\n Екип на Бърза помощ откарал младата жена в болницата. Според свидетели пострадалата е била в създание след катастрофата. \r\n\r\n Съдействие е оказано и на шофьорката след шока от произшествието. Движението в района е затруднено. \r\n \n\t\t\t\t\t\t", "date": "2018.06.18", "title": "Прегазиха млада жена на пешеходна пътека в Пловдив"}
{"url": "http://www.bnews.bg/article/243853-ananiev_posochi_nov_vremenen_shef_na_skandalniya_meditsinski_odit", "text": "\n Д-р Любомир Чипилски е определен за временно изпълняващ длъжността „изпълнителен директор“ на Изпълнителна агенция „Медицински одит“, съобщиха от здравното министерство. \r\n\r\n Д-р Чипилски е специалист по неврология и магистър по здравен мениджмънт. Той постъпва на работа в Изпълнителна агенция „Медицински одит“ през м. май 2016 г., а в началото на 2018 г. е назначен за директор на дирекция „Осигуряване на качество и анализи“ в агенцията. \r\n\r\n Д-р Чипилски е работил по специалността си в различни лечебни заведения в страната. В периода 1994 г. – 2000 г. е главен асистент по неврология в Университетската болница по неврология и психиатрия „Свети Наум“, София. \r\n\r\n Д-р Любомир Чипилски е заемал длъжността „главен секретар“ на Изпълнителната агенция по лекарствата. \r\n\r\n Припомняме, че до сътресенията в \"Медицински одит\" се стигна след като прокуратурата започна разследване за утрити смъртни случаи на бебета и други престъпни бездействия от страна на одиторите. \r\n\r\n Според прокуратурата в периода през 2017 близките на 11 починали пациенти са подали сигнали за нередности. Но одитът ги определил като маловажни и разследване не е имало. \r\n\r\n В част от случаите става въпрос за смърт на новородени бебета. \r\n\r\n Същевременно здравният министър Кирил Ананиев съобщи, че временно отстранява дългогодишният ръководител на „Медицински одит” доц. Златица Петрова.  \r\n \n\t\t\t\t\t\t", "date": "2018.06.18", "title": "Ананиев посочи нов временен шеф на скандалния \"Медицински одит\" "}
{"url": "http://www.bnews.bg/article/243854-bankata_na_tsentralnite_banki_bitkoyn_e_opasen_za_internet", "text": "\n Банката за международни разплащания предупреди в доклад, че дигитални валути като биткойн биха могли да разбият и счупят интернет, ако те продължат да растат, съобщава \"Франс прес\". \r\n\r\n Банката за международни разплащания, която често е описвана като централната банка на централните банки, също така предупреди в доклада от 24 страници, публикуван на сайта ѝ, че на криптовалутите не може да им се има доверие по начина, по който на стандартните валути. \r\n\r\n За разлика от стандартните валути, поддържани от централните банки, виртуалните валути се произвеждат или \"добиват\" от група компютри, които решават сложни алгоритми и след това се търгуват свободно онлайн. \r\n\r\n Другата ключова разлика с типичните валути е, че броят на биткойните, които съществуват, никога не може да надхвърли 21 милиона. Понастоящем в обращение има около 17 млн. биткойна. \r\n\r\n Нарастването на стойността на биткойн от няколко цента до пика през декември 2017 г. от 19 500 долара превърна някои от първите му инвеститори в милиардери. \r\n\r\n В теоретичен сценарий, при който цялото население на дадена страна започва да използва дигитална валута като биткойн, \"размерът на счетоводната книга ще се разрасне над капацитета на типичен смартфон в рамките на няколко дни, над този на типичен персонален компютър в рамките на седмици и над този на сървърите в рамките на месеци\", изтъкват от Банката за международни разплащания. \r\n\r\n \"Но проблемът надхвърля капацитета за съхранение и се простира до капацитета за обработка: само суперкомпютри могат да поддържат проверка на входящите транзакции\", се допълва в доклада, като се предупреждава: \"Свързаните с тях комуникационни обеми биха могли да спрат интернет.\" \r\n\r\n Банката за международни разплащания, която преди предупреди за риска от измами при криптовалутите, отбеляза, че в тази система съществува \"крехка основа на доверие\". \r\n\r\n Освен това от банката посочват \"нестабилната стойност\" на валути като биткойн. \r\n \n\t\t\t\t\t\t", "date": "2018.06.18", "title": "Банката на централните банки: Биткойн е опасен за интернет"}
{"url": "http://www.bnews.bg/article/243844-vizhte_kakvo_sa_namislili_stolichnite_obshtinari_za_tramvaite", "text": "\n В София ще се изгради ново трамвайно трасе. То ще свързва булевард \"България\" с булевард \"Симеоновско шосе\". \r\n\r\n Според столичните общинари, то ще се движи по дължината на улица \"Тодор Каблешков\", ще минава южно от \"Южния парк\", а в последствие ще бъде обособено. Освен това става ясно и, че предстои ремонт на трамвайното трасе на булевард \"България\". \r\n\r\n От 1 юли движението на трамваи по булеварда се спира. Трамваите ще се заместят с автобуси до края на ремонтните дейности. По план ремонтът трябва да приключи до средата на месец август тази година. \r\n \n\t\t\t\t\t\t", "date": "2018.06.18", "title": "Вижте какво са намислили столичните общинари за трамваите... "}
{"url": "http://www.bnews.bg/article/243840-maykite_s_uvrezhdaniya_chakat_chakat_oshte_chisla_i_razcheti", "text": "\n \r\nПреговорите по финансовите разчети на проектозакона за личната помощ ще продължават. Освен майки на деца с увреждания, на срещата при министър Бисер Петков участва и националният омбудсман Мая Манолова.  \r\nПротестиращите майки и Мая Манолова не коментираха пред журналистите никакви финансови разчети. \r\n\"Нямаме новини в момента. Утре има заседание на Националния съвет на хората с увреждания, по време на което ще бъде обсъден законопроектът с финансовите разчети, с възможните варианти, така че имаме един обективен срок, утре в 2 часа, но просто дотогава, или поне до края на днешния ден, трудно можем да говорим за числа\", обясни Манолова. \r\nРаботата се спъва заради реален регистър за хората с увреждания. Този, който е изготвен по европроект в Агенцията за хората с увреждания, не върши работа. \r\n\"Той е кух, като агенцията. Те не знаят какви са специфичните потребности на хората с увреждания, какви неща се намират и какво им е нужно. Два милиона са усвоени, а ние питаме къде е регистърът?\", каза Вера Иванова.  \r\nЗаконът за личната помощ на хората с увреждания трябва да е максимално прецизен, допълни Росица Букова, председател на Движението на българските майки. \r\n\"Не можем да си позволим да не бъдем прецизни, когато има цифри и това са сериозни цифри, ние трябва да бъдем наистина много взискателни по отношение на хората, които имат нужда от тях.\" \r\nСлед София, Варна и Бургас, семейства на деца и младежи с увреждания направиха протестен палатков лагер и в Русе - пред сградата на общинската администрация.  \r\n\r\n Родителите на деца и младежи с увреждания настояват както за увеличение на инвалидните пенсии, така и за адекватно прилагане на правилата за отпускане на помощни средства: \r\n\r\n \"Имам една леля, която има епилепсия. Преди три години ѝ дадоха антидекубитален дюшек. Тя се чуди какво да го прави. Ето къде са излишните пари. На човек, който няма нужда, му се дава, а държавата ги плаща\". \r\n\r\n \"Да не ви обяснявам за  количката на сина ми. За две гуми за ремонт, \"Социални грижи\" ни отпуснаха 460 лева. Какви гуми купуваме ние? Аз не вярвам да струват толкова. Къде отиват тези пари? Разликата къде отива?\", обясни протестираща майка. \r\n\r\n Протестът на родителите в Русе ще продължи докато не се направят стъпки за промяна на системата за социално подпомагане, предаде БНР. \r\n \n\t\t\t\t\t\t", "date": "2018.06.18", "title": "Майките с увреждания чакат...чакат още числа и разчети"}
{"url": "http://www.bnews.bg/article/243831-tragichen_intsident_otne_zhivota_na_plovdivski_uchen", "text": "\n Бившият преподавател от ПУ \"Паисий Хилендарски\" доц. Агоп Сренц загина при нелеп инцидент в събота на едно от тепетата в Пловдив. \r\n\r\n 77-годишният мъж, който е братовчед на великия режисьор Крикор Азарян и може би един от най-възрастните водолази у нас, е паднал от стръмнина на тепето на тротоара при тунела на бул. \"Цар Борис III Обединител\". Доц. Сренц е починал на място, а тялото му е открито от случайни минувачи. \r\n\r\n \"На 16.06.2018г. Пловдив загуби един човек, който с познанията и действията си е бил пример за много пловдивчани. \r\n\r\n След трагичен инцидент в района на Старинен Пловдив почина доцент Агоп Сренц. \r\n\r\n Дългогодишен учен и преподавател в ПУ \"Паисий Хилендарски\" катедра Ядрена физика. Един от основателите на пловдивския морски клуб \"Нептун\" Водолаз с над 50 години стаж и един от най-възрастните водолази в България. Помогнал и участвал в издирването на десетки загубили живота си в водоемите на България. Обучил десетки водолази. Човек с голямо Ч.\", написаха във Фейсбук негови близки. \r\n\r\n Сренц е бил и дълги години водолаз. Участвал е в много акции, спасил е десетки хора.  \r\n\r\n \"Ще го запомним като естествоизпитател и ентусиаст. Тези две качества вече са толкова редки сред университетските преподаватели че дори и думите описващи ги скоро ще излязат от употреба\", написа във фейсбук негов приятел. \r\n\r\n Поклонението пред тленните останки на доц. Агоп Сренц е утре от 11,30 ч. на арменските гробища в града. \r\n\r\n     \r\n \n\t\t\t\t\t\t", "date": "2018.06.18", "title": "Трагичен инцидент отне живота на пловдивски учен"}
{"url": "http://www.bnews.bg/article/243843-i_pravitelstvoto_razpisa_dogovora_mezhdu_gartsiya_i_makedoniya", "text": "\n Македонското правителство одобри договора със съседна Гърция за разрешаване на спора за името, който бе подписан на 17 юни от министрите на външните работи на двете страни - Никола Димитров и Никос Кодзияс. \r\nОт кабинета на премиера Зоран Заев уточниха, че договорът е одобрен на днешното 74-то правителствено заседание. Министерският съвет в Скопие веднага ще изпрати договора в парламента, където депутатите ще трябва да го одобрят, а след това президентът Георге Иванов в седемдневен срок ще трябва да го подпише. \r\nПри евентуално вето от страна на Иванов, договорът ще бъде върнат отново в парламента за повторно гласуване, където ще трябва да бъде одобрен поне от 61 депутати в 120-местния македонски парламент. След това, съгласно конституцията на Македония, държавният глава е длъжен да го подпише. \r\n \n\t\t\t\t\t\t", "date": "2018.06.18", "title": "И правителството разписа договора между Гърция и Македония"}
{"url": "http://www.bnews.bg/article/243820-gala_i_stefan_lapat_po_25_bona_na_mesets_kupiha_si_chisto_nov_dzhip_za_120_hilyadi_podrobnosti", "text": "\n Стефан Николов вози половинката си Гала в чисто нов джип БМВ Х6.  Откакто мъжът на русата телевизионерка се уреди с ролята на ко-водещ в предаването „На кафе“, семейството лапа по 25 000 леав на месец от Нова телевизия, затова и джипът за 120 бона се оказал лесно постижим, писа „Таблоид“. \r\n\r\n Срещу солидния кеш двамата се радват на класически екстри като кожен салон, автоматична старт-стоп система, затопляне на седалките, зоново разделен климатроник, телевизор и какво ли още не. \r\n\r\n Стефан се разписва срещу 5 бона месечна заплата. Блондинката пък прибира още 20 000 лева, за да е на живо всеки делничен ден. \r\n \n\t\t\t\t\t\t", "date": "2018.06.18", "title": "Гала и Стефан лапат по 25 бона на месец! Купиха си чисто нов джип за 120 хиляди (Подробности) "}
{"url": "http://www.bnews.bg/article/243814-krisko_pribira_200_bona_za_mesets", "text": "\n Близо 200 000 лв на месец заработва рапърът Криско. Изпълнителят ще гушне тази сума само от участия.  В това число не влизат частните изяви на певеца, както и рекламите, където парите, които получава, са още по-сериозни. \r\nДуетната половинка на Слави Трифонов има заяви над 20 участия само за този месец. Хонорарът срещу който Криско се разписва, е точно 10 хилядарки. \r\nС парите, които взима за два часа, певецът е сред най-добре платените изпълнители у нас. Зад него остават поп фолк певици като Галена, Преслава и други. Цялата сума влиза в джоба на Криско, тъй като той е сам мениджър на компанията си и не дава и процент от печалбата си на работодател, както правят всички чалга диви. \r\nПростата сметка показва, че бившето гадже на плеймейтката Ася Капчикова ще напълни джобовете с още 200 000 лева. Откакто направи дует със Слави, Криско е още по-търсен. Песента „Гледай как се прави” е тотален хит и всяка дискотека иска рапърът да я изпее на живо, защото се знае, че печалбите от участието му са гарантирани, пише „България днес”. \r\n\r\n Графикът на Криско за цялото лято е претъпкан и той почти няма почивен ден. Криско е наясно, че трябва да яхне вълната, докато е във възход. Отсега той е заявил участия в редица дискотеки по морето, като изявите му са почти всяка вечер. Той ще се лиши от екскурзии до екзотични дестинации, за да може да припечели колкото се може повече пари. \r\n \n\t\t\t\t\t\t", "date": "2018.06.18", "title": "Криско прибира 200 бона за месец"}
{"url": "http://www.bnews.bg/article/243846-otbelezhete_konfuznata_fizionomiya_na_pevetsa_nasila_nakaran_da_se_snima_s_tanka_na_evrodemokratsiyata", "text": "\n Докато Борисов и ЛилиТу се хвалеха в НДК, какви чудеса са сътворили по време на европредседателството, в НДК влезе легендата Стинг и попзвездата Шаги, които репетират в Зала 1 за предстоящите си концерти у нас като част от тяхното турне. Звездите от световна величина бяха посрещнати от министъра на културата Боил Банов и бързо се отправиха към залата, за да продължат с подготовката за музикалното събитие. \r\n\r\n Министърката обаче по почина на шефа си, който умре да се снима наляво и надясно със звезди, независимо искат или не искат, направи същото със Стинг. \r\n\r\n Разбира се, ако не се похвали в социалните мрежи, кой би разбрал за постижението й?! Със сигурност Стинг няма да се похвали.  \r\n\r\n \"В Дома на Българското председателство – НДК, днес имах удоволствието да приветствам с добре дошъл в София световноизвестния изпълнител и музикант Стинг.\" \r\n\r\n В качеството си на каква го приветства тя? Музикантът е дошъл да прави концерт у нас, не да й свири под прозорците серенади. То се вижда и от физиономията му колко \"се радва\"... \r\n\r\n \r\n \n\t\t\t\t\t\t", "date": "2018.06.18", "title": "Отбележете конфузната физиономия на певеца, насила накаран да се снима с танка на “евродемокрацията”!"}
{"url": "http://www.bnews.bg/article/243833-brutalno_kontrolyori_i_politsai_popilyaha_momche_zaradi_bilet_v_gradskiya_transport_v_sofiya_video", "text": "\n Полицаи свалят мъж от автобуса и го повалят на земята като последния престъпник. Това не е филм, това е истинска история от софийските потайности. \r\n\r\n Видеоклипът, който бързо намери широк отзвук в социалните мрежи, показва арест на млад мъж, според описания на очевидци, заради липса на билет. \r\n\r\n На видеото се вижда как младият мъж лежи на земята, обграден от ченгета и контрольори. Случката се разиграва в района на метростанция \"Западен парк\" в непосредствена близост до трамвайна спирка. \"За един билет!\", чува се мъж, който се възмущава зад кадър. \"Хората на спирката, станали свидетели на цялата ситуация твърдяха, че е заради билет. Това се и чува в клипа. \r\n\r\n \"Каква точно е предисторията - не мога да ви кажа, започнах записа веднага след като видях случващото се\", пише Атанас Янакиев. Клипът публикуван от него бива разпространен с неизмерима скорост от възмутени потребители. \"Това момче е от Люлин. Казва се Дидо и има епилепсия и въобще не е добре, получава постоянно припадъци\", пише в един от тях. \"За милиони няма закони, за кокошка няма прошка...\", обобщава друг коментар. \"Убийците са на свобода, а те тръгнали да се правят на велики на момче без билет\", допълва трети. Има и защитници на акцията. \"Правилно! Няма да плащаме всички останали като попове, а други да са големи тарикати. Винаги съм се изумявал как редовни пътници защитават нередовни от контролите\", пише потребител. \r\n\r\n \r\n\r\n   \r\n \n\t\t\t\t\t\t", "date": "2018.06.18", "title": "БРУТАЛНО: Контрольори и полицаи попиляха момче заради билет в градския транспорт в София! (ВИДЕО)"}
{"url": "http://www.bnews.bg/article/243848-oshte_edin_nevinen_ilko_semerdzhiev_otarva_zatvora", "text": "\n Софийският градски съд оправда служебния здравен министър от кабинета „Герджиков” Илко Семерджиев по делото за принуда, предаде БТА. \r\n\r\n Той беше обвинен за това, че е заплашил с уволнение директора на Изпълнителната агенция по лекарствата доц. Асена Стоименова. Причината – тя отказала да назначи за свой заместник посочен от министъра човек, който, според нея, е бил в конфликт на интереси. \r\n\r\n Пред медиите Илко Семерджиев каза, че е очаквал оправдателната присъда. По думите му това е било \"нелепо обвинение\" и \"днес катастрофираха както г-жа Стоименова, така и прокуратурата\". \r\n\r\n \"Тя очевидно не желаеше да има заместник, както се изисква по правилника за устройството и дейността на ИАЛ, за да може самоволно да се разпорежда с целия сектор и резултатите от това бяха кошмарни. През мандата на нейното управление разходите за лекарства се увеличиха с над един милиард лева - говорим за периода от 2014 - 2017 г.\", каза Семерджиев. \r\n\r\n Прокуратурата ще протестира решението на съда. \r\n \n\t\t\t\t\t\t", "date": "2018.06.18", "title": "Още един невинен: Илко Семерджиев отърва затвора"}
{"url": "http://www.bnews.bg/article/243836-prokuraturata_pak_schupi_glupomera_varnaha_deloto_za_ndk_i_borshosh", "text": "\n Съдия Стефан Миланов от Софийския градски съд прекрати и върна делото срещу бившия шеф на НДК Мирослав Боршош и бившия председател на Съвета на директорите на двореца Веселин Кръстев. Боршош беше обвинен в безстопанственост, сключване на неизгодни сделки. \r\n\r\n Според съда не е ясно в какво се състои обвинението. За едни и същи действия бившият шеф на НДК веднъж бил обвиняван в безстопанственост, а втори път за неизгодни договори. Неясното обвинение лишавало подсъдимите от възможността пълноценно да се защитават. \r\n\r\n Прокурорката по делото Ирена Ганчева обясни, че след като се запознае с мотивите на съда ще реши дали да протестират решението, съобщи \"24 часа\". \r\n\r\n   \r\n \n\t\t\t\t\t\t", "date": "2018.06.18", "title": "ПРОКУРАТУРАТА ПАК СЧУПИ ГЛУПОМЕРА! Върнаха делото за НДК и Боршош!"}
{"url": "http://www.bnews.bg/article/243826-kandidatite_za_ubezhishte_v_es_namalyavat_no_tova_dalech_ne_e_krayat", "text": "\n Службата на ЕС по въпросите на предоставянето на убежище обяви, че броят на кандидатстващите за международна закрила в съюза е намалял рязко миналата година. \r\n\r\n Въпреки това обаче той остава по-висок в сравнение с годините преди 2015 г. и пристигането тогава на над 1 млн. мигранти, много от тях бягащи от войната в Сирия, предаде Асошиейтед прес. \r\n\r\n В представения днес годишен доклад на Европейското бюро по предоставянето на убежище (ЕАСО) се казва, че миналата година са били подадени 728 470 молби за международна закрила при около 1,3 млн. през предходната 2016 г. \r\n\r\n Средно 30% от кандидатите са били от страни с конфликти като Сирия, Афганистан и Ирак. Към края на миналата година е имало над 950 хил. молби за убежище, все още чакащи окончателно решение, и почти половината от тях са били подадени в Германия. През 2013 г. за убежище в ЕС са кандидатствали над 460 хил. души. Следващата година те са били над 660 хиляди. \r\n \n\t\t\t\t\t\t", "date": "2018.06.18", "title": "Кандидатите за убежище в ЕС намаляват, но това далеч не е краят..."}
{"url": "http://www.bnews.bg/article/243828-mrrb_zakopa_wc_vitseto_praznite_mu_pr_hodove_go_napraviha_za_smyah_shto_za_kabinet_e_tova", "text": "\n Поредната издънка на тоалетния министър лъсна със страшна сила днес - определяните като \"бункери\" и \"молове\" от от него пет заведения на южния плаж на Слънчев бряг, са без нарушения. \r\n\r\n С байганьовски размах и шум Симеонов се опита да си направи ПР по най-селския и шумен начин, на който само той е способен. \r\n\r\n То не бяха посещения при любимата му Цветанка Ризова, то не бяха видеа, то не беше чудо за какви престъпни деяния става дума по Черноморието. \r\n\r\n Да беше изкарал истинските далавери наяве, но той това не го владее, той си може да реже ленти на клозети и да вдига шум до небесата. \r\n\r\n Според окончателните резултати от проверката на ДНСК на преместваемите обекти, поставени върху плажната ивица на морския курорт става ясно, че конкретните обекти отговарят на изискванията. \r\n\r\n \"По време на проверката бяха инспектирани 5 преместваеми обекта на плажа - THE ONE, La Cubanita, Cacao beach, Del Mar и BEDROOM, за които е констатирано, че отговарят на предвидените в схемата конфигурация в план и местонахождение.\" \r\n\r\n  \"Съгласно Допълнителните разпоредби на Закона за устройство на територията за тези преместваеми обекти са издадени разрешения за поставяне от главния архитект на община Несебър\", посочват от МРРБ. \r\n\r\n Точно за тези пет заведения, вицепремиерът сезира както МРРБ, така и прокуратурата - за това че не отговарят на изискванията за премествяеми обекти, че се разпростират над площта, която им се полага, както и че са им издадени категоризации за нощни барове и ресторанти, а не за заведения за бързо хранене, каквито може да се разполагат на плажа. \r\n\r\n Припомняме, че с \"Алоо\" и други невъзпитани изцепки Симеоново убеждаваше Ризова и българите, че е мътна и кървава с тези пет обекта.  \r\n\r\n  „Все пак законът се нарушава, ние нямаме право да разсъждаваме като някои министри:  , подчерта националистът. \r\n\r\n Тогава и предрече, че започва сезонът на оставките. Редно е колкото се може по-бързо да напише своята и да престане да цапа обществото със себе си. \r\n \n\t\t\t\t\t\t", "date": "2018.06.18", "title": "МРРБ закопа WC вицето, празните му ПР ходове го направиха за смях! Що за кабинет е това? "}
{"url": "http://www.bnews.bg/article/243812-zeyneb_izbeli_usmivka_za_700_leva", "text": "\n Зейнеб Маджурова е избелила зъбите си до блясък. Въпреки че отрича, помощничката на Гала е лъснала ченето си до изкуствена белота, забеляза „Таблоид“. \r\n\r\n Блондинката, която нашумя покрай участието си в първия сезон на „Биг Брадър“, твърди, че благодарение на сода за хляб и куркума е избелила зъбките си, но всъщност е прибегнала до услугите на опитни стоматолози. \r\n\r\n Амбициозната бургазлийка е искала да е ослепителна на малкия екран и с лекота дала огромната за нея сума от 700 лева, за да блести. \r\n\r\n Тези, които познават Маджурова отблизо, са категорични, че българката с турски произход се е главозамаяла, откакто е с милионерския син Стоян Балевски. Въпреки че двамата още не са сключили брак, както се говореше в средите, Зизу не спира да изтъква положението си и всячески се стреми да заведе пред олтара любимия си. \r\n \n\t\t\t\t\t\t", "date": "2018.06.18", "title": "Зейнеб избели усмивка за 700 лева"}
{"url": "http://www.bnews.bg/article/243818-edis_pala_shte_uchi_moda_v_milano_emigrira_zaradi_dizayneri_kato_megz", "text": "\n Българският Филип Плейн заминава да учи в университета NABA - Милано през есента. Дизайнерът споделя, че успоредно с това ще продължава да твори колекции и за българския пазар, но ще ги предлага само онлайн. \r\n\r\n Едис имаше бутик в центъра на София, но в крайна сметка реши да го затвори, тъй като наблюденията му са, че младите пазаруват основно по интернет. “Не искам да се доказвам излишно. Не искам да се конкурирам с хора като Мегз и да привличам отчаяно вниманието им. Искам работата ми да говори за мен. \r\n\r\n Смятам, че усилията ми ще намерят по голяма реализация навън”, споделя той. “Мога да купя дрехи от Китай и да им пришивам етикети, но предпочитам да имам собствен почерк. Не желая да се конкурирам с плеймейтки, мутреси и фолк певици, които са решили, че разбират от мода”, завършва изповедта на Пала. \r\n\r\n Едис е направил до момента няколко мащабни ревюта, разходите на които надвишавали 50 хиляди лева. Той споделя, че не желае с думите си да привлича нечие внимание, а просто да премине на следващо стъпало в развитието си. \r\n \n\t\t\t\t\t\t", "date": "2018.06.18", "title": "Едис Пала ще учи мода в Милано! Емигрира заради дизайнери като Мегз"}
{"url": "http://www.bnews.bg/article/243829-bomba_v_razgrad_boyler_gramna_i_rani_dvama_do_prirodomatematicheskata_gimnaziya", "text": "\n Електрически бойлер гръмна в къща до ПМГ \"Акад. Никола Обрешков“ в Разград. От аварията пострадаха двама човека. Инцидентът е станал малко преди 14:00 часа днес в къща на ул. „Йордан Чобанов“. Пострадалите в момента на аварията са били до оградата на училището. \r\n  \r\nОт взрива са счупени два прозореца на къщата, единият е отлетял от другата страна на улицата и стъклата нанесли рана на крака на жена, по-леки наранявания има мъж. И двамата пострадали са учители в ПМГ. Раните им бяха обработени от фелдшер, а след това линейка ги откара в болницата. \r\nВ къщата не е имало хора в момента на инцидента. Инцидентът изкара в училищния двор учениците, които имаха занятия по това време. Сигнал до тел. 112 е подала ученичка от гимназията, съобщи Дарик. \r\n \n\t\t\t\t\t\t", "date": "2018.06.18", "title": "Бомба в Разград! Бойлер гръмна и рани двама до природоматематическата гимназия!"}
{"url": "http://www.bnews.bg/article/243822-yuzhna_koreya_s_voenni_ucheniya_za_zashtita_ot_yaponiya", "text": "\n Южна Корея започна двудневни военни игри за защита на оспорваните острови Докдо (Лианкур) по източното си крайбрежие от малко вероятно нападение от страна на Япония, информира АФП. \r\n\r\n Ученията се провеждат само няколко дни след съобщението на президента на САЩ Доналд Тръмп, че Вашингтон прекратява дългогодишните военни игри с Южна Корея с цел разведряване на отношенията с КНДР. \r\n\r\n В двудневните игри ще участват шест бойни кораба и седем самолета, поясняват от военното министерство в Сеул. \r\n\r\n Пехотинци ще дебаркират на предимно скални острови, на които има около 40 души, предимно полицаи. \r\n\r\n В съобщението на ведомството се уточнява, че рутинните учения имат за цел предотвратяване инвазия на чужди сили. \r\n\r\n Токио реагира гневно на новината за игрите, като външното министерство обяви, че е отправило протест по дипломатическите канали. Изтъква се, че ученията са \"напълно неприемливи\" и призовава за отмяната им. \r\n\r\n Въпреки че е малко вероятно Япония да извърши атака, Южна Корея провежда ученията от 1986 г., включително по два пъти на година от 2003 г. \r\n\r\n Сеул контролира островите в Японско море от края на 1945 г., след като Япония беше установила 35-годишно колониално управление на Корейския полуостров. \r\n\r\n Токио заема позиция, че островите Такешима (както са известни в Япония) са незаконно окупирани от Сеул. \r\n \n\t\t\t\t\t\t", "date": "2018.06.18", "title": "Южна Корея с военни учения за защита от Япония"}
{"url": "http://www.bnews.bg/article/243825-izvanredno_zemetresenie_raztrese_balgariya", "text": "\n Земетресение с магнитуд 3,5 по скалата на Рихтер е регистрирано на територията на Белица у нас, предаде агенция БГНЕС.  Трусът е усетен в 12 ч. днес \r\n\r\n с епицентър на 21 км югоизточно от Белица, на 57 км източно от Благоевград и на 103 км южно от София, с дълбочина 9 км. \r\n\r\n Според Геофизичния институт на БАН трусът е с магнитуд 3,6 по Рихтер, с дълбочина 15 км и епицентър между селата Брезница и Корница. \r\n\r\n Няма данни за пострадали и материални щети. \r\n \n\t\t\t\t\t\t", "date": "2018.06.18", "title": "ИЗВЪНРЕДНО! Земетресение разтресе България!"}
{"url": "http://www.bnews.bg/article/243816-mazh_zaplashi_s_nozh_ohranitel_v_stolichen_mol", "text": "\n Нов случай на агресия в София – мъж извади нож и заплаши охранител на столичен търговски център. \r\n\r\n Агресията била продиктувана от това, че се активирал детекторът на магазина и охранителят поискал да види багажа на пазаруващия мъж. \r\n\r\n Инцидентът е станал снощи и е заснет от друг посетител на мола. \r\n\r\n Полицията издирва агресивния клиент. \r\n \n\t\t\t\t\t\t", "date": "2018.06.18", "title": "Мъж заплаши с нож охранител в столичен мол "}
{"url": "http://www.bnews.bg/article/243817-v_dupnitsa_zapochva_ukrepvaneto_na_opasnoto_stalbishte_razrusheno_ot_poroya", "text": "\n Община Дупница обеща още днес да вземе мерки за укрепване на опасното стълбище, разрушено по време на пороя в събота. Цялата улица, която в момента се ремонтира, ще бъде готова след избор на изпълнител. \r\n\r\n От двете страни на разрушената улица живеят десетина възрастни и трудно подвижни хора. Още от началото на ремонта преди месеци минаването оттам е трудно. След пороя излизането навън вече е опасно. \r\n\r\n От водното дружество твърдят, че са направили качествен ремонт и са положили нов водопровод. Ред било на асфалтирането. \r\n\r\n „Ремонта го наложи това, че цялата улица, това е част от улицата, беше надупчена като швейцарско сирене от дупки от аварии, може би през 2 метра имаше аварии на водопровода”, обясни Илия Илиев от ВиК. \r\n\r\n Обезопасяването на стълбите ще започне още днес, обещават от общината. \r\n\r\n „Ще направим една работна среща в община Дупница със строителния отдел и ще предприемем действия по възстановяване на стълбите”, заяви Крум Милев, зам.- кмет на община Дупница. \r\n\r\n Хората се надяват да не вали, за да не попаднат пак в ситуацията от събота – наводнени и с автомобили, потънали в разкопки. Недоволството от цялостната обстановка в града по време на дъжд набира скорост и в интернет. \r\n \n\t\t\t\t\t\t", "date": "2018.06.18", "title": "В Дупница започва укрепването на опасното стълбище, разрушено от пороя\r\n"}
{"url": "http://www.bnews.bg/article/243819-zadarzhaha_shofyora_blasnal_hora_blizo_do_muzikalen_festival_v_holandiya", "text": "\n Холандската полиция арестува шофьора на микробуса, който блъсна тази нощ хора близо до място, където се провеждал музикален фестивал, предаде БТА. \r\n\r\n Един човек загина, а трима получиха сериозни наранявания при инцидента в южната община Ландграф, на няколко километра от границата с Германия. \r\n\r\n Повече подробности на този етап не бяха съобщени. \r\n \n\t\t\t\t\t\t", "date": "2018.06.18", "title": "Задържаха шофьора, блъснал хора близо до музикален фестивал в Холандия"}
{"url": "http://www.bnews.bg/article/243824-rumen_radev_dade_ramo_na_pravitelstvoto_za_evropredsedatelstvoto_kurazh_be_vrashtaneto_na_temata_za_zapadnite_balkani_v_dnevniya_red_na_es", "text": "\n Българското правителство показа кураж с връщането на темата за Западните Балкани в дневния ред на ЕС, каза президентът Румен Радев на събитие в НДК, където пред парламентаристите от Европейския съюз беше направена равносметка на българското европредседателство. \r\n\r\n Той посочи, че има съгласие по това, че не може да се говори за просперираща и стабилна Европа, без да се гарантира сигурността и стабилността на Западните Балкани. \r\n\r\n Ако не дадем европейска перспектива на Западните Балкани, рано или късно те ще дадат балканска перспектива на Европа, каза Радев. \r\n\r\n Регионът е много крехък, няма гаранции за успех, но някой трябваше да поеме отговорността и да посочи проблемите, да започне дискусии и да предприеме действия, отбеляза президентът. \r\n\r\n Българското правителство показа кураж с връщането на темата за Западните Балкани в дневния ред на ЕС, каза президентът Румен Радев на събитие в НДК, където пред парламентаристите от Европейския съюз беше направена равносметка на българското европредседателство. \r\n\r\n Той посочи, че има съгласие по това, че не може да се говори за просперираща и стабилна Европа, без да се гарантира сигурността и стабилността на Западните Балкани. \r\n\r\n Ако не дадем европейска перспектива на Западните Балкани, рано или късно те ще дадат балканска перспектива на Европа, каза Радев. \r\n\r\n Регионът е много крехък, няма гаранции за успех, но някой трябваше да поеме отговорността и да посочи проблемите, да започне дискусии и да предприеме действия, отбеляза президентът. \r\n\r\n Премиерът Бойко Борисов пък изтъкна като два ключови въпроса по време на председателството европейската перспектива за Западните Балкани и превенция за миграцията. Той призова да се подкрепят Западните Балкани, защото последната война в Европа е приключила преди 15 години в Косово. За свързаността на този регион с останалата част на Европа ще са нужни 32 млрд. евро, а войната е струвала 50 милиарда, мотивира се министър-председателят. \r\n\r\n Борисов не пропусна да повтори тезата си, че външните граници на ЕС трябва да бъдат затворени, за да спре миграцията, и мигрантите да бъдат допускани само през КПП-та от държави, които искат да ги приемат. Той обяви, че ако преди година и половина го бяха чули, сега щеше да има 1 млн. мигранти по-малко в Европа. \r\n\r\n   \r\n\r\n   \r\n \n\t\t\t\t\t\t", "date": "2018.06.18", "title": "Румен Радев даде рамо на правителството за европредседателството: Кураж бе връщането на темата за Западните Балкани в дневния ред на ЕС!"}
{"url": "http://www.bnews.bg/article/243830-koy_lobira_za_ivancheva_li_na_nay_visoko_magistratsko_nivo_e", "text": "\n Председателят на Върховния касационен съд (ВКС) Лозан Панов се е ангажирал с казуса на уличените в корупция и отстранени от длъжност кметица на столичния район \"Младост\" Десислава Иванчева и нейната заместничка Биляна Петрова. Това се разбира от писмо на Панов до административния ръководител на Апелативния специализиран наказателен съд (АСНС) Георги Ушев, съобщава \"Правен свят\". \r\n\r\n В писмото Панов поставя срок до днес (18 юни) да му бъдат предоставени обяснения – защо при провеждането на съдебното заседание по искането на Специализираната прокуратура за отстраняването от длъжност на Иванчева и Петрова на 07 юни т.г., двете са били в съдебната зала с поставени белезници. \r\n\r\n \"Правен свят\" е потърсил председателя на АСНС Георги Ушев за коментар, който отвърна, че е направил проверка по случая и отговорът е изпратен официално на председателя на ВКС. \r\n\r\n От писмото на Панов до Ушев се разбира, че председателят на ВКС научил от публикации в медиите, че Иванчева и Петрова са били с белезници в съдебната зала. Това, според \"съдия № 1\", било в противоречие с \"трайната практика\" на Европейския съд по правата на човека и можело да се разглежда като нарушение на нормата на чл. 3 от Европейската конвенция за защита правата на човека и основните свободи, регламентираща забраната за изтезания. \r\n\r\n На 7 юни Десислава Иванчева и Биляна Петрова влязоха в съдебната зала с поставени белезници, тъй като на всички предишни съдебни заседания по разглеждане на мерките им за неотклонения и за отстраняване от длъжност, двете използваха присъствието на медиите, за да представят своята защитна теза по атрактивен начин - било чрез развяване на предварително подготвени писма, плакати и записки, било чрез крясъци, било чрез оплаквания за лоши битови условия в ареста.  \r\n \n\t\t\t\t\t\t", "date": "2018.06.18", "title": "Кой лобира за Иванчева ли? На най-високо магистратско ниво е!"}
{"url": "http://www.bnews.bg/article/243810-ti_da_vidish_rado_shisharkata_stava_dramaturg", "text": "\n Звездата от 90-те години, който бе любимец на борци и крими герои Радо Шишарката става драматург. Известният изпълнител е главен консултант на нова постановка, която ще бъде представена през есента в столичен театър. Пиесата разказва за живота на мутрите в зората на демокрацията и пресъздава реални ситуации. \r\n„Имам толкова много случки от онези времена, че ще е грехота да не ги разкажем. Всичко ще е истина, а в театъра вече ще решат как точно да пресъздадат историите. Моята роля е да ги консултирам и да им обяснявам какво е било в онези времена”, разказва Шишарката. \r\nТой е първият чалга певец, който успява да пробие в храма на Мелпомена. Очакванията са постановката да дебютира през есента, но името й все още е тайна, пише \"България днес\".  \r\nШишарката е добре познат с близките си отношения с миналото с Георги и Васил Илиеви, като посвети на по-големия брат и песента си „Спомени”. Той неведнъж е признавал, че ще е вечно благодарен на Васил Илиев, че е помогнал за успешната му кариера. \r\nА статута си певец на борците, Шишарката завоюва с хита си „Тигре, тигре”, който 20 години продължава да се пуска по кръчми и дискотеки. Междувременно Шишарката отрече слуховете от последните дни, че е фалирал и се е принудил да затвори кръчмата си в столицата. „Това е огромна лъжа. Не съм фалирал, защото нямам кръчма и никога не съм имал. Нямам досег с такъв тип бизнес”, казва още Радослав Петров, както е истинското име на певеца. Шишарката отрича да си е писал и с шеф Манчев, именно защото няма кръчма и няма как да участва в „Кошмари в кухнята”. \r\n  \r\n \n\t\t\t\t\t\t", "date": "2018.06.18", "title": "Ти да видиш! Радо Шишарката става драматург "}
{"url": "http://www.bnews.bg/article/243811-frantsiya_i_germaniya_sa_blizo_do_sporazumenie_za_reforma_na_evrozonata", "text": "\n Париж и Берлин са много близо до сключване на споразумение за реформиране на Еврозоната, пише \"The Local\", цитиран от Агенция \"Фокус\". \r\n\r\n \"Споразумението е близо\", заяви френският министър на финансите Брюно льо Мер, след края на преговорите със своя германски колега Олаф Шолц в Хамбург.  \r\n\r\n Министрите изразиха надежда, че споразумението ще бъде финализирано, когато германският канцлер Ангела Меркел и президентът на Франция Еманюел Макрон се срещнат край Берлин във вторник. Париж и Берлин се опитват да решат различията между визията на Макрон за мащабни реформи в ЕС и поумерената програма на Меркел преди срещата на високо равнище на Еврозоната от 29 юни. \r\n\r\n \"Има още 2-3 оставащи въпроса, но поне са определени ясно\", заяви европейски източник близък до преговорите.  \r\n \n\t\t\t\t\t\t", "date": "2018.06.18", "title": "Франция и Германия са близо до споразумение за реформа на Еврозоната"}
{"url": "http://www.bnews.bg/article/243804-preslava_yurka_ferari_za_300_bona", "text": "\n Бременната Преслава се похвали с ново червено ферари в социалните мрежи. Повече от ясно е, че лъскавото возило е подарък от таткото на все още нероденото бебе Павел Лазаров \r\nИзпълнителката сподели снимка, под която написа: \r\n„Скъпата кола намери ли място“, което е израз от нейната песен „Не се изтриваш“. Феновете побързаха да я поздравят с новата придобивка. Според запознати бившия на Златка Райкова Павел използва всеки удобен момент, за да глези майката на бъдещото му дете. \r\nЦената на колата е от порядъка на 300 000 лева и независимо, че не е от най-новите модели, разполага с всички екстри, пише „Телеграф“. В момента Преслава се е отдала на почивка преди раждането на първото си дете. Тя разпуска на морето, независимо от напредналата си бременност. Певицата бе хваната да играе билярд в заведение на плажа. \r\n  \r\n \n\t\t\t\t\t\t", "date": "2018.06.18", "title": "Преслава юрка ферари за 300 бона"}
{"url": "http://www.bnews.bg/article/243800-geri_nikol_okrade_riana_i_bionse_v_novoto_si_video", "text": "\n Скандалната поп изпълнителка Гери-Никол е окрала световните си колежки Риана и Бионсе, както и популярен румънски фотограф в последното си видео. \r\nЗа това алармираха осведомени фенове след като изгледаха \"Над закона\". Десетки меломани изразиха възмущението си, че певицата и режисьорът Георги Марков са окрали именитите световни изпълнителки.  \r\nПриликата се вижда веднага - с песента на Бионсе Who Run The World и тази на Риана Hard. Недоволството на потребителите далеч не стига до тук. В онлайн пространството се появи колаж, който съпоставя клипа на Гери-Никол със снимка на известния румънски фотограф Кристиан Гкулър от преди 8 години. \r\n\"Явно и фотографът е бил окраден\", коментират потребителите. Не само феновете, но и колегите на Гери-Никол я критикуват. Звездата от \"Гласът на България\" Тодор Георгиев-Тоши, изрази възмущението си от \"кралицата\".  \r\nТой смята, че е недопустимо да не напишеш кои са хората, които стоят зад проекта ти, предават от Телеграф.  \r\n  \r\n \n\t\t\t\t\t\t", "date": "2018.06.18", "title": "Гери-Никол окраде Риана и Бионсе в новото си видео "}
{"url": "http://www.bnews.bg/article/243807-tsyalo_selo_gleda_svetovnoto_na_brega_na_dunav_video", "text": "\n Хората казват, че искат да се прочуят с уникалната инсталация от екрани. \r\n\r\n Цяло село гледа Световното първенство по футбол на огромни екрани на брега на Дунав. И казват, че искат да се прочуят с това. \r\n\r\n \r\n\r\n   \r\n \n\t\t\t\t\t\t", "date": "2018.06.18", "title": "Цяло село гледа Световното на брега на Дунав(ВИДЕО)"}
{"url": "http://www.bnews.bg/article/243808-ima_li_moral_valeri_simeonov_za_da_podade_ostavka", "text": "\n Върху този въпрос трябва да се концентрира обществото след като регионалния министър обяви, че и петте дискотеки нарочени от Симеонов за незаконни всъщност са си абсолютно законни! В разследване на журналиста Димитър Байрактаров, излъчено в предаването \"Бареков и Байрактаров без цензура\" \r\nсе разбра, че фирмата Скат ТВ ООД собственост именно на Валери Симеонов е извършила незаконно строителство - пристройка на хотел! \r\n\r\n Незаконното строителство е установено и с заповед на РДНСК- Смолян е обявено за премахване. Заповедта е подтвърдена и от ВАС и е влязла в сила, което е видно и от официалния саяйт на ДНСК. Най- интересното е, че Симеонов не само, че не изпълнява решението на съда за премахване на незаконното строителство, но и го достроява каквото и да означава този термин, който е използван в сайта на ДНСК. \r\n\r\n Оказва се, че вероятно пребиваването във властта на Валери Симеонов е за разчистване на сметки и решаване на лични проблеми като показания в журналистическото разследване.И въпросът вече не е дори до морал, а трябва ли въобще такива хора да бъдат управляващи? \r\n  \r\n \n\t\t\t\t\t\t", "date": "2018.06.18", "title": " Има ли морал Валери Симеонов, за да подаде оставка?"}
{"url": "http://www.bnews.bg/article/243803-bls_se_obyavi_sreshtu_restriktsiite_i_svrahregulatsiite_na_nzok_i_mz", "text": "\n \r\n\r\n \r\nБългарският лекарски съюз настоява Министерство на здравеопазването и Надзорният съвет на НЗОК да спрат неправомерните опити за сключване на анекси към договорите с лечебните заведения за болнична помощ, на базата на редукция на легла, в новоприетата Национална здравна карта. \r\n\r\n  Позоваването на този оспорван от съсловието  нормативен акт, при влязъл в сила Национален рамков договор за медицински дейности за 2018 г., въвеждането на нови рестрикции и свръхрегулации, ще доведат до нарушение на достъпа на пациентите до медицинска помощ и работата на лечебните заведения. От друга страна, в условията на лимитирани бюджети, това е напълно безсмислен акт, който ще предизвика политическо и обществено напрежение. \r\n\r\n Декларацията е приета единодушно по предложение на д-р Димитър Петров от РЛК – София. \r\n \n\t\t\t\t\t\t", "date": "2018.06.18", "title": "БЛС се обяви срещу рестрикциите и свръхрегулациите на НЗОК и МЗ!"}
{"url": "http://www.bnews.bg/article/243805-melaniya_tramp_iska_promyana_v_zakon_koyto_razdelya_semeystva", "text": "\n Съпругата на американския президент Доналд Тръмп – Мелания, настоя за имиграционна реформа. Поводът за нейната загриженост е спорен закон, който разделя семейства на мигранти, влезли незаконно в Съединените щати. \r\nСпорната мярка е резултат от така наречената политика на \"нулева толерантност\", наложена от администрацията на президента Тръмп. Съгласно нея пълнолетните лица, опитващи се да преминат границата, биват задържани и срещу тях се отправят криминални обвинения за незаконно влизане в страната. \r\n\r\n В резултат на това близо 2000 деца пребивават сами в имиграционни центрове. Действията на Вашингтон бяха остро критикувани от видни лекари, от ООН и от редица религиозни организации.  \r\n \n\t\t\t\t\t\t", "date": "2018.06.18", "title": "Мелания Тръмп иска промяна в закон, който разделя семейства"}
{"url": "http://www.bnews.bg/article/243806-lora_karadzhova_prati_shterkata_pri_bivshiya", "text": "\n Лора Караджова отрече да се е събрала с Валентин Славов, който е баща на дъщеря й Алиса. Певицата и бившия й мъж са разделиха миналата година, а Лора остана изумена от слуховете, че отново са заедно. Изпълнителката продължава да поддържа добри отношения с бившия си приятел и си помагат в грижите за детето. В момента малката Алиса е при него във Варна, пише „България днес”. \r\nКараджова планира, като вземе детето, да заминат заедно за Равда, където баща й Данчо Караджов има апартамент. \r\n  \r\n \n\t\t\t\t\t\t", "date": "2018.06.18", "title": "Лора Караджова прати щерката при бившия "}
{"url": "http://www.bnews.bg/article/243797-dazhdovete_prodalzhavat_i_v_sledvashtite_dni", "text": "\n И в следващите дни от седмицата – без сряда, дъждовете ще продължат. Във вторник валежите ще са на по-малко места, а в сряда ще има само в отделни райони в планините. Това каза в предаването „Тази сутрин” по bTV Анастасия Стойчева, синоптик в Националния институт по хидрология и метеорология. \r\n\r\n Сряда ще е най-сухият ден, а температурите ще се повишат. В равнинната част от страната термометрите ще се покачат до над 30 градуса, посочи тя. \r\n\r\n По думите ѝ по-съществени ще са валежите в Гърция и Турция. \r\n\r\n До края на месеца по-стабилен е сигналът, че температурите у нас ще са по-високи – близки до нормите и малко по-високи от обичайните, каза още Анастасия Стойчева. \r\n\r\n Иначе продължаваме в същата циркулация, при която в отделни райони се изливат значителни количества валежи за кратко време и са придружени с градушки. Те ще са главно в следобедните часове, допълни синоптикът. \r\n\r\n През лятото очакванията са като цяло температурите да са около и малко над нормите през повечето месеци, докато валежите ще остават малко под нормите. \r\n\r\n На 21 юни от НИМХ готвят протест заради проблемите с финансирането. \r\n \n\t\t\t\t\t\t", "date": "2018.06.18", "title": "Дъждовете продължават и в следващите дни"}
{"url": "http://www.bnews.bg/article/243798-6_1_po_rihter_udari_yaponiya_ima_zaginali", "text": "\n Силно земетресение взе жертви в Япония. Трима души са загинали, а около 40 са били ранени след трус с магнитуд 6,1. \r\n\r\n Епицентърът е бил в префектура Осака. Трусът предизвика спиране на железопътния транспорт и няколко пожара.  \r\n\r\n 170 хиляди домакинства останаха без ток, но ядрените електроцентрали в страната не са засегнати. Не беше издадено и предупреждение за опасност от цунами. \r\n\r\n Към канцеларията на премиера Шиндзо Абе е създаден кризисен щаб. Прави се оценка на материалните щети.  \r\n \n\t\t\t\t\t\t", "date": "2018.06.18", "title": "6,1 по Рихтер удари Япония, има загинали "}
{"url": "http://www.bnews.bg/article/243821-spetssadat_startira_deloto_sreshtu_moskov_i_persenski", "text": "\n Състав на Спецсъда даде ход на делото срещу бившия здравен министър Петър Москов,и заместника му Адам Персенски по обвинението за вноса като дарение на ваксините \"Пентаксим\", \"Еувакс Б\" и \"Тетадиф\". \r\n\r\n Съдебният състав прие предявените искови молби от страна на \"Бул Био НЦЗПБ\" ЕООД и Министерство на здравеопазването като допустими и отговорящи на закона. Според съда исковите молби няма да затруднят наказателното производството и няма да доведат до отлагане на делото. \r\n\r\n Адвокат Цветозар Младенов, представител от \"Бул Био НЦЗПБ\" ЕООД, предяви граждански иск в размер на 427.788.31 лв. и законна лихва от 111.136.30 лв. Адвокат Младенов обясни, че по никакъв начин не желае да натяга допълнително напрежение и акценти по делото. Той обясни, че ако всичко се случва по законов ред и начин, то от фирмата биха подкрепили позицията на всяко едно правителство, което управлява държавата по отношение на дарението на лекарства. \r\nПредставителите на Министерство на здравеопазването от своя страна също предявиха граждански иск, в размер на 325.233.87 лв. \r\n\r\n Самият Петър Москов коментира пред съда, че знае за какво е обвинен, но не знае защо, тъй като, по думите му, е заварил една национална криза в държавата, която се е опитал да разреши, след като продаде дарените ваксини. \r\n\r\n Припомняме, Петър Москов и заместника му Адам Персенски са обвинени във връзка с вноса като дарение на ваксините \"Пентаксим\", \"Еувакс Б\" и \"Тетадиф\". Подсъдими са и трима от \"Бул Био НЦЗПБ\" ЕООД. \r\n\r\n Москов е обвинен за това, че на 9 юли 2015 г. в качеството си министър на здравеопазването не е изпълнил служебните си задължения. Москов е приел дарение от Министерство на здравеопазването на Турция под формата на 100 хил. дози ваксина за деца \"Пентаксим\" - 0.5 мл.\" и 100 хил. дози ваксина за \"Хепатит Б\" - \"Еувакс Б\", като обаче ваксините не са разрешени за употреба на територията на България. Поради това не биха могли да отговорят на нуждите на имунизационния календар в страната. \r\n\r\n Заради действията на Москов здравното ведомство е ощетено с 325 233,87 лв. Неимуществените вреди пък са свързани с това, че авторитетът на МЗ пада и се създава недоверие в у гражданите за дейността по ваксиниране на деца. \r\n\r\n Това определя деянието като особено \"тежък случай\". Законът предвижда наказание \"лишаване от свобода\" от 3 до 10 г. \r\n\r\n Второто обвинение на бившия здравен министър е, че на 27 ноември 2015 г. като помагач умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\". От това са произтекли значителни вреди за \"Бул Био\" ЕООД в размер на 427 788,31 лв. с ДДС, 2097, 96 лв. застраховки и 12 221,22 лв. транспортни разходи. \r\n\r\n Третото обвинение на Москов е за това, че в периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество. Тези действия са довели до щети в размер на 110 003, 46 лв. \r\n \n\t\t\t\t\t\t", "date": "2018.06.18", "title": "Спецсъдът стартира делото срещу Москов и Персенски"}
{"url": "http://www.bnews.bg/article/243794-merkel_se_klati_kato_boyko_klati_ya_partnyorat_ot_bavariya", "text": "\n \"Не мога повече да работя с тази жена\" - тази реплика е изречена от вътрешния министър на Германия Хорст Зеехофер по адрес на канцлера Ангела Меркел, твърди \"Welt am Sonntag\" в статия, посветена на вътрешния конфликт в управляващата коалиция на ХДС/ХСС. \r\n\r\n Изказването на Зеехофер е станало по време на закрита среща в четвъртък между представителите на ХСС в правителството и съпредседателя на групата на ХДС/ХСС в Бундестага Александер Добринт. \r\n\r\n Според участници в заседанието - лидерът на баварската консервативна партия е повторил два пъти изречението, в което твърди, че не може да продължи сътрудничеството си с германския канцлер. \r\n\r\n Причина за ескалацията на конфликта между лидерите на двете партии е въпосът дали мигрантите, които са регистрирани в друга страна-член на ЕС, могат да бъдат връщани обратно още от границата на Германия. ХСС поставя въпроса за затягане на граничния контрол като ключово условие за продължаването на коалицията си с ХДС на Меркел, докато самата тя смята, че подобно решение трябва да се вземе само след обсъждане и съгласие със засегнатите съседни страни от ЕС. \r\n\r\n \"Ние не искаме да влизаме в конфликт, но очакването на гражданите от Министерството на вътрешните работи е да работи последователно. Не искаме разцепление, а искаме само отново да стигнем до етап, в който европейското право се прилага\", казва вътрешният министър на провинция Бавария Йоахим Херман. \r\n\r\n Според информация в Bild, Ангела Меркел ще се опита да събере правителствените ръководители от ЕС на специална среща на върха по проблемите с мигрантите още преди Европейския съвет, планиран за края на този месец. \r\n\r\n \"Никой няма интерес от бутането на канцлера. Искаме най-накрая да имаме устойчиво решение за връщането на мигрантите от границите ни\", казва Хорст Зеехофер пред \"Bild\". \r\n \n\t\t\t\t\t\t", "date": "2018.06.18", "title": "Меркел се клати като Бойко! Клати я партньорът от Бавария...\r\n"}
{"url": "http://www.bnews.bg/article/243799-aneliya_nay_nakraya_pokaza_taynstvenoto_si_gadzhe", "text": "\n Анелия най-накрая показа тайнственото си гадже! Това си помислиха феновете на певицата, след като тя пусна снимка как мъж я целува, пише HotArena. Фотото беше придружено и с иконка на сърце за да е ясно всичко. Мъжът нежно я целува по бузата, а звездата на Пайнер сияе доволна. \r\n\r\n Проверка обаче показа, че Анелия пак е скроила номер на всички които и се пъхат в личния й живот. На снимката не е гаджето й, а колегата й Дани Леван. Двамата имат и едно общо парче от преди 2 години. Това разбира се не означава, че Анелия е сама, а че просто продължава да крие гаджето си. От което пък се пораждат множество слухове. Мълчанието на Анелия по темата подклажда всевъзможни интерпретации. Скоро името й бе забъркано в любовна афера с турски дипломат, нещо което звездата отрече. Самата тя заяви, че има мъж в живота й, но няма намерение да го разкрива, както и да вдига сватба – слух, който също се върти от известно време сред феновете на Анелия. \r\n \n\t\t\t\t\t\t", "date": "2018.06.18", "title": "Анелия най-накрая показа тайнственото си гадже!"}
{"url": "http://www.bnews.bg/article/243796-vizhte_koy_e_mazhat_koyto_edva_ne_pregazi_peshehodtsi_byagayki_ot_politsiyata_video", "text": "\n Опасна гонка в центъра на София. Наш зрител ни изпрати кадри, на които се вижда как преследван от патрулка автомобил минава през тротоар, на сантиметри от намиращите се там хора. Инцидентът е от петък следобед. Нарушителят е на 20 години. Карал е след употреба на метамфетамини. Полицаите се опитват да го спрат на софийска улица, но той отказва и тръгва да бяга, удряйки две коли по пътя си. \r\n\r\n Униформените намират колата без номера. Собственикът на автомобила е бащата на момчето, предизвикало хаос по улиците. Оказва се, че въпросното момче е с отнета книжка, защото преди време е бил хваната да кара след употреба на наркотични вещества. \r\n\r\n „В началото не го видях, защото идвах от Халите по посока гарата. Видях патрулката, защото пред мен имаше джип, който я скриваше. Когато джипът навлезе в улицата срещу патрулката, тогава разбрах, че те гонят кола и колегата му се опитва да препречи пътя на гонения автомобил, за да могат да го заловят. Обаче този младеж избута джипа, както и паркираната кола и за малко не прегази две момичета в опита си да избяга”, обясни за „Здравей, България” Николай Белчев, който успява да хване нарушителят с видеорегистратора, инсталиран в автомобила му. \r\n\r\n „Не знам защо ги пускат. Би трябвало, когато го хванат първия път, да му вземат книжката. Това са си убийци. Това момиче с телефона, което се спаси, трябва да си прави курбан на този ден. Нищо не го спря”, добави Николай Белчев. \r\n\r\n \r\n\r\n   \r\n \n\t\t\t\t\t\t", "date": "2018.06.18", "title": "Вижте кой е мъжът, който едва не прегази пешеходци, бягайки от полицията(ВИДЕО)"}
{"url": "http://www.bnews.bg/article/243802-vzimat_chervenata_kashta_ot_kraga_kapital", "text": "\n Червената къща да бъде взета от сегашните наематели и от август да стане музей на скулптура Андрей Николов. Това поискаха от НС от Министър Боил Банов, който бе изслушан от депутатите. Именно през август изтича договорът за наем на фондация “Гъливер”, която стопанисва сградата като център за дебати. \r\n\r\n Народните представители настояха родният дом на творца, който е дарен на държавата, да прияти само неговага експозиция. Депутатите се позоваха и на гражданска подписка до Народното събрание, под която са се подписали стотици хора, сред които издателят Иван Гранитски и творецът Валентин Старчев. \r\n\r\n Пръв темата повдигна соцдепутата Александър Симов, а след това въпросът бе продължен и от Вежди Рашидов. \"Умните, красивите, богатите, съвременните, бляскаво сияйните да минат на свободен наем и да вършат същата процедура, ако обичат\", каза Рашидов визирайки кръга Капитал. \r\n\r\n \"Напрежение има от едни хора, които смятат, че всичко им се полага и за разлика от хората на културата притежават фотоволтанични паркове. Те са агресивни, живеят така, а животът е по друг начин. Те ще си пожелаят това, което им принедлежи. Аз например не им принадлежа\", заяви Рашидов. \r\n\r\n Несериозно е да има нещо друго, освен негов творби, коментира пък депутатът от ДПС Ерджан Ебатин. \r\n\r\n Самият Банов каза, че принципно е съгласен с комисията, но не каза дали наемателите ще бъдат изгонени, а само обясни, че освен експозиции трябва да има и дебати. Министърът уточни, че не цялата Червена къща е собственост на Националната художествена галерия, тъй като наследниците са си върнали част от нея. \r\n\r\n “Досега фондацията, която беше наемател, всъщност един път е наемател на нашите пространства, втори път на другите собственици”, обясни Банов. По думите му културното ведомство трябва да плаща наем, ако иска къщата на Андрей Николов да стане къща- музей. \r\n\r\n “Червената къща” е проект на фондация “Гъливер клиринг хауз”, съучредител на която е една от собственичките на тясно свързаното с Прокопиев електронно издание Медиапул- Десислава Гавраилова, а в самата Червена къща се подвизава Огнян Минчев, причисляван към идеолозите на Агнешките главичики. \r\n\r\n Гавраилова- Кръстева всъщност е основно звено в грантаджийските схуми, въртени от шефа на неправителствени организации, свързани с Хидрата. НПО-та, свързани с магистратите, адвокатите и т.нар експерти, протестиращи от сутрин до вечер по телевизионни студиа, онлайн издания и дебати в полза на мафиотската ламя, са лапнали през годините субсизии от над 33 млн. лева, повече от 21 млн. от които са от \"Америка за България\" и свързания със Сорос институт \"Отворено общество\". Немалка част от лекциите и дискудиите, с които се оправдават парите по проектите, са провеждани именно в \"Червенат къща\", чийто собственик е Десислава Гавраилова- Кръстева. \r\n \n\t\t\t\t\t\t", "date": "2018.06.18", "title": "Взимат Червената къща от кръга \"Капитал\""}
{"url": "http://www.bnews.bg/article/243795-za_kakvo_se_harchat_darzhavni_pari_angelkova_naela_skapi_lobisti_v_sasht_da_varshat_rabotata_na_posolstvoto", "text": "\n Министерството на туризма е наело лобистки фирми в САЩ, които са уреждали по имейл срещи с политици, фондации и медии за министър Ангелкова. Те са получили за услугите си минимум 10 000 долара. Министерството отрече категорично да е плащало на лобисти, въпреки публичните документи в официален американски сайт. \r\n\r\n Български министри често посещават САЩ, но само Николина Ангелкова си е позволила такова разточителство за задачи, които обичайно се изпълняват от служители на българското посолство. За нейното работно посещение във Вашингтон през февруари т.г. българските данъкоплатци са се бръкнали допълнително с по \r\n\r\n \r\n\r\n Толкова струват лобистките услуги на фирмите Glanz Inc. и Sanitas International, както става ясно от документите, публикувани от Министерството на Правосъдието на САЩ. \r\n\r\n От отчет на Sanitas International за извършена дейност по Закона за чуждестранните агенти (FARA) се вижда и какво са свършили лобистите. Срещу сумата от 10 601 долара те са изпратили около 20 имейла и са провели една лична среща. \r\n\r\n Министерството: Glanz? Никога! \r\nОт пресцентъра на Министерството на туризма отрекоха категорично да са сключвали договор за лобистки услуги с фирмата Glanz Inc., чието име фигурира в публикуваните документи. \r\n\r\n „По повод на постъпил въпрос, касаещ взаимоотношения между Министерството на туризма и компания Glanz Inc., правим следното уточнение: Министерството на туризма никога не е имало нито договорни отношения с цитираната компания, нито пък осъществява проучвания за възможна съвместна дейност, с лобистки характер„ – гласи отговора на въпроса на Биволъ (подчертаването е на редакцията). \r\n\r\n От ведомството обаче разказват, без да са питани за това, как и защо са сключили рекламен договор в САЩ с друга фирма. \r\n\r\n „През 2017 г. Министерството на туризма проведе макар и сравнително скромна по мащаб, предвид бюджетните ограничения и обема на северноамериканския пазар, но въпреки това новаторска и успешна кампания на България като туристическа дестинация. Контрагент на министерството по проведената рекламна кампания е Corner Media.“ \r\n\r\n По-натам от подробния отговор (виж 15-06-18 otg. Bivol) става ясно, че на Corner Media са платени пари за рекламна кампания в САЩ за периода от 01.09 до 27.10.2017 г., тоест доста време преди визитата на Ангелкова. Сумата на договора не е известна. \r\n\r\n От кабинета на министър-председателя не реагираха на изпратените  въпроси. \r\n\r\n \r\n\r\n Документът, с който Glanz Inc. и Sanitas International оповестяват своето споразумение с Министерството на туризма на България е подписан от Кристофър Харвин от Sanitas International и Томас Фараси от Glanz, Inc. \r\n\r\n Проверка във фирмените регистри обаче показва, че Glanz Inc. и Corner Media имат едни и същи собственици, а Corner Media всъщност е новото име на Glanz.tv. Компанията наистина афишира като дейност външна реклама, но никога не се е занимавала с лобизъм. \r\n\r\n Опитите на кореспондент на Биволъ във Вашингтон да се свърже с Corner Media или Glanz Inc. не успяха. Повечето от телефоните на фирмите, посочени на уеб страниците им (виж тук и тук), както и в публичните бизнес директории, не са активни. \r\n\r\n Базата на Glanz Inc. е в офшорния щат Делауеър, но свързани фирми с такива имена и едни и същи собственици, са регистрирани едновременно в няколко щата във виртуални офиси – пощенски кутии. Всички те са фантомни и неоткриваеми. В бизнес справочниците фирмите под шапката на Glanz афишират разнообразна дейност, варираща от разработки на иновационни графенни батерии до външна реклама. \r\n\r\n Остава загадка как Министерството на туризма е успяло да установи бизнес-отношения с Corner Media през 2017 г, както и на какво основание през 2018 свързаната с нея фирма Glanz Inc. е провела лобистка кампания, след като Министерството категорично отрича дори да е проучвало възможността за такава, а и Glanz не се явява негов контрагент. \r\n\r\n \r\n\r\n Sanitas International се е регистрирала като лобист на 7 март 2018. В същия ден и под същия формулярен номер 6530 са регистрирани четири лобистки договора на Sanitas International – с България, Унгария, Азербайджан и един с частната фирма Aeromax. \r\n\r\n Както регистрацията на Sanitas, така и четирите заявления са подадени в нарушение на закона, след като е изтекъл десетдневния срок от началото на лобистката дейност. Освен това в тях липсва и задължителната за оповестяване информация като сумата на договора. \r\n\r\n В случая с България, дейностите са започнали на 15 февруари и са приключили на 28 февруари, а декларацията от Sanitas е подадена чак на 7 март, много след задължителния десетдневен срок. \r\n\r\n Лобистката операция в полза на правителството на Унгария е от началото на 2018 г. Заявлението е попълнено с голямо закъснение и също без да бъде указана сумата, която унгарците са платили за услугите на посредника BSI, пише Daily Beast. \r\n\r\n От публикувания документ се разбира, че унгарското посолство е платило за стратегически съвети и анализи 15 000 долара на Sanitas. \r\n\r\n Лобирането в полза на Азербайджан е проведено няколко дни преди да започне кампанията за Ангелкова. В тази дейност посредник на Sanitas е лобистката фирма BGR Group. \r\n\r\n Фирмата, известна още като BGR Government Affairs  е известна с това, че защитава интересите на депутата и медиен магнат Делян Пеевски в САЩ срещу жалбата на банкера Цветан Василев по закона „Магнитски“. \r\n\r\n Пеевски плаща чрез адвокатската кантора „Авиора консулт“ пo 30 000 долара месечно, докато Цветан Василев минава с 25 000 долара на всеки три месеца. \r\n\r\n Тарифата на лобистите за Ангелкова е съпоставима с тази на Пеевски – десет дни, срещу 10 000 долара, а както се вижда свършеното е твърде малко. \r\n\r\n Министерството на туризма твърди, че фирмата Corner media, с която то е сключило рекламен договор през 2017 г., също е трябвало да го оповести по FARA. Такава декларация обаче изобщо не е подадена. \r\n\r\n Опитите да се свържем за коментар със Sanitas International не успяха. На посочения на сайта телефон отговаряше автоматичен секретар, а изпратените запитвания по имейл останаха без отговор до редакционното приключване на статията. \r\n\r\n \r\n\r\n Не става ясно колко от срещите, подготвени за министър Ангелкова, са се реализирали. Нейното посещение във Вашингтон беше представено като „двудневно работно“, а всички срещи, за които е съобщил пресцентъра на Министерството на туризма са от 22, 23 и 24 февруари. \r\n\r\n Документирани са посещения във фондация Carnegy, фондация NED, Центъра за анализи на европейски политики, World Affairs Councils of America – WACA и няколко разговора с не особено известни политици. \r\n\r\n В отчета на лобистите от Sanitas International обаче е записана активно лобистко „ухажване“ на конгресмена Джо Уилсън, като на 26 февруари, вече след края на работната визита на Ангелкова, е проведена и лична среща с него. \r\n\r\n Няма данни Ангелкова да се е срещала с Уилсън през февруари. Няма данни и да се е прибирала в България след 24-и февруари. Следващата официална изява на министърката е от 7 март от Берлин. \r\n\r\n Но в началото на март, тя бе засечена в Лос Анжелис на церемонията за връчването на наградите „Оскар“. \r\n\r\n Относно посещението на Ангелкова в Лос Анжелис от пресслужбата на министерството съобщиха, че то било „на лични разноски по покана на актрисата и продуцент Джизела Маренго“. \r\n\r\n На една от снимките от церемонията Ангелкова позира с Маренго, след което получи признание за стилен тоалет от лайфстайл изданията. Самата министърка не пропусна да се похвали в социалните мрежи като свърза личното си присъствие на гламурната церемония със служебната си мисия в САЩ. \r\n\r\n Очевидно е обаче, че билетът за презокеанския полет не е платен като „лични разноски“ от Ангелкова. Тя пътува до Вашингтон и обратно в качеството си на служебно лице за работна среща, макар и с твърде спорна ползотворност, а и в крайна сметка ненужно оскъпена чрез лобисткия договор. \r\n\r\n \r\n\r\n От всичко, изнесено дотук, изобщо не става ясно каква е ролята на Glanz Inc и как тя е свързана с плащанията на българското министерство към нейния аватар Corner Media. Защо е било нужно да се минава през рекламната фирма Glanz Inc., която от своя страна е наела Sanitas и съответно е оскъпила операцията чрез посредничеството си? \r\n\r\n Колко е платено на Corner Media за рекламната кампания и защо тя не се е регистрирала по FARA и не е попълнила задължителната декларация? \r\n\r\n Нормално ли е да се платят десет хиляди долара за няколко имейла, които може да се изготвят и от служителите от посолството ни във Вашингтон, на които това им е работата? И в крайна сметка какво ще се случи, ако американските власти обявят тези рекламни и лобистки плащания на Ангелкова за незаконни? На тези не толкова гламурни и гланцови въпроси Ангелкова държи конкретни отговори. \r\n\r\n \r\n \n\t\t\t\t\t\t", "date": "2018.06.18", "title": "ЗА КАКВО СЕ ХАРЧАТ ДЪРЖАВНИ ПАРИ? Ангелкова наела скъпи лобисти в САЩ да вършат работата на посолството!"}
{"url": "http://www.bnews.bg/article/243809-izmislenata_bitka_s_mafiyata_na_valeri_simeonov_vdigna_reytinga_na_patriotarite_s_3", "text": "\n \r\n\r\n Припомняме, че в същия този период тоалетния министър отново се бе вживял в ролята на спасител, този път на планинския туризъм в Банско. Каква ирония на съдбата! Същия този и неговата партия НФСБ заедно с ВМРО искаха да съсипят планинския туризъм в общините Банско, Разлог, Белица и Якоруда чрез саботиране на  изграждането на модерното депо за отпадъци в Разлог. Веднага след затихване на скандала рейтинга на патриотарите се срива до 2.4 % през месец май, със проведените акции \"шум\" и измислената битка с мафията WСимеонов отново върна патриотарите в играта през юни с 5,4 %. \r\n\r\n Тези данни са сериозен повод за информация, тъй като са ярък пример колко лесно може да бъде манипулирано обществото и колко лесно некадърни и неспособни хора могат да се намърдат във властта чрез измислени ПР акции! Явно лъжата и популизма са все още на почит в България! \r\n  \r\n \n\t\t\t\t\t\t", "date": "2018.06.18", "title": "Измислената битка с мафията на Валери Симеонов вдигна рейтинга на патриотарите с 3% !"}
{"url": "http://www.bnews.bg/article/243793-barekov_nyama_balkanska_natsiya_kakto_nyama_i_makedonska_ima_geografska_oblast_makedoniya_koyato_balgari_i_gartsi_smyatat_za_svoya_geografska_i_istoricheska_oblast", "text": "\n Днес във Фейсбук попаднахме на коментар на евродепутата Николай Бареков. Коментарът му идва по повод случващото се с Балканите и Мкедиония и вчерашното споразумение за името и. Вижте какво написа той по темата в личният си профил в социалната мрежа.  \r\n\r\n \r\n\r\n В своите мемоари великият Уинстън Чърчил подмята, че който вярва, че на конференцията в Ялта заедно със Сталин и Рузвелт са отишли само с по едно листче в джоба е голям наивник. Същият Чърчил казва, че Индия е географско понятие подобно на Екватора. Както няма екваториална нация (Еквадор е друго), така нямало и индийци. Думата ми е за тука. Бяха ли подготвени с повече от едно хвърчащо листче Заев и Ципрас та смениха името на Македония, както им казаха отнякъде? Защото ние тук на Балканите, в Македония сме като Индия. \r\n\r\n Няма балканска нация, както няма и македонска. Има Географска област Македония, която българи и гърци смятат за своя географска и историческа област. Няма македонци и няма как да има изкуствената държавичка “Северна Македония”. Къде е позицията на България? Чели ли са книги нашите политици или само чужди договори? Защо пеят само мантрата за някаква стабилност? Защото позицията на албанците я знам. Чакат си тихичко момента. \r\nПП  \r\nИ още една мисъл на Чърчил ми мина през главата. Балканите имат повече история, отколкото могат да понесат сами. \r\n \n\t\t\t\t\t\t", "date": "2018.06.18", "title": "БАРЕКОВ: Няма балканска нация, както няма и македонска. Има Географска област Македония, която българи и гърци смятат за своя географска и историческа област"}
{"url": "http://www.bnews.bg/article/243801-mladok_uhazhva_anya_pencheva", "text": "\n Неувяхващият секс символ Аня Пенчева отпразнува през септември 60-годишен юбилей, но интересът към нея от страна на мъжете не секва, видяха папараците на \"Уикенд\". \r\nОнзи ден звездата от „Време разделно” бе ухажвана от непознат младок, който се опитваше да флиртува с нея. Двамата бяха седнали на високи бар столове на тротоара пред малко магазинче за алкохол и цигари. Дегизираната с тъмни слънчеви очила актриса пийваше на крак кафе в картонена чашка. Младежът пък предпочиташе да бори жаждата си с минерална вода. \r\nБившата съпруга на Сашо Диков не проявяваше особен интерес към ухажора си и отегчено отпиваше от кофеиновата напитка. Както е известно, от над две десетилетия Аня е щастливо задомена за втория си мъж Ивайло Караньотов. Любовта им пламнала в Народния театър, където бизнесменът изкарвал прехраната си като сценичен работник, пише 'Уикенд\".  \r\n  \r\n \n\t\t\t\t\t\t", "date": "2018.06.18", "title": "Младок ухажва Аня Пенчева "}
