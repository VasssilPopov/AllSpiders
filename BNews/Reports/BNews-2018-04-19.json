{"url": "http://www.bnews.bg/article/240557-kuba_ima_prezident_razlichen_ot_kastro_za_prav_pat_ot_1959_a", "text": "\n Мигел Диас-Канел беше избран за президент на Куба, наследявайки брата на дългогодишния диктатор Фидел Кастро - Раул. \r\n\r\n Кубинското национално събрание на народната власт (парламента) номинира 57-годишния Диас-Канел по-рано като единствен кандидат да ръководи страната, съобщава \"Ройтерс\". \r\n\r\n Диас-Канел преди това е бил първи вицепрезидент на Държавния съвет и на Съвета на министрите, както и министър на висшето образование. \r\n\r\n Новият президент заменя 86-годишния Раул Кастро, който се оттегля след два 5-годишни мандата. Брат му Фидел беше премиер и президент от 1959 г. до 2006 г. \r\n\r\n Новият президент на Куба направи първата си реч като държавен глава пред Народното събрание, като тя беше предавана по държавната телевизия. Той се зарече да продължи социалистическата революция, водена от предшествениците му Фидел и Раул Кастро, но също така и да продължи икономическите реформи, предприети от Раул Кастро. \r\n\r\n \"Мандатът, даден от народа на този законодателен орган, е да продължи Кубинската революция в този решаващ исторически момент, който ще бъде белязан от това, което трябва да направим, за да приложим икономическия модел\", въведен от Кастро. \r\n\r\n По думите му, държавното ръководство не може да забрави \"за миг\" ангажимента си към кубинския народ. \r\n\r\n Раул Кастро е седял на първия ред в пленарната зала, като леко се люлеел напред и назад на стола си и от време на време сякаш е кимал одобрително. \r\n\r\n За първи път от близо шест десетилетия лидерът на страната няма да бъде от фамилия Кастро. Раул Кастро обаче остава председател на Комунистическата партия, което е очевиден знак, че с избирането на Канел Кастро и приближените му се опитват да гарантират дългосрочното оцеляване на една от последните комунистически държави в света.  \r\n\r\n Все пак изборът бележи нова глава от историята на комунистическата държава. \r\n\r\n Повечето кубинци познават досегашния вицепрезидент като нехаризматична фигура, който доскоро беше толкова неизвестен на кубинската общественост, че практически отсъстваше от полезрението ѝ. Този имидж се промени леко през тази година, след като държавните медии все повече насочваха вниманието към него, включително към негови коментари пред медиите през миналия месец, които включваха обещанието му да направи правителството на Куба по-отговорно към хората. Въпреки това Канел е отдавнашен апаратчик на Комунистическата партия и не се очаква да предприеме някакви действително смели реформи или резки промени.  \r\n\r\n Две години след поемането на властта от болния си брат през 2006 г., Раул Кастро предприе редица реформи, които разшириха частния сектор на Куба до близо 600 хил. души и позволиха на гражданите повече свобода да пътуват и по-голям достъп до информация. Той не успя да се справи с непродуктивните и силно субсидирани държавни предприятия, които заедно с бюрокрацията по съветски тертип, дават работа на трима на всеки четирима кубинци. \r\n\r\n Държавните заплати са 30 долара на месец средно, което не позволява на работниците да изхранват семействата си и те често са зависими от корупция или от паричните преводи на роднини, работещи в чужбина. \r\n \n\t\t\t\t\t\t", "date": "2018.04.19", "title": "Куба има президент, различен от Кастро, за пръв път от 1959-а\r\n"}
{"url": "http://www.bnews.bg/article/240561-grigor_dimitrov_se_klasira_na_1_4_final_v_monte_karlo", "text": "\n \r\n  \r\n\r\n Григор Димитров се класира на 1/4-финал в Монте Карло, след като успя да направи обрат срещу Филип Колшрайбер - 4:6, 6:3, 6:4.  \r\n\r\n Както и в мача си срещу Ербер във втори кръг, така и сега българинът се нуждаеше от сет време, за да намери печелившия си тенис, а после да заигра и много по-силно, за да стигне до победата. В спор за място на 1/2-финалите Григор ще срещне Давид Гофен. Именно той е партньорът му на двойки, като двамата двамата вече се класираха за 1/4-финалите. \r\n \n\t\t\t\t\t\t", "date": "2018.04.19", "title": "Григор Димитров се класира на 1/4-финал в Монте Карло"}
{"url": "http://www.bnews.bg/article/240553-kralskiyat_govoritel_obyavi_kak_shte_se_kazva_bebeto_na_keyt", "text": "\n Херцогинята на Кембридж Катрин ще роди момче, което ще се казва Филип, на дядото на принц Уилям - принц Филип. Това смята кралският говорител, който обяви раждането на другите две деца на кралското семейство. \r\n\r\n 81-годишният Тони Апълтън обясни, че това са само негови предположения, разказват от \"24 часа\", цитирайки \"Експрес\". За разлика от предишните два пъти, принц Уилям и съпругата му Кейт решиха да не разкриват нищо за бременността и за пола на бебето. \r\n\r\n Апълтън разказа още, че от началото на април постоянно е в готовност да съобщи, че третото дете на Уилям и Кейт се е родило. Терминът на херцогинята е 21 април, но и двете й деца се родиха след обявената дата. \r\n\r\n Коефициентите на букмейкърите за името Филип понастоящем са 16.1, според данни на британски сайт за залози. Британците залагат повече и на вероятността да е момче. \r\n \n\t\t\t\t\t\t", "date": "2018.04.19", "title": "Кралският говорител обяви как ще се казва бебето на Кейт"}
{"url": "http://www.bnews.bg/article/240559-izvanredno_verizhna_katastrofa_blokira_dvizhenieto_v_tsentara_na_sofiya", "text": "\n Шест автомобила се нанизаха във верижна катастрофа на булевард \"Цар Освободител\", пред Ректората на Софийски университет. Няма данни за сериозно пострадали при инцидента. Пътнотранспортното произшествие обаче затрудни изключително трафика в час пик в центъра на столицата. \r\n  \r\n \n\t\t\t\t\t\t", "date": "2018.04.19", "title": "ИЗВЪНРЕДНО! Верижна катастрофа блокира движението в центъра на София "}
{"url": "http://www.bnews.bg/article/240529-vnukat_na_naum_shopov_zapochva_da_montira_tsitsi", "text": "\n Актьорът Наум Шопов – младши от лекарския сериал „Откраднат живот“ се захваща с ново начинание и ще специализира пластична хирургия. \r\n\r\n 24-годишният красавец, който плени сърцата на всички жени с ролята си на д-р Тасев в тв продукцията, изучава медицина. През изминалото лято той се похвали в социалните мрежи, че е завършил семестриално и вече е лекар стажант. Преди няколко дни Наум публикува снимка със студентската си книжка и като описание написа: „Отлично мина държавният изпит по педиатрия. Благодаря ви за подкрепата“, цитира „Телеграф“. \r\n\r\n Той сподели още, че е на финала и трябва да вземе още само един изпит. На въпроса – какво ще специализира след това, Шопов отсече – пластична хирургия. \r\n\r\n   \r\n\r\n От обкръжението му са категорични, че до няколко години той ще вземе хляба от ръцете на д-р Енчев и родните певици и плеймейтки ще се редят на опашки при Наум.   \r\n \n\t\t\t\t\t\t", "date": "2018.04.19", "title": "Внукът на Наум Шопов започва да \"монтира\" цици"}
{"url": "http://www.bnews.bg/article/240554-tokuda_s_izyavlenie_kakvo_e_sastoyanieto_na_patriarh_neofit", "text": "\n Здравословното състояние на Негово Светейшество Патриарх Неофит се подобрява и той вече е изведен от реанимация, съобщиха от болница \"Токуда\". Лечението му ще продължи занапред в терапевтично отделение. \r\n\r\n Западноевропейският митрополит Антоний обясни днес, че \"Негово светейшество има две клапи на сърцето, които са сменени преди няколко години и е нормално заради атмосферното налягане, човек да се почувства недобре, но и заради преумора, може да има различни причини - да доведат до прилошаване\". \r\nВсичко вече е овладяно и всичко е наред със здравословното състояние на патриарх Неофит, увери Западноевропейският митрополит. \r\nТой каза, че не се е чул лично с патриарх Неофит, но е разговарял с главния секретар на Светия синод, който \"държи пряк контакт\" с Негово светейшество. \r\nПатриархът се чувства добре, в болницата, освен лекарите, с него са и хората, които са денонощно заедно с него в Софийската митрополия, отбеляза митрополит Антоний. \r\n  \r\n \n\t\t\t\t\t\t", "date": "2018.04.19", "title": "\"ТОКУДА\" С ИЗЯВЛЕНИЕ! Какво е състоянието на Патриарх  Неофит? "}
{"url": "http://www.bnews.bg/article/240558-boykovite_chengeta_za_aresta_na_ivancheva_strah_ni_beshe_che_shte_skrie_parite_kato_gi_vnese_v_banka", "text": "\n Прокурорските обяснения около ареста на Иванчева стават все по-абсурдни и достойни за сценарии на \"Мистър Бийн\". Според бойковите ченгета, спретнали най-идиотската постановка в историята, цялото преследване в София било поради 2 причини - да не внесе парите в банка, или да не ги изхвърли. \r\n\r\n Обяснението с банката е толкова глупаво, че не заслужава дори да се коментира. Рушвет да внесеш веднага в банка, е самата мечта на прокурора, няма по-голямо самопризнание от това. И като добавим, че сумите над 30 хиляди лева се докладват веднага от банките в ДАНС, та какво по-добро от това рушветчията да направи самопризнания, като внесе 70 хиляди евро в банка? \r\n\r\n Другата теза обаче е още по-идиотска. Бързали, за да не изхвърлела Иванчева парите. Тя била много предпазлива и можела да го направи. \r\nКак обаче ще изхвърли парите, като ги е \"сложила\" в багажника. Ако иска да изхвърля, ще са до нея на седалката. И като види полицейските коли, ще направи някаква гоненица, ще спечели няколко секунди, за да ги изхвърли по пътя. Тя нагласила всичко багажника, но била готова да ги изхвърли? \r\n\r\n Всъщност, всичко е пределно ясно - ако изобщо е взела подкуп, тя едва ли би го метнала в багажника. Чанти или кашони с пари, се държат обикновено вътре в купето. Но багажникът е идеалното място да подхвърлиш пари, просто защото човек като си върши друга работа, не отваря багажника преди всяко влизане в колата. \r\n\r\n Може и да сме само 20% мислещите в тази държава, но с вашата недостижима бойковистка глупост, направихте и останалите 80% да ви се смеят през сълзи... \r\n\r\n Добри Божилов, Фейсбук \r\n  \r\n \n\t\t\t\t\t\t", "date": "2018.04.19", "title": "Бойковите ченгета за ареста на Иванчева: Страх ни беше, че ще скрие парите, като ги внесе в банка!"}
{"url": "http://www.bnews.bg/article/240537-lika_prilika_dalgiya_pomakna_metresata_si_v_monako", "text": "\n Нора Недкова е тръгнала за Монако на романтичен уикенд със Слави Трифонов. \r\n\r\n Актуалната плеймейтка не спирала да се хвали, че ще ходи в Монако с мъж, за когото доскоро е можела само да мечтае. На въпроса \"Кой е той?“, тя само се кискала и намигала и казвала: „Тайна, тайна, тайна“. За всички от обкръжението й обаче е ясно, че това е Слави, с когото тя започна афера малко преди Нова година, след като бе гост в шоуто му. \r\nСпоред запознати връзката им не била сериозна, но това не им пречело да прекарват заедно цялото си свободно време вече четири месеца. \r\nСлави искал от Нора само приятно прекарване, а в замяна предлагал щедро финансиране на всичките й нужди като дама от класа, както и ангажименти да поддържа имиджа си на звезда. Един от тях е новият проект на Криско и Слави „Гледай как се прави“. Говори се, че Криско бил против участието на Недкова в клипа, защото била скарана от години с половинката му Цветелина. Трифонов обаче обявил, че ако Нора не влезе в проекта няма да участва и той, пише „Уикенд“. \r\nПо информация на вестника, малко преди да срещне Дългия тя вършала из нощните клубове в търсене на силно мъжко присъствие, което да я подсигури финансово. Сега обаче този проблем бил решен благодарение на Слави Трифонов. \r\nЗнае се, че двамата са посрещнали Нова година в Абу Даби. После са пътували до латинска Америка, а сега Трифонов я води в имението си в Монако, където са ходили само членове на семейството му. Няма да е изненада някой ден докато уж само го забавлява, Нора да се нанесе и в дома му. \r\n  \r\n \n\t\t\t\t\t\t", "date": "2018.04.19", "title": "ЛИКА-ПРИЛИКА! Дългия помъкна метресата си в Монако"}
{"url": "http://www.bnews.bg/article/240552-barekov_ekskluzivno_prezaredi_balgariya_stava_chlen_na_aliansa_na_konservatorite", "text": "\n \r\n\r\n Бареков е категоричен, че единственият легитимен орган, оторизиран от европейските граждани, е Европейският парламент и стратегията за позицията на Европа по отношение на Сирия трябва да бъде изработена именно от него. Стратегията трябва да бъде за изграждане на стабилност в региона, мир и демокрация, смята той. По думите му в момента световните лидери опитват да разрешат своите лични проблеми на сирийска територия.   \r\n\r\n \r\n\r\n \r\n\r\n \r\n\r\n Според него европейските партньори трябва усилено да работят върху контактите си с Русия и да налагат формата на диалог. Евродепутатът обяви и защо ударите на САЩ и Великобратния в Сирия са неуспешни – защото Русия е там от 2 години и е укрепила позициите си, а тези удари не настройват сирийското население в подкрепа на САЩ, Великобритания и Франция. \r\n\r\n \r\n\r\n Има пространство за един силен консервативен проект, категоричен е той. Ние ще се опитаме като единствената легитимна партия в консервативното пространство да съдействаме на тези партии, които имат желание да се включат в едно такова обединение, заяви евродепутатът. Да участваш обаче в един такъв проект трябва да си консерватор \"по сърце, душа и вид\", категоричен е той. \r\n\r\n В тази връзка евродепутатът обяви, че третият пореден политически опит на подсъдимия олигарх Иво Прокопиев  в лицето н а „Демократична България” няма да бъде успешен и става особено проблематичен след ареста на кметицата за „,Младост” Десислава Иванчева с подкуп от 70 000 евро. \r\n\r\n Бареков попари и надеждите на Волен Сидеров като заяви, че българските националисти ще претърпят грандиозен провал на следващите избори. Причината според него разцеплението, което се наблюдава там в момента, липсата на дори едно изпълнено предизборно обещание, бледо присъствие на политическата сцена и безбройните скандали.  \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.04.19", "title": "БАРЕКОВ ЕКСКЛУЗИВНО: \"Презареди България\" става член на Алианса на консерваторите"}
{"url": "http://www.bnews.bg/article/240545-grafa_i_mariya_v_parizh_otnovo_tuk_no_veche_chetirima", "text": "\n Владимир Ампов-Графа и съпругата му Мария споделиха романтични кадри от Париж. Семейството обикаля Града на любовта, а от снимките им струи романтика. \r\n\"Отново сме тук след 9 години, но вече сме четирима. А сякаш този меден месец с Мария Ампова беше вчера!\", е написал успешният музикант към кадъра. \r\nГрафа и Мария не са се усамотили, а са решили да покажат и на децата си красотата на френската столица. \r\nТази есен Влади и Мария ще празнуват 10 години брачен живот. Графа нееднократно се е обяснявал в любов на съпругата си. Двамата са родители на две деца, а преди време Ампов сподели, че биха искали да имат и още едно дете. \r\n  \r\n \n\t\t\t\t\t\t", "date": "2018.04.19", "title": "Графа и Мария в Париж: Отново тук, но вече четирима\r\n"}
{"url": "http://www.bnews.bg/article/240547-novi_sramni_razkritiya_za_ivancheva_kmetitsata_reketirala_i_moshtna_turska_kompaniya_za_10_apartamenta_v_megakompleks", "text": "\n \r\n\r\n Според твърдението зам.-кметът на \"Младост\" Биляна Петрова е поискала 10 апартамента и 25 паркоместа в новостроящия се мегакомплекс \"Гранд Каньон\", където трябва да бъдат издигнати 3 небостъргача, огромен търговски център и голям парк с изкуствени езера.  Изнудването е станало чрез посредник, а един от босовете на \"Гаранти Коза\" информира прокуратурата, но за съжаление, не предоставя доказателства за твърденията си. \r\n\r\n Той обаче разкрива друго - че фирмата е направила най-голямото дарение под принуда на Столична община за 2017 г., което е в размер на 430 000 лева.  \"Казаха ни, че за да ни издадат разрешителни, трябва да направим няколко градинки, да боядисаме всички огради на училищата в района на \"Младост\" и да изградим спортни площадки. Посочиха ни кои фирми да наемем.  Направихме дарението, но малко след като то бе прието от Десислава Иванчева и докладвано в Столичната община, ни отказаха разрешителните, от които се нуждаехме. Всички бяхме силно озадачени и смутени - не очаквахме такова нещо. За нас това е рекет и някаква странна бюрократична форма\", жалва се в прокуратурата представител на \"Гаранти коза\".  \r\n  \r\n \n\t\t\t\t\t\t", "date": "2018.04.19", "title": "НОВИ СРАМНИ РАЗКРИТИЯ ЗА ИВАНЧЕВА! Кметицата рекетирала и мощна турска компания за 10 апартамента в мегакомплекс \r\n\r\n"}
{"url": "http://www.bnews.bg/article/240549-samo_v_bnews_poredno_dano_kalinka_na_wc_to_simeonov_edva_zavarshila_visshe_obrazovanie_naglasena_za_oblasten_upravitel_dokument", "text": "\n Граждани на Стара Загора изригнаха от възмущение срещу областния си управител Гергана Микова. \r\n\r\n След като прокуратурата наложи чадър и отказа да разследва Микова за незаконно придобиване на общинско жилище чрез декларации с невярно съдържание, хората изкараха дипломата на областния управител. \r\n\r\n Оказва се, че протежето на Валери Симеонов едва е изкласила Пловдивския Университет с 3.50 оценка от държавния изпит. Оценката от общия успех от следването на  Микова е малко по-висока, което говори, че ни управляват посредствени хора, но за сметка на това послушни и изпълняващи волята на своите партийни вождове. \r\n\r\n Гражданите се питат какви точно управленски способности е демонстрирала Гергана Микова, че да заема този висок пост на областен управител? \r\n\r\n Хората питат докога ще ни управляват тройкаджии и калинки на патриотара Симеонов? \r\n \n\t\t\t\t\t\t", "date": "2018.04.19", "title": "САМО В BNEWS! Поредно дъно! Калинка на WC-то Симеонов, едва завършила висше образование, нагласена за областен управител (ДОКУМЕНТ)"}
{"url": "http://www.bnews.bg/article/240548-gamov_s_tezhak_mahmurluk_na_rabota", "text": "\n Актьорът Станимир Гъмов, явно не беше изтрезнял от предишната вечер, когато го засякоха папараците на „Уикенд“. \r\n\r\n \r\nТе го щракнаха на сборния пункт, от който с няколко колеги трябваше да отпътуват за представление я провинцията. Станимир държеше чаша с кафе и периодически отпиваше от нея с надеждата, че ободрителната напитка ще прогони махмурлука му. Чешитът гледаше сърдито, присвиваше очи и от време на време вдигаше ръка пред главата си, за да се предпази от дразнещите го слънчеви лъчи. \r\nЧе Гъмов е пристрастен към огнената вода, отдавна не е тайна за никого в арт средите. Запознати твърдят, че актьорът се е пропил още когато е бил част от екипа на Иван и Андрей в „Сблъсък“. Някой дори смятат, че алкохолът е причина за развода на актьора. \r\n \n\t\t\t\t\t\t", "date": "2018.04.19", "title": "Гъмов с тежък махмурлук на работа"}
{"url": "http://www.bnews.bg/article/240543-ivayla_bakalova_styaga_svatba_s_vesko_bradata", "text": "\n Ивайла Бакалова стяга сватба с 13 години по-възрастният от нея ресторантьор Веселин Денков, известен с прякора Веско Брадата \r\nНапоследък Ивайла прекарва повече време в България, зарязвайки бизнеса си с недвижими имоти в Дубай. Оказа се, че причината е бъдещата сватба с Брадата, собственик на един от най-известните ресторанти в София. В момента освен ресторанти, милионерът разполагал с апартаменти в Дубай, на една ръка разстояние от хотела „Бурж ал Араб“, който краси всички картички и пейзажи на емирството. \r\nГовори се, че връзката им е от 2016-а, когато двамата бяха в Сен Тропе с приятели . Следващата година дори се появиха съмнения, че миската е бременна. Съдейки по актуалните й снимки обаче, това са по-скоро безпочвени слухове. Така или иначе в момента двамата смятали да скрепят любовта си с подпис. \r\nГовори се, че Ивайла ще заложи на рокля на роден дизайнер, а двойката ще ползва услугите на сватбената агенция, организирала тържеството на Николета Лозанова и Божинов, пише „Уикенд“. \r\n  \r\n \n\t\t\t\t\t\t", "date": "2018.04.19", "title": "Ивайла Бакалова стяга сватба с Веско Брадата"}
{"url": "http://www.bnews.bg/article/240562-ot_krim_konservatorat_siderov_tragna_za_evroparlamenta_dps_platno_zad_nego_pomagat_vazvratno_postapatelno", "text": "\n Волен Сидеров заяви в Крим, че Крим не е анексиран или окупиран от Русия - обратното е хибридна пропаганда. Според него в момента отношенията между Европа и Русия продължават да са в криза. \r\n\r\n \r\n\r\n Сидеров и съпартийците му от парламентарната група Явор Нотев, Десислав Чуколов и Маргарита Николова участват в международния икономически форум в Ялта. Основната му тема е \"Глобалното бъдеще. Бъдещето на Русия\". \r\n\r\n   \r\n \n\t\t\t\t\t\t", "date": "2018.04.19", "title": "От Крим “консерваторът” Сидеров тръгна за Европарламента, ДПС плътно зад него помагат възвратно-постъпателно"}
{"url": "http://www.bnews.bg/article/240524-dani_i_aleks_zhertva_na_tri_obira_za_dva_dni", "text": "\n Жертва на три обира само за два дни стана риалити двойката Даниел Петканов и Александра Богданска във Валенсия \r\n„Наистина беше странно. За два дни ни обраха три пъти“, разкри нелепата случа Дани. Двамата със съпругата му отишли във Валенсия за снимките на фото сесия. \r\n„Стояхме и пиехме кафе, изведнъж изчезна куфарът на гримьорката. Беше голям шок. Първо защото имахме да довършваме визии, второ, защото вътре имаше много скъпи четки и продукти, които излизаха на стойност над 5000 лева“, разказва за един от обирите Алекс. \r\nОстаналите два обира били на пари и то отново на екипа. Петканов разкри, че са подадени жалби и чакат някаква новина от полицията във Валенсия. Интересните случки продължили и на летището в София, където Петканов установил, че са свили и задния номер на автомобила им, пише „Телеграф“. \r\n  \r\n \n\t\t\t\t\t\t", "date": "2018.04.19", "title": "Дани и Алекс жертва на три обира за два дни "}
{"url": "http://www.bnews.bg/article/240536-7000_narushiteli_na_skorostta_na_617_mesta_za_24_chasa", "text": "\n Над седем хиляди нарушения на скоростта са установили екипите на Пътна полиция по време на 24-часовата операция, проведена в цялата страна.  \r\n\r\n Главен инспектор Росен Рапчев обясни, че \"контролът е осъществен на 617 места, като общият брой участвали служители  е 313\": \r\n\r\n \"Самите установени нарушения можем да ги разделим – от стационарните камери, с които разполагаме, са засечени 1061, а от оборудваните полицейски автомобили с мобилни камери – са 4594. От новите преносими камери, с които разполагаме от месец март, нарушенията са 1929.  \r\nЗа същия период сме установили и 109 нарушения на водачи, превишили разрешената скорост с над 50 километра в час в населено място\", добави инспекторът, предаде БНР. \r\n \n\t\t\t\t\t\t", "date": "2018.04.19", "title": "7000 нарушители на скоростта на 617 места за 24 часа"}
{"url": "http://www.bnews.bg/article/240538-obviniha_ivancheva_za_podkup_v_osobeno_golemi_razmeri_chaka_ya_zatvor_do_30_godini", "text": "\n От 10 до 30 години затвор заплашват арестуваната кметица на район „Младост“ Десислава Иванчева. Обвинението за подкуп в особено големи размери вече е факт. \r\n\r\n Заместничката ѝ и посредникът в сделката са обвинени като нейни помагачи. \r\n\r\n Утре Специализираният съд ще реши дали да ги остави за постоянно в ареста, както настояват прокурорите,съобщи БТВ. \r\n\r\n Преговорите за рекордния подкуп са продължили два месеца, каза днес в предаването „Тази сутрин“ шефът на Специализираната прокуратура Иван Гешев. През цялото време Иванчева, заместничката ѝ и посредникът са били следени и подслушвани. \r\n\r\n Версията, че парите са подхвърлени в колата на Иванчева е несериозна, твърдят от прокуратурата. \r\n\r\n Продължителния престой на арестуваната кметица с белезници на централно софийско кръстовище прокуратурата обясни с формалните законови процедури, които изискват опис на всички банкноти и вещи, открити в колата. \r\n \n\t\t\t\t\t\t", "date": "2018.04.19", "title": "Обвиниха Иванчева за подкуп в особено големи размери, чака я затвор до 30 години!"}
{"url": "http://www.bnews.bg/article/240516-dzhino_se_hvali_s_porednata_si_broyka", "text": "\n Джино има нова изгора и тя е огнената блондинка Михаела от сериала „София ден и нощ“ \r\n\r\n Брадърът и Елизабет, както е истинското име на девойката са заедно от няколко седмици и демонстрират опасна близост в социалните мрежи. Двамата често излизат из нощните клубове и не крият любовта си. Двамата могат да бъдат засечени и по „Витошка“, където си гукат сладко-сладко. \r\nБианкалана е сочен за един от най-вървежните плейбои в страната и се смята, че никоя мацка не би му отказала. \r\nДжино забелязва Елизабет в сериала и хлътва по нея. Той намира профила й в социалната мрежа и започва да я омайва. След няколко дни прекарани в непрестанно писане, двамата излизат на среща. Джино за пореден път демонстрира, че е голям джентълмен и подарява на Елизабет огромен букет на първата среща. \r\nЕкранната Елизабет също като Джино е лудо запалена по фитнеса, пише „България днес“. \r\n \n\t\t\t\t\t\t", "date": "2018.04.19", "title": "Джино се хвали с поредната си бройка"}
{"url": "http://www.bnews.bg/article/240541-izvanredno_nov_uzhas_na_patya_avtobus_se_zapali_v_dvizhenie_ima_li_postradali", "text": "\n Автобус, пътуващ по линията Бургас-Камено, се запали в движение. Инцидентът е станал около 10 часа сутринта, когато се появило задимяване в задната част на машината, до двигателя.  \r\nМаршрутът е изпълняван от фирма \"МБУС\", съобщи Нов тв. \r\nШофьорът e реагирал веднага и с пожарогасителя е успял да загаси пламъците преди пристигането на екипа на пожарната. \r\nВсички пътници са били изведени от автобуса, няма пострадали. Причините за инцидента се изясняват. \r\n  \r\n \n\t\t\t\t\t\t", "date": "2018.04.19", "title": "ИЗВЪНРЕДНО! НОВ УЖАС НА ПЪТЯ! Автобус се запали в движение, има ли пострадали?"}
{"url": "http://www.bnews.bg/article/240540-parlamentat_prie_klyuchovi_promeni_v_zakona_za_turizma", "text": "\n Парламентът прие промени в Закона за туризма на второ четене. Промените са във връзка с транспониране на европейска директива за пакетните туристически пътувания и свързаните пътнически услуги, и хармонизирането на българското законодателство с това на останалите държави от ЕС по отношение на дейността на туроператорите и туристическите агенти. Разписани са по-обстойно правата на пътуващия и на туроператора. \r\n\r\n Променят се и обезщетенията при неизпълнение на задълженията. Министерството на туризма ще е Централно звено за контакт с останалите държави от ЕС във връзка с предоставянето на туристически услуги. Увеличава се срокът за категоризиране от кметовете на общините - от два на три месеца. Предвижда се възможност за проверки от длъжностни лица от Министерството на туризма на лица, извършващи туристически услуги - както на обектите, така и на дейността. Увеличава се горната граница на имуществените санкции - от 1000 на 3000 лв. Въвежда се санкция в двоен размер при повторност на нарушението. Въведена е конкретизация на типовете и видовете хотели, както и за заведения за хранене и развлечение. \r\n\r\n Правоспособност за упражняване на професиите екскурзовод, планински водач и скиучител ще могат да придобиват не само български граждани, но и граждани на държава - членка на ЕС, и на държава - страна по Споразумението за Европейското икономическо пространство, или на Конфедерация Швейцария. \r\n\r\n \r\n  \r\n \n\t\t\t\t\t\t", "date": "2018.04.19", "title": "Парламентът прие ключови промени в Закона за туризма \r\n\r\n"}
{"url": "http://www.bnews.bg/article/240542-uzhasna_tragediya_vizhte_kakvo_spoletya_edna_ot_zlatnite_ni_gimnastichki", "text": "\n Най-младата от гимнастичките от ансамбъла по художествена гимнастика Теодора Александрова е със сериозна контузия, която ще я извади извън игра за няколко месеца. \r\nРодената през 2001 гимнастичка има счупване на костици в стъпалото и вече е с фиксираща протеза, тип ботуш. \r\nТака Александрова със сигурност ще пропусне европейското първенство, което ще се проведе от 1 до 3 юни в Гуадалахара в Испания, пише \"24часа\". \r\nНа нейно място в следващите състезания ще играе резервата Стефани Кирякова. \r\nВъзстановяването на Теодора ще продължи дълго, но за щастие няма да се налага оперативна намеса. \r\nПо време на световната купа в София три от гимнастичките на Весела Димитрова играха с контузии. След безапелационно спечеления златен медал в многобоя Илияна Раева заяви, че Елена Бинева и Лаура Траатс изпитват сериозни болки и едвам стоят на краката си, а при Теодора Александрова нещата не са толкова сериозни. \r\nЛекарите се надяват, че грацията ще успее да се възстанови за световното първенство, на което България е домакин през септември. \r\n  \r\n \n\t\t\t\t\t\t", "date": "2018.04.19", "title": "УЖАСНА ТРАГЕДИЯ! Вижте какво сполетя една от златните ни гимнастички!"}
{"url": "http://www.bnews.bg/article/240535-poreden_ekshan_prebiha_pandizchiya_v_nay_strashniya_balgarski_zatvor", "text": "\n Делтапланеристът Стайко Иванов от Кърджали, който излежава осемгодишна присъда за убийство в Пазарджишкия затвор, в неделя е бил пребит от съкилийници, пише \"Марица Пазарджик\". Той лежи в лечебницата на тъмничното заведение с комоцио. \r\n\r\n Опасявал се, че нападението е поръчково и ако се върне в килията си, ще бъде убит. Приятелите на мъжа за пореден път настояват той да бъде изведен от „най-страшния български затвор“, както определят Пазарджишкия заради многото рецидивисти с тежки престъпления. \r\n\r\n Информацията беше потвърдена от Министерството на правосъдието. След наше запитване оттам съобщиха, че в неделя, на 15 април, Иванов е алармирал постовия надзирател за нападението. Разказал, че е бит от съкилийници. Веднага е заведен в стационара, където му е оказана лекарска помощ. По негово настояване предстои да бъде освидетелстван и от външно болнично заведение. Едва тогава може да се каже дали е тежко пострадал и какви са нанесените травми, поясни Сашка Андрекова от пресцентъра на Правосъдното министерство, пише  ПИК. Тя увери, че виновните ще понесат отговорността си. \r\n \n\t\t\t\t\t\t", "date": "2018.04.19", "title": "Пореден екшън: Пребиха пандизчия в най-страшния български затвор"}
{"url": "http://www.bnews.bg/article/240560-polovinata_darzhavni_bolnitsi_prodalzhavat_da_tanat_v_dalgove", "text": "\n Половината от държавните болници имат просрочени задължения в размер на 155 млн. лв. и тенденцията е да продължават да се увеличават. Това заяви зам.-министърът на здравеопазването Жени Начева пред депутатите от комисията по здравеопазване в парламента, предаде БТА. \r\n\r\n По думите й другата половина от лечебните заведения нямат висящи дългове. Начева представи единния стандарт за финансово управление на държавни болници. В него е заложено да не се допуска увеличаването на просрочените задължения, общи правила за счетоводната политика, за управление на ресурсите, единни принципи на вътрешните правила при формиране на заплатите, съгласуване на обществените поръчки с принципала и др. \r\n\r\n Представители на Сдружението на областните болници възразиха срещу текста, оказващ, че болниците нямат право да трупат нови просрочия, тъй като те не са само заради вътрешното финансово управление на лечебното заведение. От Сдружението на университетските болници възразиха срещу текста в стандарта, според който трябва да се извършва планиране на разходите за следващата година през настоящата година. \r\n\r\n Момчил Мавров от организацията посочи, че все още не се отчита тежестта на заболяването, обемът на оказаната помощ, квалификацията на лекарите, а финансирането на болниците по този начин ограничава конкуренцията между тях. По думите му финансовото състояние на университетските болници не е добро, тъй като в тях се лекуват най-тежките случаи. \r\n  \r\n \n\t\t\t\t\t\t", "date": "2018.04.19", "title": "Половината държавни болници продължават да тънат в дългове \r\n\r\n"}
{"url": "http://www.bnews.bg/article/240555-maykata_na_dimitar_berbatov_tsafti_s_gratsko_gadzhe", "text": "\n След като точно от три години по закон е свободна жена, майката на Димитър Бербатов – Маргарита, цъфти с ново гадже \r\nПоловинката на блондинката обаче не е бизнесмен, както предполага славата й на мъжемелачка, а художник. Двамата се запознали миналата година, но любовта между нашенката и 59-годишният Йоргос Вердиноянис пламнала едва в края на миналата година. Маргарита била поканена от стария си познайник на международна изложба на художници-маринисти в Благоевград. \r\nТя била поразена от нежността на госта, когото видяла в нова светлина. Само седмица по-късно Маргото стегнала куфарите за остров Кефалония, където Йоргос имал вила. Там той рисувал своите пейзажи в романтичната компания на Маргарита. Бербатова до днес твърди, че именно компанията и грижите на гърка са укрепили здравето й след тежкия развод, пише „Уикенд“. \r\n  \r\n \n\t\t\t\t\t\t", "date": "2018.04.19", "title": "Майката на Димитър Бербатов цъфти с гръцко гадже "}
{"url": "http://www.bnews.bg/article/240526-tezhki_sanktsii_za_levski_globa_i_3_macha_bez_publika_zaradi_ranenata_politsayka", "text": "\n Ръководството на \"Левски\" реши да прекрати предварителната продажба на билети за предстоящите домакински мачове на клуба. \r\n\r\n Причината е, че \"сините\" изчакват решението на Дисциплинарната комисия към Българския футболен съюз по случая с хвърлената самоделна бомба от сектор \"Б\" по време на дербито срещу ЦСКА, която рани \r\n\r\n \"Левски\" пусна преди ден в предварителна продажба билети за домакинствата срещу \"Верея\" от първенството на 21 април и реванша за Купата на България срещу ЦСКА на 24 април. \r\n\r\n \"Сините\" предприемат тази крачка, тъй като очакват тежки санкции заради действията на феновете си. Според правилника на БФС, наказанието за подобна постъпка е до 3 домакински мача без публика. Ако компетентните органи се произнесат, че последствията от бомбичката са тежки, то \"Левски\" ще остане без подкрепа по трибуните и за мача с \"Ботев\" Пловдив на 4 май. \r\n\r\n Това означава, че \"сините\" могат да бъдат наказани с глоба от 30 000 лв. и да играят без собствена публика в следващите 3 домакински срещи.  \r\n\r\n Ако от Дисциплинарната комисия процедират по този начин, \"Левски\" ще бъде без подкрепа по трибуните в мачовете срещу \"Верея\" (21 април), реванша от полуфиналите за Купата на България срещу ЦСКА (25 април) и домакинството от първенството на \"Ботев\" (4 май). В мача срещу \"канарчетата\" от клуба бяха подготвили чествания по случай 75 години от рождението на \"синята\" легенда Георги Аспарухов-Гунди. \r\n \n\t\t\t\t\t\t", "date": "2018.04.19", "title": "Тежки санкции за Левски: Глоба и 3 мача без публика заради ранената полицайка"}
{"url": "http://www.bnews.bg/article/240527-totalna_naglost_piyanoto_i_napusheno_gabi_parvo_natopilo_mayka_si_za_namlenite_koli_v_plovdiv", "text": "\n 21-годишната шофьорка, която през уикенда удари 10 паркирани автомобила в Пловдив, беше освободена от Пловдивския районен съд под парична гаранция от 20 000 лв. \r\n\r\n В съдебната зала Габриела Медарова се разплака, заяви, че съжалява и не издържа в ареста. \r\n\r\n Адвокатът ѝ Орлин Търновалийски заяви за bTV, че клиентката му е с нервен срив – плачела непрестанно в килията. \r\n\r\n Габриела Медарова напусна местопроизшествието, но беше идентифицирана и задържана от полицията. В кръвта й бяха открито над 1,3 промила алкохол, както и следи от употреба на канабис. \r\n\r\n Обяснението ѝ защо се качила пияна зад волана било, че не ѝ платили и нямала пари за такси. Габриела Медарова твърди, че пушила марихуана след ПТП-то, за да се успокои. \r\n\r\n В съдебната зала стана ясно, че първоначално Медарова се опитала да натопи майка си, че тя е управлявала джипа, но впоследствие си признала вината. \r\n\r\n Тя твърди, че не е бягала от местопроизшествието, а просто за 10 минути отишла до дома си. \r\n\r\n Габриела Медарова е сътворила катастрофата с 11-те коли в Пловдив под емоционален афект. Същата вечер не й били платили хонорара в заведението, в което танцува, а на всичкото отгоре я глобили със 100 лева заради дребно нарушение. \r\n\r\n Тя е пила около 150 грама водка в същото заведение, в което работи и не го отрича, коментира в съдебна зала адвокатът на Габи Орлин Търновалийски, предаде репортер на БЛИЦ. След като си е тръгнала с джипа на приятеля си, Габриела е отишла да комплекс Оазис, където живее и е предизвикала масовото меле. \r\nРодителите на Медарова бяха категорични, че ще съберат 20 хиляди лева, за да освободят дъщеря си от ареста. По думите им тя била добро дете, не пиела и не ползвала наркотици. \r\n \n\t\t\t\t\t\t", "date": "2018.04.19", "title": "Тотална НАГЛОСТ: Пияното и напушено Габи първо натопило майка си за намлените коли в Пловдив!"}
{"url": "http://www.bnews.bg/article/240484-shterkata_na_gloriya_plache_za_liposuktsiya", "text": "\n 21-годишната Симона Загорова се предаде пред битката с теглото си и отново качи ударните 5 кила \r\n\r\n Обезверена от йо-йо ефекта, младата певица отказвала да се подлага на повече диети и непрестанно умолявала майка си да й разреши липосукция, писа „Галерия“. \r\n\r\n Симона смятала, че след болезнената терапия ще успее да постигне мечтаната фигура, но Глория била крайно против. Макар че има навършено пълнолетие, Симона изключително се съобразявала с майка си и се примирявала с отказа. Въпреки това, Загорова не спирала да плаче и да моли родителката си поне веднъж да опита с метода.  \r\n\r\n Самата Глория си е правила неведнъж липосукция и смята, че дъщеря й е твърде млада за интервенцията. Вместо това, собственоръчно изготвила хранителен режим за Симона, чрез който да постигне нейната фигура. Покрай Великденските празници обаче младата певица тотално зарязала диетата и се отдала на апетитните козунаци и мазни агънца. На последното й участие феновете заключиха, че положението е неспасяемо. \r\n \n\t\t\t\t\t\t", "date": "2018.04.19", "title": "Щерката на Глория плаче за липосукция"}
{"url": "http://www.bnews.bg/article/240528-chervenite_poiskaha_ostavkata_na_zam_shefa_na_ns_zaradi_bezdushieto_kam_horata_s_uvrezhdaniya", "text": "\n Искания за оставки в Народното събрание. БСП поиска оставката на зам.-председателя от ГЕРБ Емил Христов. \r\n\r\n Причината е недопускането вчера на протестиращи хора с увреждания. \r\n\r\n Оставката на Емил Христов е единственият отговор на политик, който носи отговорност за провала в политиката на ГЕРБ – ако не я подаде, ще я поискаме, заяви заместник-председателят на групата на „БСП за България“ Антон Кутев. \r\n\r\n Той поясни, че БСП не обвинява ГЕРБ, че хората с увреждания живеят под ръба на оцеляването, а в бездушието на властта и за това, че интеграцията на тези хора не е помръднала. \r\n\r\n Емил Христов посочи, че правилно и неправилно решението е взето от охраната. „Не ми беше дадена възможност за среща, ние  ги разочаровахме, извинявам се”, добави той. Христов уточни, че не е бил той този, който пръв е спрял гражданите. \r\n\r\n Според Кутев хората дори не са протестирали срещу ГЕРБ, а срещу всичко, което се е случило през последните години. „Те протестираха срещу убийствено ниските доходи на хората с увреждания, срещу липсата на държавна подкрепа, липсата на работа, неработещите институции, мизерията“, каза Кутев. \r\n \n\t\t\t\t\t\t", "date": "2018.04.19", "title": "Червените поискаха оставката на зам.-шефа на НС заради бездушието към хората с увреждания"}
{"url": "http://www.bnews.bg/article/240544-mama_i_tati_platiha_sreshtu_20_bona_garantsiya_pusnaha_piyanata_i_napushena_shofyorka", "text": "\n Районният съд в Пловдив пусна срещу парична гаранция от 20 000 лева 20-годишната Габриела Медарова, която беше задържана в Пловдив, след като изпотроши 10 автомобила, шофирайки пияна и напушена. \r\n\r\n Пред съда младата жена се разплака и заяви, че не издържа в ареста, предаде \"24 часа\". \r\n\r\n \"Много съжалявам. Никога повече няма да се кача зад волана, дори да ми върнат книжката. Искам при семейството ми. Много ми е тежко в ареста\", каза пред съда Медарова. \r\n\r\n Съдията по делото - съдия Теофана Спасова, реши 20-годишната да бъде пусната от ареста. Според съдията няма основателно предположение, че Габриела може да се опита да се укрие или да извърши друго престъпление. \r\n\r\n Според съдията танцьорката не е затруднила досъдебното производство. Обвинената не направила и опит да избяга от местопроизшествието, а просто се качила до жилището на своя приятел Пламен Николов в \"Оазис-4\". По-късно, придружена от гаджето си, тя се върнала на местопрестъплението. \"Не следва да бъде взета най-тежката мярка\", отсече съдийката, отхвърляйки искането на държавното обвинение за постоянното задържане на Медарова. \r\n\r\n Прокурорът по делото Таня Гьорчева обясни, че Габриела е обвинена в три престъпления. За тези деяния законът предвижда до 3 години затвор.  \r\nПо думите ѝ прокуратурата ще помисли дали да протестира решението пред по-горна инстанция. \r\n\r\n Изясни се и версията за извършените от Медарова престъпления. Според защитата 20-годишната танцьорка била глобена 100 лева от работодателя си вечерта преди катастрофата. Тя нямала никакви пари, за да вземе такси и затова се качила на джипа на приятеля си. Обвиняемата била в нервна криза. \r\n\r\n Приятелят на младата жена също обяснил пред разследващите, чев нощния клуб, където любимата му танцувала, тя изпила голямо количество водка. След това взела колата му, за да отиде с нея на работа. Прибирайки се, тя разказала пред него, че е предизвикала катастрофа с паркираните коли. \r\n\r\n При целия ни разговор от 2 часа и половина тя плака\", заяви адвокатът на Медарова Орлин Търновалийски.  \r\nПо думите му нямало значение кога 20-годишната танцьорка е изпушила цигарата с марихуана. Това не можело да се докаже. \r\n\r\n Адвокатът поиска от съда клиентката му да бъде пусната, тъй като тя не била извършила тежко престъпление и не била осъждана преди това. \"Защо трябва да бъде травмирана в ареста? Ще спрат ли престъпленията в България с нейното постоянно задържане?\", попита адвокатът. \r\n\r\n Защитникът обаче смята, че паричната гаранция от 20 000 лева е прекалено висока и граничела с лишаване от свобода. \r\n\r\n Родителите на Медарова са обяснили, че имат парите да платят гаранцията на дъщеря си и ще го направят. По думите им тя е добро дете. \r\n\r\n От оценката на щетите по другите коли стана ясно, че нанесените щети от Габриела са за над 40 000 лева. \r\n \n\t\t\t\t\t\t", "date": "2018.04.19", "title": "МАМА И ТАТИ ПЛАТИХА! Срещу 20 бона гаранция пуснаха пияната и напушена шофьорка \r\n"}
{"url": "http://www.bnews.bg/article/240525-ani_hoang_i_lyusi_yadat_skorpioni_i_hlebarki", "text": "\n Ани Хоанг и Люси Иларионов похапват скорпиони на клечка. Двойката е на работна почивка в Тайланд и не пропусна възможността да се наслади на екзотичните деликатеси. Двамата заминаха на двуседмичен воаяж, като заснеха и два клипа там. Проектите бяха с участието на рапъра Дий, който също се включи в пътуването. \r\nАни Хоанг се мръщила на идеята да яде скорпиони, но накрая все пак опитала. Люси пък се престрашил да похапне и хлебарки. \r\nЕкзотичните деликатеси му допаднали и той сериозно се замисля дали да не последва примера на една от синоптичките на Нова телевизия—Нора Шопова, която е фен на здравословното хранене и похапва щурци и червеи, както и бонбони от брашно от буболечки. \r\nМеждувременно Ани Хоанг разкри, че в Тайланд успели да заснемат цели два клипа. Единият е за дует на певицата с рапъра Дий. Преди да отделят, двамата се сдобиха и с екзотични прически на малки плитчици специално за снимките. Режисьор на лентата очаквано е Люси. \r\n„Забавлявахме се много, докато снимахме. Във видеото показваме щурия живот на Банкок, един динамичен и космополитен град. Затворихме булевард, наехме тук — тук, снимахме в Чайнатаун, двореца на краля и Аютая, древната столица на Тайланд. Не скучахме нито за миг”, разказва певицата. \r\n  \r\n \n\t\t\t\t\t\t", "date": "2018.04.19", "title": "Ани Хоанг и Люси ядат скорпиони и хлебарки "}
{"url": "http://www.bnews.bg/article/240532-politseyskiyat_sindikat_v_tsyal_svyat_zadeystvaneto_na_samodelno_vzrivno_ustroystvo_na_mnogolyudno_myasto_se_priema_za_terorizam", "text": "\n Синдикалната федерация на служителите на Министерство на вътрешните работи изрази пълната си подкрепа и съпричастност към полицайката, която беше ранена по време на дербито между ЦСКА и \"Левски\" от последния кръг на Първа професионална лига.  \r\n\r\n От организацията настояват за по-строги санкции срещу всички лица, демонстриращи агресия и неуважително отношение спрямо органите на реда. Те поискаха и мерки, които да гарантират физическата неприкосновеност на полицая.  \r\n\r\n Припомняме, че по време на мача от сектор \"Б\" беше хвърлена самоделна бомба, която  \r\n\r\n Ето и цялата позиция на Синдиката: \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.04.19", "title": "Полицейският синдикат: В цял свят задействането на самоделно взривно устройство на многолюдно място се приема за тероризъм"}
{"url": "http://www.bnews.bg/article/240556-sled_aktsiya_chetiri_chengeta_v_aresta_sred_tyah_i_shefat_na_ru_rakovski_razsledvani_sa_za", "text": "\n Четирима полицаи бяха арестувани при акция в Пловдивско, съобщава bTV. Сред задържаните е началникът на районното управление в Раковски. \r\nПо първоначална информация арестуваните са разследвани за въоръжени грабежи и изнудване. \r\n  \r\n \n\t\t\t\t\t\t", "date": "2018.04.19", "title": "СЛЕД АКЦИЯ! Четири ченгета в ареста, сред тях и шефът на РУ Раковски! Разследвани са за....\r\n\r\n"}
{"url": "http://www.bnews.bg/article/240530-mlad_mazh_se_samoubi_v_sofiya_skochi_ot", "text": "\n Млад мъж се самоуби в София. Трагедията се е разиграла около 7 часа тази сутрин в комплекс \"Цариградски\", съобщава stolica.bg. \r\n\r\n Сигналът е подаден от очевидци, като засега не е ясно какво е предизвикало младежа да стигне до фаталното решение \r\n\r\n По неофициална за момента информация момчето е било на 27 години. Хвърлил се е от 8-ия етаж на една от жилищните кооперации, които се намират в комплекса. \r\n\r\n Тялото на загиналия млад мъж вече е преместено вече от мястото на инцидента и е откарано в Съдебна медицина. \r\n\r\n Разследващите все още не са потвърдили официално версията за самоубийство, като първо трябва да изключат възможността за убийство или инцидент. \r\n \n\t\t\t\t\t\t", "date": "2018.04.19", "title": "Млад мъж се самоуби в София, скочи от..."}
{"url": "http://www.bnews.bg/article/240513-patriotichnite_nebivalitsi_na_upravlyavashtiya_simeonov_tsinizam_e_otnoshenieto_kam_horata_s_uvrezhdaniya", "text": "\n „Да ги орежем, фалшивите инвалиди!“, както казва управляващия Симеонов! По патриотичному, за Родината и Свободата! Ще ни ревизират, ще ни унижават и тъпчат, ще ни обявяват за паразити и тарикати, ще ни наричат какви ли не и ще ни режат! Ще ни пишат здрави, за да спрем да им пречим! Ще ни проверяват! \r\n\r\n Какво пък толкова, че електронната система не е в експлоатация, нищо проблем е, че Наредбата за оценка на трайно намалената работоспособност бе отменена от съда именно в оценяването и сроковете, какъв ни е проблема, че чакаме за обжалване минимум година, нищо че живеем под минимума, драматизираме, когато покажем как политиците и наследниците им паркират на местата боядисани в синьо именно за нас... \r\nАло, Политиканстващите, кого ще обвините отново за виновен, за поредните недоносени и неясни изказвания и неразвити предложения!? И защо, вие, обиращите политици, продължавате да мълчите относно официално внесения Законопроект, именно изработен адекватно и мотивирано за промяна на Наредбата, методологията й и сроковете на безвремие!?! От години искаме и доказваме необходимостта и говорим за пожизнени решения, за адекватност в сроковете, за реална оценка на заболяванията, за спиране на излишното и вредно преосвидетелстване на тежки хронични, автоимунни и социално-значими заболявания! Внесохме Законопроект преди 2 години! Искания – поне 6 пъти! Внесли сме проекта в Министерски съвет, във всички министерства и комисии, в деловодствата на всички партии в Парламента! Обявихме го в медиите многократно! Но...,за политиците НЕ СМЕ ИНТЕРЕСНИ и НЕ СМЕ НА ДНЕВЕН РЕД! \r\nСега ли се сетихте, политици такива, че по време на председателството на Европа, под прозорците ви, за пореден път ще ви освиркват най-незащитените и най-безсилните!?  \r\nСега ли се сетихте, политици-циници, че игнорирайки предложенията именно на хората с увреждания и утвърдените и доказани експерти, ще бъдем под прозорците ви за пореден път от всички възрасти и купища болести – с колички, с патерици, без крайници, без въздух, без гърди и органи и с инжекции инсулин!?! Пука ли ви!? – НЕ! \r\nСистемата, за която всички сме платили многократно в експоатация ли е? – НЕ Е!  \r\nОценката адекватна ли е дори към днешна дата? – НЕ Е!  \r\nОфициално, именно тази грешна методология, формули и изчисления Съдът определи ли я за неадекватна и отмени ли я?! – ДА!  \r\nПроменихте ли обстоятелството, взехте ли се у ръце, дискутирахте ли с нас? – НЕ!  \r\nНо пък със завидното самочувствие като в тъжна и цинична трагикомедия, на тъмно и тайно, може би в някой килер, изграждате рамки и с ясната мисъл ни игнорирате, като се опитвате да ни натикате, нас - страдащите болни хора с копи-пейст неадекватности и просташко отношение в поредния гротески проект-домашно! И отново, цялото евтино фиаско е заради В. Симеонов и великите му лъжи с цифри и умишлени манипулации в данните за хората с увреждания, безнаказаните изказвания и липсата на отговорност при наличен имунитет и арогантност! И пак, по същата схема и недодяланост и липа на нормалност - топката е преметната и към здравния министър Ананиев, който отново не бил разбран и пак друг му е виновен! И досущ като при всеки прелетял над поста Министър на здравеопазването - не може да се обоснове, да се изрази нормално и човешки, не може дори да разбере защо и как така искал среща, пък тя не ставала!?! Че ние чакаме срещата от години! И в тишината – глас! Това е той, лошото копие на Льо Клер! Дегизиран, ама не съвсем! \r\nЕй, не ви ли писна, бе!? Не се ли уморихте, бе!? Що не четете, бе!? \r\nОт ясно по-ясно е, че не можеш да правиш оценка на остатъчна работоспособност при липса на адекватни критерии и отменена методология, умишлено намаляване на процентите инвалидност, липса на степен на увреждане и игнориране на купища придружаващи заболявания, без реална оценка и пълни изследвания!  \r\nАма махнахме думата ИНВАЛИД! Изтрихме я от законите и бланките, но продължихме да я ползваме! Като хер Флик! Ще се преструваме на бунтовници, но ще ги обсадим в тила! \r\nПрокопсията е толкова голяма и видима, щом именно министър Ананиев продължава да използва само и единствено тази забранена дума. Като в комсомола и по навик! Щял да избегне субективизма, докато реже проценти, но формулата щяла дори да качвала процентите... Нещо нищо не разбрах! \r\nМного пречат инвалидите на тая държава... Кроят все тъмни и неясни планове да изкрънкат повече пари и добавки..., но пък всички до един са под линията на бедността и все са на лице недоизяснени и необсъждани проблеми, заметени под стар, опушен и продран килим! А, добрютрю! \r\nНяма да повтарям! За пореден път!  \r\nАнгелина Бонева, член на УС на ЦЗПЗ \r\n \n\t\t\t\t\t\t", "date": "2018.04.19", "title": "Патриотичните небивалици на управляващия Симеонов! Цинизъм е отношението към хората с увреждания!"}
{"url": "http://www.bnews.bg/article/240487-novi_obvineniya_za_seksualen_tormoz_zastignaha_maraya_keri", "text": "\n Нови обвинения застигнаха Марая Кери. Според Стела Столпър, която изпълняваше ролята на нейн мениджър, звездата я тормозела сексуално и на всичкото отгоре не й е изплащала уговорените възнаграждения. Столпър твърди, че Кери постоянно се е разхождала гола пред нея, но и е извършвала действия с открит сексуален характер в нейно присъствие. Другото обвинение е, че изпълнителката на \"Honey\" е уволнила неправомерно служителката си и не са ѝ били изплатени неустойките. Бившият бодигард на хитовата изпълнителка също я съди за сексуално посегателство и за публично унижение, стана ясно в края на миналата година. \r\n\r\n Кери многократно обиждала бившия си охранител, Майкъл Анело, като го наричала скинар и нацист. Дори веднъж го подмамила да се качи в хотелската й стая, където тя го чакала по бельо. Бодигардът твърди, че Марая го накарала против волята му да остане в стаята й, но между тях не е имало сексуален контакт. Наскоро величието на световната поп музика събра смелост и проговори по една от най-болезнените теми в живота й. 48-годишната певица разкри, че страда от биполярно разстройство тип 2. Диагнозата й е поставена през 2001 г., след като е приета в болница след психически срив. Звездата разкрива пред медиите, че винаги е живяла в отрицание и страх и често се е изолирала от света. Навярно тези проблеми оказват влияние и на отношенията й с хората, с които работи. \r\n \n\t\t\t\t\t\t", "date": "2018.04.19", "title": "Нови обвинения за сексуален тормоз застигнаха Марая Кери "}
{"url": "http://www.bnews.bg/article/240531-top_pleymeytkata_mareshka_bardem_s_nova_goreshta_provokatsiya", "text": "\n Топ плеймейтката Марешка Бардем изкушаваше присъстващите в пловдивки клуб. На фаталния петък 13-и се проведе най-горещото Playboy парти, на което се събраха родни випове.  Топ плеймейтките за 2017 г. на България показаха фатален чар и сексапил в уникално по рода си шоу с предизвикателни тоалети и завладяваща хореография. Но едно русо изкушение блестеше най-ярко сред всички – най-актуалната плеймейтка Марешка Бардем. \r\n\r\n Двадесет и една годишната красавица от руски произход отново изненада със своята визия, като беше по-провокативна отвсякога. Тоалетът ѝ подчертаваше перфектните ѝ форми и никой в публиката не остана равнодушен. Сигурни сме, че не е имало в клуба представител на силния пол, който да не се е замечтал изкусителката да бъде в прегръдките му. Жените пък сто процента още веднъж са завидели за божествената визия на Марешка. Откакто участва в конкурса Miss Playmate 2017 Марешка не спира да бъде в центъра на прожекторите, да изненадва с нови провокации и да обира овациите на всички. Ние очакваме с нетърпение следващата ѝ гореща поява, защото тя със сигурност има още много какво да ни покаже. \r\n \n\t\t\t\t\t\t", "date": "2018.04.19", "title": "Топ плеймейтката Марешка Бардем с нова гореща провокация"}
{"url": "http://www.bnews.bg/article/240534-blumbarg_kremal_naredil_na_darzhavni_sluzhiteli_da_smekchat_tona_kam_sasht", "text": "\n Кремъл е дал указания на руските държавни служители и депутати да смекчат антиамериканската си риторика. Това се прави, за да има основание Доналд Тръмп да потърси начин за подобряване на отношенията с Русия, съобщи \"Блумбърг\", като се позова на 4 източника. \r\n\r\n В този дух е и отложеното с месец разглеждане на ответните руски санкции срещу САЩ. \r\n\r\n \"Владимир Путин е готов на многочислени и сериозни отстъпки пред Запада, но това не трябва да изглежда като че ли губи войната. Той добре разбира, че Русия не може да се конкурира със САЩ, ЕС, Япония, Канада и другите икономически развити държави и не иска война с тях\", казва Игор Бунин, президент на руския \"Център за политически технологии\". \r\n  \r\n \n\t\t\t\t\t\t", "date": "2018.04.19", "title": "Блумбърг: Кремъл наредил на държавни служители да смекчат тона към САЩ"}
{"url": "http://www.bnews.bg/article/240533-krisko_natiska_gadzheto_si_za_bebe", "text": "\n Криско напира да става татко! Рапърът, който наскоро пусна дует със Слави Трифонов, смята, че е готов за родител. Изпълнителят вече навива приятелката си Цвети да работят за бебе, пише „България днес”. \r\n\r\n Криско и танцьорката са заедно повече от година и певецът вярва, че тя е жената за него. И двамата смятат, че бракът е демоде, но пък много държат да имат един ден потомство. \r\n„Обичам децата, те ни учат и ъпгрейдват. Всички трябва да създадем поколение”, разкрива Криско. \r\n  \r\n \n\t\t\t\t\t\t", "date": "2018.04.19", "title": "Криско натиска гаджето си за бебе "}
{"url": "http://www.bnews.bg/article/240515-nedelina_tsaneva_izbra_litse_na_allure", "text": "\n На фаталния петък 13 април  се проведе дългоочакваният конкурс „Лице на „Allure“. \r\n\r\n На бляскавата церемония се състезаваха едни от най-красивите българки. Част от експертното жури беше Бест еротик модел Неделина Цанева, чийто глас беше решаващ. \r\n\r\n Тя събра погледите на всички, облечена в прелестна бяла рокля. Не по-малко прекрасна беше Мис България Вероника Стефанова 2017, която придружаваше Неделина на събитието. \r\n\r\n В компанията на Бест еротик модел беше и нейна приятелка, както и нейният пиар Християн Гьошев, който освен това е и организатор на събитието. \r\n\r\n Неделина сподели, че изборът на победителка наистина е бил труден, защото всички момичета са изглеждали безупречно. Тя припомни и, че съвсем скоро ще я видим в едно ново амплоа – като дуетна половинка на един от най-известните гръцки певци. Нямаме търпение вече песента да излезе и сме сигурни, че това е само една от много приятни изненади, които изкусителката ни е подготвила занапред. \r\n \n\t\t\t\t\t\t", "date": "2018.04.19", "title": "Неделина Цанева избра лице на „Allure“ "}
{"url": "http://www.bnews.bg/article/240519-senzatsionni_razkritiya_zashtitnichkata_na_bednite_maya_manolova_se_shiri_v_kashta_za_polovin_milion", "text": "\n Защитничката на онеправданите и Ангел Найденов се ширят в имение, за което се грижи възрастен иконом. \r\n\r\n Окакто стана омбудсман преди три години, Мая Манолова е призната за народен защитник №1. Бившето острие на БСП влиза в битки с частни съдебни изпълнители, \"Топлофикация\", измамени туристи, бедни пенсионери и прецакани работници.Чаноловоа е безкомпромисна, напориста и води битките със страст.  Неслучайно тя е сред най-високорейтинговите политици и се ползва с обществено доверие почти колкотона президента Румен Радев. \r\n\r\n Като човек с леви идеи, Манолова традиционно е на страната на бедните, които брани от олигарси и алчни бизнесмени. Противно на очакванията обаче, стилната блондинка се оказва, че обича лукса, трудила се е достатъчно, да си го осигури. \r\n\r\n От известно време омбудсманът и вторият ѝ чъж и бивш министър на отбраната Ангел Найденов живеят в прекрасно имение, разположено в полите на Витоша в село Рударци. Там се будят всяка сутрин сред чист въздух и прекрасна природа и обитават хасиенда за чудо и приказ. \r\n\r\n Рударци се намира близо до столицата и Манолова за половин час е в центъра на София, където всяка сутрин традиционно пали свещ в църква, преди да започне работният ѝ ден в кабинета ѝ на омбудсман. \r\n\r\n Кокетната къща е разлята в най-високата част на селото. Улици със знакови имена като \"москва\", \"Христо Смирненски\" и \"Никола Вапцаров\" водят до имението на устатата юристка. Последната част от пътя все още не е в добро състояние е въпрос на време до къщата да се стига по хубаво шосе. \r\n\r\n За сметка на това имотът е огромен, а отдалечеността от центъра гарантира спокойствие, така че Манолова и Найденов да бъдат далеч от любопитни комшийски очи. \r\n\r\n Истинската романтика се допълва от ромона на рекичка, която тече наблизо. В двора пък има голямо барбекю, на което може да завиди дори Ахмед Доган. \r\n\r\n Заради множеството си ангажименти Мая и Ангел са наели възрастен мъж, който изпълнява ролятаа на иконом, поддържа двора, коси тревата, полива цветята, и се грижи за текушите ремонти. \r\n\r\n Двойката е предпочела да засади пред къщата райграс, може би защото е най-лесен за поддържане. Икономът изпълнява функциите и на охрана, докато Мая се труди на ползу роду. \r\n\r\n Омбудсманът от ранни зори отива на работа, докато мъжът й често прекарва в къщата до обяд. \r\n\r\n Репортер на \"Галерия\" видя бившия военен министър да напуска имението след 12 часа, облечен  в безупречно изгладена риза и официален панталон. Найденов не ползва услугите на шофьор, а сам се придвижва по улиците с люскавия си мерцедес. Преез останалото време джепът е паркиран в специална пристройка в двора. \r\n\r\n Според данъчната декларация на Мая Манолова за 2017 г. въпросната къща е придобита през 2015 г. Тогава Ангел купува терена за 135 000 лева. Според документите площта е малко над един декар, а разгонатата застроена площ на къщата - 135 кв. м. И с просто око обаче се вижда, че омбудстманът и съпруга ѝ са спестили някой и друг кв. метър. Видимо по-голямо е и дворното място. Хасиендата е кацнала на парцел, който в никакъв случай не може да бъде по-малък от 2 декара. В декларацията си Манолова е упоменала, че е финансирала покупката на терена с лични спестявания, личен кредит и кредит на Ангел Найденов. Според брокери подобен парцел би трябвало да струва минимум 200 хил. лева, а строителството на къщата и оформянето на двора са глътнали поне още толкова. \r\n\r\n В завършен вид имотът има пазарна цена поне 250 хиляди евро - сума, която дори с две добри заплати трудно би могла да се събере, изчисляват икономисти. \r\n\r\n \r\n \n\t\t\t\t\t\t", "date": "2018.04.19", "title": "СЕНЗАЦИОННИ РАЗКРИТИЯ: Защитничката на бедните Мая Манолова се шири в къща за ПОЛОВИН МИЛИОН!"}
{"url": "http://www.bnews.bg/article/240546-skandalno_dete_razkaza_kakvo_sa_mu_platili_za_da_uchastva_vav_video_za_himicheskata_ataka_v_siriya_video", "text": "\n Телевизионният канал \"Россия 24\" показа интервю с детето, заснето в клипа на \"Белите каски\", с който се доказва употребата на химическо оръжия в сирийския град Дума. 11-годишният Хасан Диаб е детето от въпросния клип. \"Ние бяхме в мазето, мама ми каза, че няма нищо за ядене и ще ядем утре. Чухме викове на улицата \"Идете в болницата\". Ние побегнахме към болницата и в момента, в който влязох ме хванаха и почнаха да ме поливат с вода. После ни сложиха на легла заедно с други хора\", разказва детето. \r\n\r\n Баща му, чието име телевизионния канал не споменава, разказва в интервюто, че за участието в снимките са им раздали храна и са ги пуснали да си ходят. Той подчертава че детето му се чувствало отлично и никакво химическо оръжие не е било използвано.  \r\n\"Когато разбрах, че детето ми е в болница, бях на работа, но помолих да ме пуснат и тръгнах натам. Не е имало никакво химическо оръжие. Аз пушех на улицата и не съм усетил нищо. Влязох в болницата и видях семейството си. Раздадоха за участието в снимките фурми, бисквити, ориз и ни пуснаха да си ходим\", разказва мъжът.  \r\nПо-рано постоянния представител на Русия в Организацията за забрана на химическите оръжия (ОЗХО) заявява, че руските специалисти, извършили проверка на съобщенията за използване на химически оръжия в сирийския град Дума са открили участниците във видеоклиповете, представени като доказателства за употребата на химическо оръжие.  \r\n  \r\n\r\n \r\n\r\n   \r\n \n\t\t\t\t\t\t", "date": "2018.04.19", "title": "СКАНДАЛНО! Дете разказа какво са му платили, за да участва във видео за химическата атака в Сирия (ВИДЕО)"}
{"url": "http://www.bnews.bg/article/240520-parlamentat_razglezhda_vazhni_promeni_v_zakona_za_turizma", "text": "\n \r\nС приемането на проекта на ЗИД на ЗТ и с транспонирането на Директива (ЕС) 2015/2302 се цели хармонизиране на българското законодателство с това на останалите държави в ЕС по отношение на дейността на туроператорите и туристическите агенти. Това от търговска гледна точка намалява пречките пред трансграничната търговия за туроператорите и турагентите, които желаят да работят в целия ЕС, като се осигурява равнопоставеност на туристическия пазар. \r\n\r\n Чрез транспонирането на Директива (ЕС) 2015/2302 се разширява правната закрила при пакетните туристически пътувания върху всички потребители, които купуват туристически услуги за същото пътуване или почивка. От обхвата на закона се изключват служебните пътувания, организирани от компании и закупени на основание общо споразумение. \r\n\r\n Чрез проектозакона и транспонирането на Директива (ЕС) 2015/2302 се цели да се намали административната тежест, както и да се засили ролята на взаимното признаване на защита в случай на несъстоятелност. \r\n\r\n Със законопроекта се цели и изпълнение на Решение № 338 на Министерския съвет от 2017 г., с което се приеха мерки за намаляване на административната тежест върху гражданите и бизнеса чрез премахване на изискването за представяне на някои официални удостоверителни документи на хартиен носител. Чрез съответните промени в ЗТ отпада задължението за представяне на хартиен носител от гражданите и от бизнеса на удостоверителни документи при предоставяне на административните услуги по реда на ЗТ, в т.ч. се въвежда нов формуляр „заявление-декларация“, което в основната си част има декларативен характер за повечето от обстоятелствата, за които досега се изискваха удостоверителни документи преди промените. С приемането на проекта на ЗИД на ЗТ ще бъдат постигнати мерките за намаляване на административната тежест върху гражданите и бизнеса. \r\n\r\n Във връзка с констатирани пропуски на ЗТ в частта на администрираните услуги и с оглед на намаляване на административната тежест върху гражданите и бизнеса се предвиждат промени в процедурите по ЗТ. Съществено е отпадането на изискванията за представяне на документи или на копия на документи за организация за управление на туристически район, за сдруженията в процедурата по вписване в Националния туристически регистър, а също и при вписване в Регистъра на туроператорите и туристическите агенти. Предвиждат се облекчения и при категоризацията на места за настаняване и на заведенията за хранене и развлечения, при сертификацията на СПА центровете, както и промени за професиите екскурзоводи, планински водачи и ски учители. \r\n\r\n Крайната цел на законопроекта е регистрационните, категоризационните и сертификационните режими за лицата, които предоставят туристически услуги и пакети, да бъдат облекчени. С оглед на това отпада изискването за представяне на декларация по образец за регистрация в търговския регистър, като е необходимо единствено посочване на ЕИК в заявление-декларацията. Отпада и изискването за представяне на декларация, че едноличният търговец не е поставен под запрещение, тъй като дееспособността е признато от закона качество на физическо лице, което съгласно чл. 56 от Търговския закон е задължително условие за регистрирането му като едноличен търговец. \r\n\r\n Предвижда се да отпадне изискването за представяне на справка по образец за професионалната и езиковата квалификация на персонала в обектите по чл. 129, ал. 1, т. 3 от ЗТ, тъй като проверката на персонала в обекта следва да се извършва след като е издадено временно удостоверение и обектът е включен за проверка на място от експертна работна група. Предвидено е да отпадне задължението за представяне на копие от решението за регистрация, удостоверение за актуално състояние, копие от устава за сдруженията, както и свидетелство за съдимост, копие на акт за собственост и документ за платена такса. В допълнение със ЗИД на ЗТ се прави изменение на определението „къща за гости“, като последната се определя като „жилищна сграда“.  \r\n \n\t\t\t\t\t\t", "date": "2018.04.19", "title": "Парламентът разглежда важни промени в Закона за туризма!"}
{"url": "http://www.bnews.bg/article/240521-zaharieva_schupi_tapomera_s_izkazvane_za_aresta_na_ivancheva_tsatsarov_ya_popilya_s_komentar", "text": "\n \r\nГлавният прокурор Сотир Цацаров нападна вицепремиера Екатерина Захариева и я попита дали позиция на целия кабинет е твърдението, че при ареста на кметицата на ”Младост” са прехвърлени границите. \r\nВчера в МС вицепремиерката и външен - а преди и правосъден - министър заяви за работата на обичните от Цацаров Специализирана прокуратура и КПКОНПИ:  \r\n\"Всеки има право на позиция, както и на това да я изрази открито.  \r\nВъпросът е какво послание, какъв сигнал излъчват тези думи към Специализираната прокуратура и особено към новосъздадената Комисия за противодействие на корупцията, при положение че в случая става дума за първото им общо разследване за тежко корупционно престъпление. \r\nВъпросът е доколко това послание кореспондира с широкопрокламираните и от самата министър Захариева антикорупционни политики на правителството. \r\nНай-после въпросът е дали твърдението, че още първите успешни съвместни действия на прокуратурата и комисията са прехвърлили границата, е позиция на целия кабинет, която неговият вицепремиер огласява на глас. Ако посланието, отправено към нас, е, че има граница, която ние не трябва да преминаваме, за мен очевидно има пълно разминаване между официалните декларации за борба с корупцията и действителните очаквания, които изпълнителната власт има\", коментира Цацаров пред Фокус. \r\nГлавният прокурор заявява още, че няма представа за какъв анализ говори министър Захариева, когато заявява, че по случая ще се извърши анализ. Но явно, за да тури всеки на мястото, напомня, че \"няма как тя\" или друг представител на изпълнителната власт да участват в анализ. \", добави той. \r\n  \r\n \n\t\t\t\t\t\t", "date": "2018.04.19", "title": "Захариева счупи тъпомера с изказване за ареста на Иванчева, Цацаров я попиля с коментар!"}
{"url": "http://www.bnews.bg/article/240472-i_bratat_na_fiki_podpisa_s_payner_uredi_se_s_tlast_honorar", "text": "\n Чалга жанра се обогати с още един представител на фамилия Стораро – най-малкият Емрах започна своя музикална кариера. \r\n\r\n Стартът бе даден с първата песен на младежа, която е дует с Емилия. Митко Пайнера изглежда е доволен от дебюта на момчето и не след дълго предложил да подпишат договор и да стане част от фирмата, писа „Галерия“. \r\n\r\n Не е изненадващ фактът, че Емо е избрал да бъде при брат си, а не в музикалната компания, която продуцира баща му. Само „Пайнер“ може да предложи на начинаещ толкова добър хонорар какъвто е този от 3000 лв. Причината за високото заплащане, от което талантът ще взима някакъв процент, се крие в известността на родата му - Тони и Фики. \r\n\r\n Колегите на Емрах, сред които: Яница, Роксана, Борис Дали, Райна и Есил Дюран, са с дълъг опит, но взимат същите пари за клубните си изяви. Друг любопитен факт е, че брат му Фикрет взима само с 2 бона повече. Поради женитбата и това, че е обвързан мъж, средният Стораро загуби част от фенките си, което го смъкна и на по-ниски позиции в жанра. Затова не може да достигне до удвояване на сумата, която ще поделят в неравни съотношения Емрах и „Пайнер“ \r\n \n\t\t\t\t\t\t", "date": "2018.04.19", "title": "И братът на Фики подписа с „Пайнер“, уреди се с тлъст хонорар"}
{"url": "http://www.bnews.bg/article/240522-koga_volen_siderov_shte_kazhe_tsyalata_istina_za_dalaverite_na_valeri_simeonov", "text": "\n \r\nИмаше дни, в които Волен Сидеров чрез партийния вестник Атака, ни убеждаваше, че истината за далаверите на неговия коалиционен партньор ще излезе в най-скоро време. Вероятно е искал да подготви съпартийците си, че за да си във властта няма пречки да се коалираш и с далавераджия. Днес Волен е щастлив баща и все някога ще трябва да каже цялата истина за далаверите на Валери Симеонов, а вероятно поне на сина си ще трябва да обясни и цената на собствените си компромиси! \r\n\r\n Би Нюз отнов публикува поредната статия от архива на вестник Атака: \r\n\r\n \r\n\r\n Валери Симеонов използва по един подъл начин обстоятелството, че не съм в България, и то по здравословни причини, за да плюе от трибуната на bTV отново по АТАКА и по мен лично. Във връзка с така наречените атентати срещу офиса на телевизия СКАТ той използва трибуната на bTV, за да повтори клеветите срещу АТАКА и мен лично, които вече месеци наред текат по неговата телевизия. По отношение на т.нар. атентати, моето убеждение е, че Валери Симеонов си ги прави сам с цел реклама, и ще поясня защо. \r\n\r\n През 2006 г. всички си спомнят, че излъчването на телевизия СКАТ бе прекратено загадъчно по време на президентските избори в самия изборен ден. Това го направи Валери Симеонов по собствено решение. Той ми се обади лично и каза, че ще спре телевизията си за един ден и че ще представи нещата така, че е бил заплашен от някого. Каза, че това го прави с цел да събере повече гласове. Аз не бяха съгласен с подобен подход, но той беше взел това решение и тъй като е пълноправен собственик на телевизията, си го изпълни. \r\n\r\n Всички помнят как тогава телевизия СКАТ спря да излъчва за определено време и нямаше логично обяснение. Твърдя и заявявам най-категорично, че това беше решение на Валери Симеонов, което той ми съобщи по телефона. Така че този човек е способен да извършва действия срещу собствената си телевизия само и само да направи PR ефект. \r\n\r\n Това ме кара да мисля, че така наречените коктейли \"Молотов\" са изготвени в кухнята на телевизия СКАТ. Що се отнася до клеветите, че съм карал депутати и кандидат-депутати да подписват записни заповеди и да се задължават с пари към мен, това е лъжа и за тази лъжа аз съдя Валери Симеонов. Скоро ще станат известни в публичното пространство доста факти, които да разкрият истинската същност на далавераджията Валери Симеонов, който се представя за борец за патриотични идеи. Всъщност той е псевдопатриот, който материализира много добре чрез партия АТАКА това, че го направих общински съветник и беше председател на Общинския съвет цели 2 години в Бургас. \r\n\r\n Там той имаше мнозинство заедно с ГЕРБ и подкрепяше ГЕРБ така, както аз сега подкрепям ГЕРБ в национален мащаб. Но тъй като тогава тази подкрепа беше свързана с негови далавери, той я намираше за уместна. След като в национален мащаб далаверите му не могат да минават, той смята, че подкрепата му за ГЕРБ е неуместна. Това е цялата истина за обратите на лицето Валери Симеонов. Всички подробности за неговата далавераджийска същност ще станат известни съвсем скоро, гарантирам за това. \r\n\r\n   \r\n \n\t\t\t\t\t\t", "date": "2018.04.19", "title": "Кога Волен Сидеров ще каже цялата истина за далаверите на Валери Симеонов?"}
{"url": "http://www.bnews.bg/article/240480-tita_nyamam_silikon_pazvata_mi_e_dar_bozhi", "text": "\n Певицата Христина Христова-Тита категорично отрече, че има силикон в бюста си. \"Това е дар Божи\", коментира Гала гърдите на младото момиче. \r\nВодещата не пропусна да отбележи, че природните дадености на Тита са се превърнали във вдъхновение за нейни колеги като Атанас Колев, който посвети новата си песен на гърдите на колежката си. \r\nИзпълнителката на \"Антилопа\" сподели още, че спешно търси рокля за абитуриентския си бал, защото от много участия няма време да си избере тоалет. Тя е твърдо решена през май да се прибере в родната Силистра, за да си вземе матурите и да се забавлява със съучениците си. \r\n \n\t\t\t\t\t\t", "date": "2018.04.19", "title": "Тита: Нямам силикон, пазвата ми е дар Божи"}
{"url": "http://www.bnews.bg/article/240517-vitseprezidentat_hvana_hekimyan_v_lazha_i_kaza_za_plevneliev_zhalko_che_tozi_chovek_e_bil_prezident_na_republika_balgariya", "text": "\n На въпроса на водещия Антон Хекимян защо е целунала ръката на руския патриарх, но не и на българския, вицепрезидентът Илияна Йотова реагира изненадано: „Така ли? Хайде да извадим архива! Ще ми се извините ли, ако това е така?”. \r\n\r\n Водещият запелтечи, че са били излъчени само кадрите, на които Йотова коленичи пред Кирил. Тя обясни, че жестът  ѝ към Кирил показвал „уважение към Руската православна църква, към ролята ѝ в Освободителната война”. „Моето уважение към българския патриарх е много по-голямо като към духовен водач. Не смятам, че от това трябва да се прави политика”, каза вицепрезидентът. \r\n\r\n Успешно е досега председателството. Но трябва да реагираме с повече самочувствие като страна-председател”, смята тя. Като успех тя отчита активизирането на темата за Западните Балкани. Помолена да коментира изказването Росен Плевенелиев относно колениченето ѝ пред руския патриарх Кирил, Йотова каза: „Вие сериозно ли искате да коментирам бившия президент? Жалко, че този човек е бил президент на Република България”.   „Очевидно има някакви други мечти и неща за които мисли. Което е видно и от екрана”, добави тя по негов адрес.   \r\n\r\n Няма война между институциите. Има истини, които българското общество чува от страна на президента. Това заяви Йотова пред по повод разменените остри реплики между президента Румен Радев и Цветан Цветанов.  \r\n\r\n  „Г-н Цветанов това работи – от президентските избори насам неговата работа е да следи какво казва президентът, да го ругае публично, служейки си с квалификации, които не правят чест на нито един политик”, каза Йотова. \r\n\r\n  „С г-н Радев сме избрани мажоритарно – г-н Цветанов дори не спечели преференциалния вот във Велико Търново”, допълни тя.  По думите ѝ, изказването на Румен Радев за „тъмната площадка” се потвърждава и от докладите на Европейската комисия. Част от тази „тъмна площадка” е и сделката за ЧЕЗ.   По случая „Скрипал” и българската реакция Йотова коментира, че държавата е реагирала правилно и не е редно да се гонят руски дипломати. „Запазили сме си ролята на посредници. България е едновременно началник на тези държави и същевременно домакин”, посочи тя.  \r\n\r\n Според нея, обаче, страната ни след това е изгубила инерция. „Дори в групата на държавите-посредници има сериозна надпревара. България все още не е изпуснала влака”, каза вицепрезидентът.   \r\n\r\n   \r\n\r\n \r\n  \r\n \n\t\t\t\t\t\t", "date": "2018.04.19", "title": "Вицепрезидентът хвана Хекимян в лъжа и каза за Плевнелиев: Жалко, че този човек е бил президент на Република България! "}
{"url": "http://www.bnews.bg/article/240510-mvr_s_izuti_gashti_oshte_ne_e_yasno_s_kakvo_sa_izbyagali_pelov_i_kolev", "text": "\n \r\nОще не е изяснено с каква кола са избягали двамата рецидивисти – Владимир Пелов и Радослав Колев, от Софийския централен затвор. \r\nТова без свян призна в ефира на bTV главният секретар на МВР Младен Маринов. По думите му дори не е ясно дали са избягали с автомобил. \r\n„Проверката тече, има установени автомобили, които са предмет на издирване”, допълни той. \r\nВладимир Пелов, осъден на 30 г. затвор, и Радослав Колев, който излежава присъда от 26 г., избягаха от централния Софийски затвор, след като преодоляха съпротивата на 3-ма надзиратели, заплашвайки ги с нож и пистолет и стреляха 3 пъти. До момента те не са заловени. \r\nМаринов беше категоричен, че със сигурност бегълците ще бъдат открити. Продължаваме издирването със сериозни темпове, увери той. И на база на какво тази увереност, като дори не знаете дали са били с автомобил? Цялата дъжрава ви се подиграва заради бягството. \r\nГлавният секретар на МВР даде пример с бягството от затвора на Хосе и Шатката през 2014 г. „В момента Хосе е задържан в Португалия, предстои процедура по връщането му тук”, отбеляза Маринов. Да, добре, че са го заловили португалските власти, на наша територия полицията нещо не й се получи. Ако имате късмет, може да стане същото с Пелов и Колев. А после да си трупате точки на чужд гръб, че сте ги заловили. \r\n  \r\n \n\t\t\t\t\t\t", "date": "2018.04.19", "title": "МВР с изути гащи: Още не е ясно с какво са избягали Пелов и Колев!"}
{"url": "http://www.bnews.bg/article/240523-obednyavat_bsp_oryazva_deputatskite_zaplati_s_600_leva", "text": "\n Лидерът на БСП Корнелия Нинова внесе предложение в деловодството на НС за намаляване на депутатските заплати и замразяването им до миналогодишното им ниво. Такова предложение в деловодството на парламента внесоха от ПГ на \"БСП за България\", както самата тя заяви вчера при откриването на новата пленарна сесия.  \r\n\r\n \"От сегашните 3540 лв. на 2976 лв. - това е заплатата, с която е приключило предишното Народно събрание\", поясни социлдерът. \r\n\r\n \"Правим тази заплата фиксирана сума, която не се увеличава до края на парламента, колкото и да расте средната работна заплата за страната\", допълни Нинова. \r\n\r\n Тази промяна в депутатските заплати ще се отрази на месечните възнаграждения на още 19 държавни органи и институции или тъй наречения политически елит на страната. Спрямо депутатските заплати се изменят и тези на премиер, президент, конституционни съдии  други. \r\n\r\n \"Знаем, че ще има тежка съпротива срещу това. Знаем, че ще ни изкарат по-черни от дявола. Готови сме за този упрек, но имаме само един въпрос - кой друг в страната, освен политическия и административен елит, получава на тримесечие увеличение на заплатата си, автоматично, според това дали расте средната заплата в страната\", попита соцлидерката. \r\n\r\n Второто предложение на червените да бъдат съкратени и депутатските ваканции.  По този пункт Нинова предлага депутатите да почиват само на официалните празници, както останалите българи, без никакви извънредни отпуски. Лятната ваканция остава, поясни още Нинова. Тази идея тя лансира още вчера от парламентарната трибуна.  \r\n\r\n Корнелия Нинова допълни, че решението би важало до края на мандата на 44 Народно събрание, а следващото -  то ще решава отново за ваканции и заплащане. \r\n \n\t\t\t\t\t\t", "date": "2018.04.19", "title": "Обедняват: БСП орязва депутатските заплати с 600 лева!"}
{"url": "http://www.bnews.bg/article/240509-novi_razkritiya_za_ivancheva_parvonachalno_e_poiskala_nad_1_mln_evro", "text": "\n \r\nОбвинението срещу кмета на Младост се основава на Специални разузнавателни средства. \r\nТова каза по БНТ ръководителят на Специализираната прокуратура Иван Гешев. Днес ще се решава дали да бъде поискан постоянен арест за Десислава Иванчева, нейната заместничка и посредника при предаването на подкупа. \r\n\"Трябвало е да се извърши процедура по изменение на работен устройствен план, което е работа на местната администрация, и отнема две седмици максимум. Това не е направено повече от година и инвеститорът е подал жалба към общинските съветници, не са предприети мерки от община Младост. Подкупът е поискан чрез посредник, който също е обвиняем, бивш кмет на общината\", каза Гешев.  \r\nПосредникът направил самопризнания. Вчера се разбра, че става дума за Петър Дюлгеров, бивш кмет на район \"Младост\" от 2007 г. до 2011 г. от листата на партия ГЕРБ, която по-късно свали доверието си от него заради съмнителни обществени поръчки.  \r\nНа въпрос дали Иванчева е искала пари от инвеститори, или на нея са ѝ предлагани, Гешев отговори по bTV така: „Доказателствата, с които разполагаме към момента, са, че са искани от изнудваното лице тези пари“. \r\nПрокурорът обясни още, че „са искани 20 евро на квадратен метър върху инвестиционните намерения на съответния човек. Става въпрос за 49 000 кв. м РЗП (разгърната застроена площ, бел. ред.), значи става въпрос за над 1 млн. евро. След дълги пазарлъци – пазарлъци е правилият термин в случая, в продължение на два месеца в различни формати – кметицата и зам.-кметицата и посредникът, посредникът и изнудваното лице, и всякакви други възможни комбинации, от един милион и нещо евро се стига до сумата отстъпка за количество 500 хил. евро общо, като от тях 250 хил. евро – за един конкретен обект с 12 500 кв. м. РЗП. От тези 250 хил. евро се стига до договорка за даване на първоначална вноска от 70 хил. евро, като останалите до 250 е трябвало да се дадат на други етапи след получаване на определени документи. И след това се случи това, което видяхте“.  \r\nСпецпрокурорът бе категоричен, че се изключва версията за подхвърляне на парите в колата на кметицата. Всичко е документирано със СРС-та, има и личен обиск на кмета на \"Младост\", има достатъчно доказателства, че парите не са подхвърлени. Те са били белязани с вещество, което е намерено и по нея. Какво искате да ви кажа? Че марсианци са ги сложили в колата? Има и такава версия, но е крайно невероятна, заяви прокурорът по bTV. \r\nЗасега това са фактите, съдът ще прецени дали са виновни, заключи Гешев. \r\n  \r\n \n\t\t\t\t\t\t", "date": "2018.04.19", "title": "Нови разкрития за Иванчева: Първоначално е поискала над 1 млн. евро!"}
{"url": "http://www.bnews.bg/article/240506-varhovna_naglost_mareshki_nabuta_v_kevr_porednata_kalinka_skandalna_troykadzhiyka_shte_opredelya_tsenite_na_vodata", "text": "\n Поредна бомба на наглостта: Скандалната тройкаджийка Пенка Милушева от бургаското ВИК ще е новият член на КЕВР! \r\n\r\n Бляскавото предложение е на ПП \"Воля\", Пенка от Бургас, с диплома добър 3,72 от Свищовската академия, ще решава по какви цени ще плащаме ВиК услугите в следващите 6 години.  \r\nЕбементарната логика сочи обаче, няма как Пенка Милушева да е номинация на Марешки и още повече да работи във ВИК Бургас, защото във ВИК дружествата в цяла България отдавна работят само партийни членове на ГЕРБ и ако не искат евентуално да са членове на партията на Бойко Борисов, те по един или друг начин намират къде е изхода завинаги от ВИК дружествата. \r\n\r\n Така че в крайна сметка Пенка пак ще се окаже номинация на ГЕРБ, а Марешки за пореден път го използват за посредник, за прах в очите на обществеността, че аистина има някакво разделение на квотите за КЕВР, в която както знаем отдавна са на власт ГЕРБ, няма значение, че тази комисия трябва да е независима. След Калинка и Гинка, сега си имаме и Пенка със забележителната диплома от Свищовската академия с успех добър 3.72! \r\n\r\n Коментарите във Фейсбук за лавина от възмущение: \r\n\r\n Цветанка Илиева- По предложение на ПП \"Воля\", Пенка от Бургас с диплома добър 3,72 от Свищовската академия ще решава по какви цени ще плащаме В и К услугите в следващите 6 години. \r\n\r\n Мария Василева - Е , браво на Пена !Страхотна държава сме ! \r\n\r\n Valeri Tarandov - това е положението \r\nAtanas Todorov - Се ла ви. \r\nГеорги Ангелов - Тая пък коя е?! Май съм пропуснал нещо... \r\nНиколай Гюров - Знам и по добри среден 2,7 с ранг министри.... \r\nМариана Христова-  Пенки, Гинки и други калинки... \r\nИскандер Туриаре - Свиквайте! \r\nГабриел Георгиев Герасимов - Ако е истинска дипломата е цяло чудо че са намерили свой човек. \r\n\r\n \r\nВладимир Владимиров То тройкаджий ни управляват , нали виждате как владеят чужди езици не, че и със българския не са скарани. \r\nВеселин Кремена Митеви Отличниците са извън България принудени от управниците тройкаджий \r\nKiril Ivanov - Не е важно как , а на кой \r\nAlex Ivanov - Аман от мърльовци! \r\nGeorgi Nikolov - И Марешки е такъв \r\n  \r\n \n\t\t\t\t\t\t", "date": "2018.04.19", "title": "ВЪРХОВНА НАГЛОСТ: Марешки набута в КЕВР поредната калинка - скандална тройкаджийка ще определя цените на водата!"}
{"url": "http://www.bnews.bg/article/240518-ek_razbi_na_puh_i_prah_borisov_i_patreotite_zaplatite_vi_sa_niski_vdignete_gi_naselenieto_zastaryava", "text": "\n \r\nБългария е добър пример как се справя с безработицата, но лош с ниските доходи и това трябва да се промени, заявиха от Еврокомисията. \r\nБългария може да бъде дадена за положителен пример в Европа за как се справя безработицата, но   Това заяви по БНР еврокомисарят по заетостта и социалната политика Мариане Тисен, която гостува в София. \r\n“Всички започват да работят и виждаме, че това не е нещо временно. В действителност трудовият пазар започва своето развитие и всеки месец отчитаме подобрение. 2017-а отчетохме ръст на брутния продукт, а това е и много добра новина за достъпа до работния пазар. Безработицата намалява, което е нещо много положително, и не само в България, това се наблюдава във всяка точка на Европа, достъпът до пазара на труда също се улеснява\", коментира Тисен. \r\nЕвропейският социален стълб е шансът на Европа  да повиши своята конкурентоспособност, категорична е тя. \r\n“В крайна сметка говорим за политическите реформи и за да можем да подобрим състоянието на трудовия пазар, както виждате ние имаме т.нар. препоръки. И в България, както виждате, това се случва. Имам предвид подобряването на трудовия пазар и младежката безработица, увеличаването на заетостта\", отбеляза еврокомисарят. \r\nМариане Тисен увери, че тази помощ ще продължи и в следващия програмен период и изтъкна положителното развитие у нас. \r\n“Това, което се случва в България, е намаляване на безработицата, увеличаване на работните места.  България в действителност следва в краткосрочен и в дългосрочен план добрите политики. Искам да подчертая, че България дори върви на по-добра скорост в сравнение с други страни по отношение на работните места и развитието си в социалната политика.   \r\nИмайте предвид че Социалният фонд предоставя възможности на хора, които са лишени от възможности, да могат да подобрят своите умения искаме възрастните хора и те да се възползват, за да подобрят своите умения както в краткосрочен, така и в дългосрочен план и самите те да се облагодетелстват от Европейския социален фонд“, поясни Тисен. \r\nПроблем у нас са и ниските доходи на глава от населението, както и малките заплати и това според еврокомисаря трябва да се промени. Това бяха само предизборни обещания на обединените партиоти, които спечелиха брагоразположението на хората, заради обещанията, които не изпълниха. Ниито по-високи доходи, нито спряване с демографската криза. За сметка на личното им облагодетелстване. \r\n  \r\n \n\t\t\t\t\t\t", "date": "2018.04.19", "title": "ЕК разби на пух и прах Борисов и патреотите: Заплатите ви са ниски, вдигнете ги, населението застарява!"}
{"url": "http://www.bnews.bg/article/240505-bi_nyuz_pita_valentin_radev_dokoga_shte_prashtate_politsaite_za_pushechno_meso_vmesto_da_opravite_razgradenoto_mvr_ostavkata_koga", "text": "\n   \r\n\r\n Вътрешният министър Валентин Радев за пореден път показа абсолютна некадърност като управляващ ведомството си, както и много началници под него в редицата. Полицайка може да ослепее, защото отново някой е спал, претупал е нещата и си е писал точки, само защото на и около стадиона са разположени огромен брой полицейски части. \r\n\r\n За сметка на това обаче нямаше професионална и щателна проверка на феновете преди да влязат да гледат мача. Нещо, на което постфактум станахме едва след инцидента и претърсването започна...на излизане на феновете. За сметка на това по време на двубоя полицията се похвали, че има арестувани в специална стаичка на стадиона 4 души, които били дрогирани... \r\n\r\n Не за първи път дербито Левски-ЦСКА се играе, не за първи път е повече от печално ясно, че феновете и на двата отбора са способни на какво ли не по време на мача. \r\n\r\n Необяснима е обаче тоталната некадърност по организацията на допуск на стадиона на феновете, които са влезли със самоделно направена бомбичка и са я хвърлили на стадиона. \r\n\r\n След като сериозно пострада полицайката и с нея още няколко нейни колеги, МВР се задейства. Десетки привърженици на \"Левски\" бяха прибрани в ареста, а на изхода полицията пропускаше зрителите един по един след щателна проверка, а заподозрените бяха отведени в районното. \r\n\r\n Наглостта на Радев бе поддържана от главния му секретар на - Младен Маринов, който за тежкия ницидент обвини единствено феновете! \r\n\r\n Той имаше наглостта да се ядоса, че в подобни случаи винаги се търси несвършената работа на органите на реда, а не се търсят мотивите на онези, които причиняват безредиците. \r\n\r\n \"Защо търсите пропуск в полицията? Да се замислим нормално ли е да се правят бомбички и да се хвърлят по хората. Търсете пропуски във обучението и възпитанието на този, който хвърли бомбичката. Държавата прави своето, има закон. Трябва да има обществена реакция и непримиримост към подобни хулигански действия. Винаги се сблъскваме с това - много полиция, малко полиция. Колко полицаи трябва да има? Трябва заедно да се опълчим срещу подобни прояви\", коментира Маринов по темата. \r\n\r\n А нормално ли е г-н Маринов, бомбичките безпрепятствено да влизат на стадиона, пред очите на полицаите, които допускат зрителите на мача?! \r\n\r\n Нормално ли е да правите щателни проверки на изхода, а не на входа? Само за вода и чадъри ли проверявате, и кой влиза пиян? Как точно влезе вътре самоделна бомба, бе сглобена, както твърдите, и после рани ваши колеги? \r\n\r\n Досега не се чу и дума за проверка и разследване на нелепото поведение на ръководния състав и отговрните полицаи за реда на провеждане на футболната среща. Ще има ли такава, г-н Радев? В кабинета е много удобно, докато полицаите са навън като пушечно месо, да ги обстрелват криминално проявени от домовете си, да ги пребиват докато са на работното си място. Ситуацията крещи за реформа, железен ред и дисциплина в силовото министерство. Дори на Женския пазар цари повече ред, отколкото в МВР.  \r\n\r\n Дотук само добрата новина е от доц. Борислав Кючуков от \"Пирогов\", който е оперирал полицайката и съобщи много обнадеждаващи новини за жената. \r\n\r\n \"Днес съм много по-голям оптимист. Операцията протече много гладко за този тип тежки травми. Оперирахме снощи между полунощ и 2 часа през нощта. Възстановихме целостта на окото. Зашихме роговицата. Извадихме чуждо чуждо тяло от окото – стъкло с размери 4,5мм/2,5мм/2мм. Отстранихме и наранената леща, която беше почнала да помътнява, тоест имахме процес на травматична катаракта. Важното е, че в своята цялост задната капсула е запазена, така че на втори етап бихме могли да мислим за имплантиране на вътреочна леща. Приключихме операцията с частична предна витрактомия. Окото няма да бъде загубено, а точна оценка на зрението можем да дадем след 3 до 6 месеца. Предстоят допълнителни операции. Трябва да има втора операция за имплант на леща. Началото обаче е много добро. Първата стъпка бе много гладка\", каза доцент Кючуков. \r\n\r\n Ако всички си бяха на мястото, можеше този индицент да бъде избегнат. \r\n  \r\n \n\t\t\t\t\t\t", "date": "2018.04.19", "title": "Би Нюз пита Валентин РАДЕВ: Докога ще пращате полицаите за пушечно месо, вместо да оправите разграденото МВР?! Оставката кога???"}
{"url": "http://www.bnews.bg/article/240511-lekari_uspokoyavat_sastoyanieto_na_patriarh_neofit_e_stabilno_poluchil_bakterialna_infektsiya", "text": "\n Състоянието на българския патриарх Неофит, който беше приет снощи в болница, е стабилно. \r\n\r\n Той все още е в реанимацията, но се чувства добре. Лекарите ще вземат отношение дали е уместно да бъде приведен на по-лек режим на обгрижване. \r\n\r\n Патриархът в момента е в отлично състояние, възстановени са констатираните нарушения. Днес започва неговата активна рехабилитация. На по-следващ етап ще се прецени дали трябва да се преведе отново в кардиологията или в неврологията в отделение с по-ниска степен на интензивност, каза проф. Николай Младенов от болницата. \r\n\r\n \r\nПатриарх Неофит има тежка бактериална инфекция, получена след края на рехабилитация във връзка със сърдечните му проблеми. \r\nВдигнал е температура и му е прилошало, но не е припадал или колабирал, както се писа по-рано. Спешните мерки са взети заради големите рискове от усложнения, свързани с това, че той е с две сменени клапи на сърцето, научи Дир.бг. \r\nБългарският патриарх Неофит е в болница \"Токуда\".   \r\nПрез последните дни патриарх Неофит е бил на рехабилитация в санаториум в Банкя заради планирани изследвания на сърдечно-съдовата система. \r\n\r\n Преди четири години той беше подложен на оперативна интервенция,свързана със сърдечни проблеми. \r\n \n\t\t\t\t\t\t", "date": "2018.04.19", "title": "Лекари успокояват: Състоянието на патриарх Неофит е стабилно. Получил бактериална инфекция?"}
{"url": "http://www.bnews.bg/article/240550-georgi_lyubenov_smenya_pensioniranata_gala_v_na_kafe_koya_shte_e_ekrannata_mu_partnyorka", "text": "\n Според управата на Нова телевизия, Гала се е изчерпала след 15 години на екрана и е втръснала на зрителите, макар и в последните месеци в „На кафе“ да гастролира половинката й Стефан. \r\n\r\n \r\nРейтингът на сутрешното предаване бил катастрофален, затова под угрозата да загубят рекламодатели от Нова са решили да свалят Гала от Ежедневен ефир. \r\nМястото й от понеделник до петък ще бъде заето от разпознаваема екранна двойка, твърди „Уикенд“. От частната медия почти са финализирали преговорите с Георги Любенов – лице на БНТ. Той е имал няколко срещи с програмния директор на медията Вяра Анкова, която до преди месеци му бе шеф в БНТ. Запознати издават, че ако се съгласи да започне работа в Нова, за месец ще получава колкото за цяла година в телевизията майка. \r\nЛюбенов вече е уведомил работодателите си, че ще смени работното си място от есента. Според имената, които се спрягат за екранни половинки на Жоро са на Боряна Граматикова и Ева Кикерязова. \r\n \n\t\t\t\t\t\t", "date": "2018.04.19", "title": "Георги Любенов сменя пенсионираната Гала в „На кафе“ + коя ще е екранната му партньорка"}
{"url": "http://www.bnews.bg/article/240507-borislav_tsekov_ne_e_vinovna_ivancheva_a_tezi_koito_ya_izbraha_hak_vi_e", "text": "\n \"Не е виновна Иванчева, а тези, които я избраха. Защото гласуваха за една абсолютно случайна и неподготвена персона, която няма нито професионално, нито обществено признание. Но я избраха, защото била крещяла на улицата , че иска да сади дървета и била \"ново лице\". Хак ви е! На ви нови лица. А коментарът, който поствам по-долу е от преди частичния вот в \"Младост\", когато е избрана Иванчева. Още тогава е имало разумни хора, които са поставили въпросите за това как може такива абсолютно случайни и неподготвени хора да бъдат излъчвани от избирателите и подкрепяни от партии (на Кадиев, зелените, ДСБ, БСП и пр.): \"Никой не разбра какво точно е работила Десислава Иванчева преди да се гмурне в дълбоките води на политиката. Според нейните думи тя е била собственик на транспортна фирма и магазин за козметика. Журналистически разследвания показаха, че в транспортната й фирма няма назначен нито един шофьор, нито на трудов, нито на граждански договор. Е, какво тогава транспортира? Чак ми стана интересно дали има продавачки в козметичния магазин? Или козметика?\". \r\n\r\n Така коментира в профила си във Фейсбук юристът Борислав Цеков, след арестът на кметицата с безпрецедентен подкуп. \r\n\r\n Думите му са базирани на един по-стар текст на \"Хитопези\", в който отдавна има предупреждения, че не е Иванчева човекът за този пост. Предпурежденията обаче си остават нечути, за да се стигне до настоящата ситуация. \r\n\r\n \r\n\"Куп въпросителни обаче буди конкурентът на Илиева на балотажа. \r\n  \r\nНикой не разбра какво точно е работила Десислава Иванчева преди да се гмурне в дълбоките води на политиката. Според нейните думи тя е била собственик на транспортна фирма и магазин за козметика. Журналистически разследвания показаха, че в транспортната й фирма няма назначен нито един шофьор, нито на трудов, нито на граждански договор. Е, какво тогава транспортира? Чак ми стана интересно дали има продавачки в козметичния магазин? Или козметика? \r\n  \r\nНо не само професионалната й биография е пълна с неизвестни. Съвсем не е ясно дали притежава диплома за висше образование. Източници на \"Хипотези\" от катедра \"Публична администрация\" на СУ съобщиха, че Иванчева е завършила само семестриално специалността. Но не е положила задължителния държавен изпит.  \r\n  \r\nТоест проблемът е не само, че няма диплома. Проблемът е, че лъже за наличието на такава. Очевидно е, че човек, който няма диплома, който лъже, че има диплома - не е е подходящ за кмет на \"Младост\". \r\n  \r\nИванчева не е подходяща не само заради горепосочения факт. \r\n  \r\nНе е подходяща, защото няма представа от проблемите на район \"Младост\". В публичните си изяви дотук тя размахваше обещанието, че ще сади дървета, че ще прави паркове и градинки. Все едно изборите са за озеленител на района. Не за кмет. \r\n  \r\nНе е подходяща, защото дори не знае колко са детските градини в района. Гледах внимателно дебата за \"Младост\" по БТВ вчера. Обясни, че нямало места в детските градини, Хекимян я пита колко са градините и тя не отговори. Как знае колко места са нужни при положение, че дори не знае колко са детските градини? \r\n  \r\nНе е подходяща, защото лъже, че е гражданска кандидатура, която е независима от политическите партии. Като е толкова независима защо партията на депутата Кадиев финансира кампанията й? Защо в нейния инициативен комитет в графа ковчежник присъства Войслав Тодоров - общински съветник в СОС от \"Нормална държава\" - политически субект с лидер дезертиралия от БСП Георги Кадиев. \r\n  \r\nНе е подходяща, защото никой не отговори как уж без крупен бюджет за кампания Иванчева се радваше на солидно покритие в най-големите сайтове. Целият \"Младост\" бе залят от нейни билбордове, а фейсбук рекламата й надмина тази на участниците в президентската надпревара. \r\n  \r\nНе е подходяща, защото посредством мюрето Иванчева независими депутати и едри олигарси ще получат на тригодишна концесия втория по големина район в столицата. И \"Младост\" ще се превърне в първата частна община в София. По добре познатия феодален модел от морските общини.\" \r\n \n\t\t\t\t\t\t", "date": "2018.04.19", "title": "Борислав Цеков: Не е виновна Иванчева, а тези, които я избраха. Хак ви е!"}
{"url": "http://www.bnews.bg/article/240508-borisov_da_se_izvini_nyama_kakvo_da_reve_i_da_pravi_krisizen_pr_na_garba_na_roditelite_na_detsa_s_uvrezhdaniya", "text": "\n „Бих помолила премиера да ми се извини лично на мен и в мое лица и на всички родители на деца с увреждания за това, че си позволи такова снизходително отношение. Защото „тая майка” ходи 13 години по медиите заедно с детето си и не изпитва върховно удоволствие от това”, каза за „Здравей, България” Красимира Обретенова по повод изказването на премиера Борисов, че репортажът за нея и детето й го разплакала. \r\n\r\n Тя обясни още, че примиерът прави кризисен ПР с думите си, че е плакал, като гледал историята й по телевизията. Тя съобщи, че двамата са се срещали още преди 13 години и той много добре е знаел личната й история, както и ситуацията, в която са хиляди майки в България. \r\n\r\n Първият ни протест на майки на деца с увреждания в Добрич беше заради проблемите с ТЕЛК. Тогава се искаха едни безмислени изследвания, които са безумни. Трябваше да доказвам, че тя не вижда”, разказа Красимира Обретенова. \r\n\r\n По думите й системата я превръщала в паразит, защото нямало обективна оценка на потребностите на детето. \r\n\r\n „Не искам да издържам тази негодна социална и всякаква друга система. Отивам в Холандия. Очаквам там да работя, да си плащам социалните осигуровки и дъщеря ми да получи нужните грижи. Аз не съм работила 15 години, което е абсурдно”, добави Красимира Обретено \r\n \n\t\t\t\t\t\t", "date": "2018.04.19", "title": "Борисов да се извини, няма какво да реве и да прави крисизен ПР на гърба на родителите на деца с увреждания!"}
{"url": "http://www.bnews.bg/article/240504-vazmozhno_li_e_da_vali_snyag_i_kade", "text": "\n Днес ни очаква значително облачност ще е значителна. Главно в западната половина на страната, а привечер и на места в източните райони ще има валежи от дъжд. Ще духа умерен до силен изток-югоизточен вятър. След обяд, в северозападните райони, вятърът ще се ориентира от запад-северозапад и с него ще започне да нахлува студен въздух. По самото нахлуване ще се развиват гръмотевични бури, валежите ще са интензивни, възможни са градушки. Минималните температури ще са между 2° и 7°, максималните ще са в широки граници - от 10°-11° в северозападните райони до 20°-21° на места в Горнотракийската низина, съобщава НИМХ към БАН. \r\nНад планините облачността ще е по-често значителна. Ще превалява слаб сняг, под 1800 – дъжд, в Рило-Родопската област, придружен с гръмотевици. Ще духа силен до бурен юг, югозападен вятър. Максималната температура на височина 1200 метра около 8°, на 2000 метра около 1°. По Черноморието облачността ще е разкъсана. Ще духа умерен югоизточен вятър. Максимални температури на въздуха: 10°-15°. Температурата на морската вода е 10°-12°. Вълнението на морето ще бъде 3-4 бала. \r\n  \r\n \n\t\t\t\t\t\t", "date": "2018.04.19", "title": "Възможно ли е да вали сняг и къде?"}
{"url": "http://www.bnews.bg/article/240512-arestat_na_ivancheva_usilva_useshtaneto_za_beznadezhdnost", "text": "\n Преди Десислава Иванчева кмет на софийския квартал „Младост“ беше д-р Цвета Авджиева. От ГЕРБ. За втори мандат. Срещу нея имаше неколкомесечни протести заради презастрояването, но тя си стоеше, докато една сутрин Бойко Борисов се събуди и рече – да се маха, не ми трябват протести. До обяд докторката вече беше подала оставка. \r\n\r\n Толкова за българската демокрация. \r\n\r\n При това положение бяха насрочени извънредни частични избори за кмет на района, заедно с президентските. На тях Иванчева, явила се като независима (но Кадиев се закачи за нея), победи на втори тур кандидатката на ГЕРБ Мария Илиева. Тя получи 28 756 гласа с ясна платформа – спиране на строителството и съхраняване на зеленината в квартала. \r\n\r\n Забележителното беше едно: тя успешно се противопостави на партийните машини на БСП и ГЕРБ и доказа, че може да има пробиви в политическия монопол, установен от големите партии. \r\n\r\n Сега я арестуваха по грозен, отвратителен начин. \r\n\r\n Може би има за какво. По презумпция българите смятат, че всеки кмет в държавата краде и взема рушвети. Но българите мислят същото и за депутатите, и за министрите. \r\n\r\n Арестът на кметицата, предаван пряко по телевизията, предизвика всеобщо отвращение, независимо какво мислим за тези, дето ни управляват и за конкретната вина в случая. \r\n\r\n „Що за идиотщина е да държат момичето, виновно или не, няколко часа окована в центъра на София! Милиционерщината се завръща. Едно време така са прекарвали \"враговете на народа\" през центъра на публичен линч. Абе хора, да не сме 1947 година?“, писа Станил Йотов. \r\n\r\n Като него мислят мнозина. \r\n\r\n Има няколко преки следствия от тази публична и преднамерено унизителна акция на властта. \r\n\r\n Първо, хората почват инстинктивно да се страхуват от действията на управляващите. Това ще породи реакция, понеже не сме 47-а година. В смисъл - ще има наказание и то вероятно ще е политическо. \r\n\r\n Второ, общественото мнение не заклеймява госпожа Иванчева, по-скоро ѝ съчувства. \r\n\r\n Трето, полицията и прокуратурата прехвърлиха мярата и затвърдиха убеждението на българите, че са маша на политиката. \r\n\r\n Без значение дали вината на кметицата ще бъде доказана, такива акции усилват усещането за безнадеждност, за отчуждение между политиката и хората, внушават, че няма смисъл да търсиш промяна, понеже всичко е под контрол и се решава някъде другаде. Не при нас и не от нас. \r\n\r\n И това е по-страшно от обикновената корупция. \r\n\r\n Георги Даскалов-журналист, публикувано във Фейсбук. \r\n \n\t\t\t\t\t\t", "date": "2018.04.19", "title": "Арестът на Иванчева усилва усещането за безнадеждност"}
