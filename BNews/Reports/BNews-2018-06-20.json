{"url": "http://www.bnews.bg/article/243982-golyam_pozhar_v_zhiten_masiv_do_plovdiv", "text": "\n Гори житен масив до Пловдив, между кварталите Прослав и Коматево, изпратени са два противопожарни екипа, съобщава БНТ. \r\n\r\n Огънят е изпепелил десетки декара житни площи. От километри се вижда гъст дим, съобщава БТВ. \r\n\r\n В гасенето участват 4 противопожарни автомобила, но достъпът е затруднен заради  пресечения терен. \r\n\r\n Пожарът е на около километър от голяма частна болница. \r\n \n\t\t\t\t\t\t", "date": "2018.06.20", "title": "Голям пожар в житен масив до Пловдив"}
{"url": "http://www.bnews.bg/article/243961-mis_dupe_s_golemite_pretentsii_se_izlaga_sas_schupeni_nokti", "text": "\n Биляна Йотовска перчи перфектната си фигура на почивка в САЩ, където съчетава приятното с работата.Всичко е точно с формите й, но не така стоят нещата с ноктите. Културистката направи огромен гаф на едно от морските си селфита. \r\n\r\n Хубаво е подчертала с грим веждите си, макар че препичани яко на зоркото слънце, нищо чудно и да се разтекат, освен ако не са направени чрез процедурата микроблейдинг. \r\n\r\n Не това е основният проблем в поддръжката на Биляна на въпросната снимка. Оказва се, че нокътят на средния й пръст е счупен. Тъй като един маникюр в САЩ е доста скъпичък, вероятно Йотовска ще изкара цялата почивка без нокът и ще си направи нова ноктопластика чак като се прибере в България. \r\n\r\n За лице от ВИП средите, при това – от женски пол и с претенции за топ мацка и рекламно лице, това е непростима грешка, която води до съмнения за немарливо отношение към външния вид. \r\n \n\t\t\t\t\t\t", "date": "2018.06.20", "title": "Мис Дупе с големите претенции се излага със счупени нокти"}
{"url": "http://www.bnews.bg/article/243980-stolichnata_politsiya_izdirva_33_godishen_mazh", "text": "\n Столичната полиция издирва 33-годишния Виктор Данаилов Зерков, който е в неизвестност от вечерта на 15 юни. \r\n\r\n Виктор Зерков живее в софийския ж.к. \"Овча Купел\". Висок е 175-180 см, с нормално телосложение, кестенява коса, сини очи. \r\n\r\n Облечен е с къси панталони, черно яке \"Адидас\", с цветовете на бразилското знаме на яката. Придвижва с червено колело, с бели надписи на латиница на рамката. \r\n\r\n Хората, които могат да дадат информация за него, ще помогнат за издирването му като я съобщят на тел.112, 02/9821760, тел. 02/9821755 или в най близкото поделение на МВР. \r\n \n\t\t\t\t\t\t", "date": "2018.06.20", "title": "Столичната полиция издирва 33-годишен мъж"}
{"url": "http://www.bnews.bg/article/243960-robi_uilyams_se_vrashta_v_take_that_no_samo_ako", "text": "\n Водещите Филип Скофилд и Холи Уилоуби попитаха Роби Уилямс в британското телевизионно предаване \"Тази сутрин\" дали наистина групата замисля отново да се събере в пълен състав за 30-годишнината си през 2020 г. Това означава той и Джейсън Ориндж да се присъединят към Гари Барлоу, Марк Оуен и Хауърд Доналд. Роби Уилямс отговори, че е готов да го направи, но не знае какво е отношението на Джейсън. \r\n\r\n Уилямс напусна за пореден път Take That през април 2014 г., а през септември същата година го последва и Джейсън. През март тази година Гари Барлоу каза, че \"няма шанс\" Роби да се върне. Уилямс има най-успешната самостоятелна кариера сред всички членове на бандата. \r\n\r\n Петимата не са пели заедно от 2011 г., припомнят от БТА. Гари Барлоу обаче е доволен от групата и като трио. \r\n \n\t\t\t\t\t\t", "date": "2018.06.20", "title": "Роби Уилямс се връща в  Take That, но само ако.... "}
{"url": "http://www.bnews.bg/article/243958-gringo_cherpi_za_svobodata", "text": "\n Любовникът на фолкпевицата Софи Маринова - Тодор Давидов-Гринго, отбеляза с шумен купон излизането си на свобода. Gринго беше зад решетките заради рекет, но в края на миналата седмица беше пуснат на свобода заради примерно поведение и становище на магистратите, че се е поправил в затвора. \r\n\r\n Вече като свободен човек, Давидов се появи в чалготека в Студентски град в столицата, където любимата му Софи имаше участие с ретро хитове. \r\n\"Предложих му да дойде с мен, за да може малко да разпусне. Условието беше той да почерпи за свободата си цялата компания. Веднага се съгласи и приятелите му бяха доволни, че могат отново да се забавляват с него\", разказа пред \"България Днес\" Маринова. \r\n\r\n Цяла вечер фолкаджийката поздравяваше любимия си мъж и присъствието на Гринго не остана незабелязано. Десетки посетители на заведението, както и хора от персонала пожелаха да се снимат с него, като любопитното бе, че ентусиастите бяха мъже. Вероятно заради присъствието на Софи в нощното заведение нито една мадама не посмя да доближи мачото. Гринго се позабавлява сериозно и се чувстваше далеч по-добре в дискотеката, отколкото в затворническото общежитие в Казичене. \r\n \n\t\t\t\t\t\t", "date": "2018.06.20", "title": "Гринго черпи за свободата"}
{"url": "http://www.bnews.bg/article/243977-ungariya_prokara_paketa_zakoni_spri_soros", "text": "\n Парламентът на Унгария одобри пакет от закони, които криминализират подпомагането на нелегални имигранти, информира \"Ройтерс\". \r\n\r\n Според осведомителната агенция с този ход Будапеща пренебрегва ЕС и правозащитни организации, а също така ограничава действията на неправителствените организации. \r\n\r\n Официално пакетът закони е наричан \"Спри Сорос\". Предвижда се наказателно преследване на физически лица и организации, подпомагащи бежанци и нелегални мигранти да се сдобият със статут за пребиваване в Унгария. \r\n\r\n Парламентът, където дясната партия ФИДЕС на премиера Виктор Орбан има 2/3 мнозинство, прокара конституционна поправка, според която \"чуждо население\" не може да се устройва в страната. \r\n\r\n Партията на Орбан спечели категорична победа на изборите през април след предизборна кампания, насочена срещу милиардера Джордж Сорос и либерални неправителствени организации. Орбан обвинява Сорос за масовата миграция с цел подкопаване на Европа, което се отрича от милиардера. \r\n\r\n Две водещи правозащитни организации, Съветът на Европа и Организацията за сигурност и сътрудничество в Европа (ОССЕ), разкритикуваха новия закон като \"произволен\" и неясен. Според тях промените са в нарушение на европейските закони. \r\n\r\n Венецианската комисия призова Будапеща да не прокарва промените, докато не публикува съвместния си доклад с ОССЕ. \r\n\r\n \"Унгарският народ основателно очаква правителството да използва всички необходими инструменти за борба с нелегалната имиграция и действия, които я подпомагат\", пише вътрешният министър Шандор Пинтер основание, прикрепено към проектозакона. \r\n\r\n \"Пакетът закони \"Спри Сорос\" обслужва тази цел, правейки организирането на нелегална имиграция наказуемо. Искаме да използваме законите, за да предотвратим Унгария да се превърне в имигрантска страна\", допълва той. \r\n\r\n Унгарска статистика от април показва, че в момента 3 555 бежанци живеят в страната. През първите четири месеца на тази година само 342 души са регистрирани като бежанци, които търсят убежище. Те са предимно от Близкия изток. Одобрени са 279 молби. \r\n\r\n Правителството на Орбан очаква правни действия от страна на Европейската комисия заради новия закон. \r\n\r\n Днес парламентът одобри и други конституционни промени. Законодателният орган прие създаване на нов съдебен орган за административни дела, което според критици може да увеличи политическото влияние над съдиите. Друга промяна ограничава свободата на словото и свободата на сдружаване. \r\n \n\t\t\t\t\t\t", "date": "2018.06.20", "title": "Унгария прокара пакета закони ”Спри Сорос”"}
{"url": "http://www.bnews.bg/article/243981-maykite_na_detsa_s_uvrezhdaniya_obmislyat_delo_sreshtu_dimitar_manolov", "text": "\n Протестиращите майки на деца с увреждания възнамеряват да заведат дело срещу президента на КТ „Подкрепа” Димитър Манолов. Те вече се консултират с адвокати. \r\n\r\n Причината са думите му по време на срещата в Министерския съвет относно Закона за личната помощ за хората с увреждания: „И престанете да разхождате тези нещастни деца по улиците. Засрамете се, засрамете се!”. \r\n\r\n Мъчно ми е да гледам тези деца се употребяват за политически цели – така Димитър Манолов обясни реакцията си и се извини, но не на всички.  \r\n\r\n „Ако съм засегнал, защото наистина там има нормални и свестни хора, които очевидно гледайки това са ме разбрали криво, аз им поднасям извиненията си, защото имаше и ненормални хора между тях, с ненормални емоции”, посочи Манолов.  \r\n\r\n „Нас не ни интересува политически кой ще ни подкрепи. Ние искаме работещ закон за нашите деца, защото това е залогът – животът на нашите деца”, категорична е Ива Славкова, майка на дете с увреждания.  \r\n\r\n Искра Лазарова и днес е със сина си до палатката. Александър е с детска церебрална парализа и епилепсия „Аз няма да го прибера, не го разхождам, никой не ми плаща, за да съм тук”, изтъкна майката.  \r\n\r\n 12-годишната Алекс е със същите диагнози като сина на Искра. Момичето е отново с майка си при протестната палатка в Добрич. \r\n\r\n Другата коментирана тема е липсата на подкрепа към закона от национално представените организации. „Лично аз за тях научих миналата година. Никой никога не ме е потърсил, за да ми каже, че може да помогне нещо за моето дете”, подчерта Стела Илиева, майка на дете с увреждане.  \r\n\r\n Майките са ядосани и заради статус в социалната мрежа на дъщерята на Наско Сираков и Илияна Раева – Славея. „След като сте решили да давате живот, ще се научите да намирате максимално полезен начин да сте преди всичко добри родители! Държавата и хората не са ви длъжни, но всеки път проявява човечност заради моментите ви на безчовечност!”, написа тя. Славея отказа да коментира статуса си, който вече е изтрит, но обясни, че е написала извинение към майките, а коментарът ѝ се отнасял само за тези, които изоставяли децата си. \r\n\r\n Майките на деца с увреждания обсъждат и нови форми на протест. Палатките в София, Варна, Бургас и Добрич обаче обаче остават. \r\n \n\t\t\t\t\t\t", "date": "2018.06.20", "title": "Майките на деца с увреждания обмислят дело срещу Димитър Манолов"}
{"url": "http://www.bnews.bg/article/243978-pravitelstvoto_na_mey_napravi_otstapka_za_brexit", "text": "\n Заплашено от неблагоприятен вот от страна на Камарата на общините, британското правителство внесе промени в проектозакона за Брекзита, който представи днес за обсъждане в долната камара на парламента, предаде Франс прес, цитирана от БТА. \r\n\r\n Британският премиер Тереза Мей разполага с крехко мнозинство от 10 места в Камарата на общините. Тя се опитва да си върне подкрепата на депутати еврофили от своята Консервативна партия, които искат парламентът да има последна дума по окончателното споразумение за Брекзита.  \r\n\r\n За да постигне това, британското правителство промени своя поправка в проектозакона за излизането на страната от ЕС, който представя за дебатиране днес в Камарата на общините, заяви министърът за Брекзита Дейвид Дейвис. Досегашната версия на проектозакона се ограничаваше да позволи на депутатите консултативен вот по окончателното споразумение, ако такова изобщо има, без възможност да се противопоставят на резултата от преговорите. Внесената промяна обаче дава на председателя на парламента правото да реши дали парламентът може да предложи промени в споразумението, отбелязва Франс прес.  \r\n \n\t\t\t\t\t\t", "date": "2018.06.20", "title": "Правителството на Мей направи отстъпка за Brexit"}
{"url": "http://www.bnews.bg/article/243959-dovedeniyat_sin_na_bogomil_grozev_go_nenavizhda", "text": "\n Доведеният син на Богомил Грозев го ненавижда и му създава сериозни проблеми във връзката с хомеопатката Мария Такова. \r\n\r\n 18-годишният Алекс изобщо не одобрявал връзката на майка си с Грозев и показно го игнорирал. Синът на Такова отказвал да комуникира с журналиста дори след като му съобщили благата вест, че чакат дете и планират сватба. \r\n\r\n И докато на новинаря не му пукало особено от поведението на Алекс, Такова била крайно притеснена. Успехът на сина й в училище рязко паднал надолу, момчето се затворило в себе си и контактувало единствено с приятелката си Александра. Хомеопатката дори обмисляла временно да преустанови отношенията си с Богомил Грозев, докато синът й го приеме. \r\n\r\n Припомняме, че водещият на новинарската емисия по Нова ТВ се разведе със съпругата си Кристина Радичева именно заради връзката си с Мария. Грозев има едно дете от предишния си брак, а Такова – две. Както „Галерия“ първа съобщи, хомеопатката е в ранна бременност и с новинаря наскоро се сгодиха. \r\n \n\t\t\t\t\t\t", "date": "2018.06.20", "title": "Доведеният син на Богомил Грозев го ненавижда"}
{"url": "http://www.bnews.bg/article/243979-evropa_vavezhda_kontramita_za_stoki_ot_saedinenite_shtati", "text": "\n В петък Европа въвежда контра мита за стоки от Съединените щати. Реципрочната мярка е след решението на президента Тръмп да облага вноса на стомана и алуминий. \r\n\r\n Европейските контрамерки са на стойност 2 милиарда и 800 милиона евро. \r\n\r\n Мита ще има за мотоциклети \"Харли Дейвидсън, дънки и бърбън. \r\n\r\n Това е много по-малко от отговора на Китай, който отвърна с вносни мита на стойност около 50 милиарда долара. \r\n\r\n Русия също ще наложи по-високи мита заради американските протекционистки мерки. \r\n \n\t\t\t\t\t\t", "date": "2018.06.20", "title": "Европа въвежда контрамита за стоки от Съединените щати"}
{"url": "http://www.bnews.bg/article/243971-yuliya_timoshenko_se_kandidatira_za_prezident_na_ukrayna", "text": "\n Украинският опозиционен лидер и политически ветеран Юлия Тимошенко съобщи, че ще се кандидатура за президент на изборите през следващата година, информира \"Ройтерс\". \r\n\r\n \"Ще се кандидатирам за президент на Украйна\", обяви тя на официалния си профил във Фейсбук. \r\n\r\n Според социологическо проучване Тимошенко води с 13%. Настоящият президент Петро Порошенко е четвърти. \r\n \n\t\t\t\t\t\t", "date": "2018.06.20", "title": "Юлия Тимошенко се кандидатира за президент на Украйна"}
{"url": "http://www.bnews.bg/article/243972-ronaldo_izprevari_pushkash_za_1_v_evropa", "text": "\n Кристиано Роналдо продължи головата си серия на световното първенство в Русия. Звездата на Португалия донесе  успеха с 1:0 над Мароко и вече има общо 4 попадения след хеттрика си срещу Испания (3:3). \r\n\r\n Така нападателят на \"Реал\" Мадрид счупи поредна доза рекорди. Роналдо вече е най-резултатният европейски футболист на международно ниво. Той вече има 85 гола (152 мача) с екипа на Португалия и изпревари с едно попадение легендата на Унгария Ференц Пушкаш, който се разписа 84 пъти в периода 1945-1956 г. \r\n\r\n Сега пред Кристиано в световен план остана единствено иранецът Али Даеи, който вкара 109 пъти в 149 двубоя. \r\n\r\n Освен това Роналдо стана първият футболист от 1966 г., който бележи с десния крак, с левия крак и с глава на един мондиал. На шампионата в Англия преди 52 години това прави и Хосе Торес. \r\n \n\t\t\t\t\t\t", "date": "2018.06.20", "title": "Роналдо изпревари Пушкаш за №1 в Европа"}
{"url": "http://www.bnews.bg/article/243956-svatbata_se_otlaga_ne_iskat_bliznachkata_vladi_za_snaha", "text": "\n Родителите на гаджето на близначката Влади от Х Factor не искат синът им да се жени за палавата певица. Те не одобрявали палавото минало на къдрокоската, която лъсна в домашно порно, и смятали, че синът им Стефан заслужава по-хрисима девойка. Така женитбата, за която Влади сама съобщи в социалната мрежа, се отлага. \r\n\r\n Припомняме, че певицата хвана букета на сватбата на рапъра Димчо, на която бе заедно с приятеля си Стефан Симеонов. Влади съобщи в социалната мрежа, че те са „следващите“. \r\n\r\n Намекът й обаче отекна като глас в пустиня и гаджето й така и не потвърди новината, нито пък лайкна поста й. Според приятелки на певицата това се дължи именно на родителите на Стефан, които не харесвали близначката. Те били по-консервативни и смятали, че порно снимките на Влади ще позорят фамилията им цял живот. \r\n\r\n Преди половин година в медиите изтекоха скандални снимки на къдрокоската, която прави фелацио на неизвестен мъж, и позира както майка я родила. Младата певица сподели, че не се срамува от фотосите, родителите й знаят за тях и я подкрепят. \r\n \n\t\t\t\t\t\t", "date": "2018.06.20", "title": "Сватбата се отлага! Не искат близначката Влади за снаха"}
{"url": "http://www.bnews.bg/article/243969-zadarzhaniyat_v_kyoln_tuniziets_podgotvyal_atentat_s_biologicheska_bomba", "text": "\n Опит за атентат с биологическа бомба в Германия – това е бил планът на тунизиеца, който преди седмица беше задържан в Кьолн. \r\n\r\n В апартамента на 29-годишния мъж е открит рицин – едно от най-силните отровни вещества.  \r\n\r\n Количеството е било достатъчно за производство на до хиляда дози. Набавил го е чрез поръчки по интернет.  \r\n\r\n Ако планът му бе успял, това щеше да е прецедент за Германия, коментират от федералната криминална полиция.  \r\n\r\n Най-известната жертва на атака с рицин е българският журналист и писател Георги Марков, който бе нападнат в Лондон от мъж с чадър. \r\n\r\n   \r\n \n\t\t\t\t\t\t", "date": "2018.06.20", "title": "Задържаният в Кьолн тунизиец подготвял атентат с биологическа бомба"}
{"url": "http://www.bnews.bg/article/243970-obmislyat_merki_sreshtu_nekachestveni_vaglishta", "text": "\n Екоминистерството обмисля да затегне правилата за продажба на въглища и брикети в името на чистия въздух. Във ведомството подготвят наредба, която разрешава за битова нужди само качествени материали с по-ниско съдържание на сяра и пепел. \r\n\r\n Идеята се е появявала многократно през годините, но така и не е реализирана. Друга идея за по-чист въздух идва от транспортната сфера - вместо локални сървъри в пунктовете за годишни технически прегледи, трябва да се създаде директна връзка с обща електронна система. \r\n\r\n В началото на годината от \"Пътна полиция\" обявиха, че ще проверяват колите с газанализатори. Ако автомобилите превишават еко-нормите, щели да ги спират. \r\n \n\t\t\t\t\t\t", "date": "2018.06.20", "title": "Обмислят мерки срещу некачествени въглища"}
{"url": "http://www.bnews.bg/article/243955-eva_longoriya_stana_mayka", "text": "\n Отчаяната съпруга - актрисата Ева Лонгория роди първото си дете. Бебето е момче и се казва Сантяго Енрике Бастон. То се е родило вчера в медицинския център \"Сидърс-Синай\" в Лос Анджелис с тегло 3 кг. \"Толкова сме благодарни за тази красива благословия!\" - казаха Ева Лонгория и съпругът ѝ пред американското сп. \"Ола\". Те споделиха и снимка на бебето, на която актрисата го държи близо до лицето си. Съпругът на Ева Лонгория - Хосе \"Пепе\" Бастон, е мексикански медиен магнат. Двамата сключиха брак преди две години. Хосе има още три деца - две момичета и момче от предишната си съпруга Наталия Есперон. Голямото момиче Наталия е на 22 години, а близнаците Мариана и Хосе - на 14. Ева Лонгория е на 43 години. През март тя каза, че вече е подготвена за майчинството. Това е втори брак за нея. Преди това тя беше омъжена за баскетболиста Тони Паркър. \r\n \n\t\t\t\t\t\t", "date": "2018.06.20", "title": "Ева Лонгория стана майка "}
{"url": "http://www.bnews.bg/article/243976-simeonov_s_porednata_iztsepka_na_maykite_ne_im_e_rabota_kolko_struva_samoletniya_bilet_na_dimitrova", "text": "\n Валери Симеонов с поредната си изцепка, този път  се застъпи за зам.-министърката на труда и социалната политика Росица Димитрова, която подаде оставка, която бе приета от Борисов.  \r\n\r\n Това се случи  след като пътува за конференция до Ню Йорк с билет за 8300 лева. Конференцията бе на тема Конвенцията за правата на хората с увреждания, което скъпият билет създаде широко обществено недоволство с оглед на протестиращите пред парламента майки на деца с увреждания, които поискаха извинение и оставка. \r\n\r\n \"На майките не им е работа колко струва самолетният билет на зам.-министърката”, обяви вицепремиерът Симеонов в Министерски съвет. \"Тя е в моя ресор, това не е съгласувано с мен. Категорично заявявам, че тя е един добър професионалист. В държавната администрация се създават много трудно професионалисти, за да бъдат толкова лесно харчени.  \r\n\r\n И то за абсолютно безумни обвинения – че е пътувала с бизнес класа в самолет”, допълни Симеонов, цитиран от Канал 3. \"Пътувала с бизнес класа в самолет. Всички тези, които разпространяват тази информация, би било добре да проверят, че когато се наложи да купиш билет в последния момент, обикновено са останали места само в бизнес класа. Лично на мен ми се наложи преди две седмици в частен полет да си купя билет бизнес класа просто защото трябваше да го купя два дни предварително. \r\n\r\n А къде е спала там, някой сети ли се да попита? В общежитието на посолството. Това за мен е несериозно и смятам, че по този начин държавната администрация ще се обезкръви. Валери Симеонов обяви, че е разговарял с премиера Бойко Борисов и го е призовал да не подписва оставката ѝ. \r\n\r\n \"Настоявам оставката да не бъде подписана и да не се освобождава заместник-министър, който има своя професионален опит, има своята професионална биография и е приет в най-тежкото министерство. Или може би си мислим, че България изобилства от добри кадри, изграждани с десетилетия. Не може по този начин да бъде пожертван заместник-министър от министър-председателя“, заключи вицепремиерът. \r\n  \r\n \n\t\t\t\t\t\t", "date": "2018.06.20", "title": "СИМЕОНОВ С ПОРЕДНАТА ИЗЦЕПКА: На майките не им е работа колко струва самолетния билет на Димитрова"}
{"url": "http://www.bnews.bg/article/243973-intsident_samolet_zagubi_ednata_si_guma_pri_katsane", "text": "\n Пътнически самолет на една от нискотарифните авиолинии – Норвегиън Еър, е загубил едно от колелата си. Инцидентът е станал миналия уикенд. \r\n\r\n Самолетът, който пътува от Рейкявик към Мадрид, иска аварийно кацане в Бирмингам заради хидравличен проблем. \r\n\r\n При приземяването гумите на единия колесник се пръскат на парчета. \r\n\r\n Любителско видео е запечатало драматичния момент и реакцията на аварийните екипи. За щастие всички 152-ма пътници на борда са останали невредими. \r\n \n\t\t\t\t\t\t", "date": "2018.06.20", "title": "ИНЦИДЕНТ! Самолет загуби едната си гума при кацане"}
{"url": "http://www.bnews.bg/article/243953-radost_draganova_zavleche_biznesmen_s_5_mln_evro", "text": "\n Бизнесмен от Кипър води дело на тв водещата Радост Драганова в Софийския градски съд. Спорът между двамата е за близо 5 млн. евро. \r\n\r\n Парите били инвестирани от Харис Кунтурис в общата им фирма за ток от соларен парк край Брезник. Двамата се запознали през 2012 г. и тогава създали общо дружество заедно с Драганова и нейни роднини. \r\n\r\n От материалите по делото става ясно, че търговското дружество е функционирало съвместно между двамата в период от 4 години. Кунтурис твърди, че е вложил 800 000 евро собствен капитал и още 3 млн. евро заем от банка „Пиреос“, писа „Телеграф“. \r\n\r\n Според кипарецът Драганова решила зад гърба му да го изхвърли от бизнеса. Кунтурис твърди, че е успял за съвместния им период да докара до 700 000 евро чиста печалба. През 2016 г. обаче установил, че по документи е никой в тази фирма, а едноличен собственик на капитала е Драганова. До тогава формален собственик се водела нейната майка Снежана Драгостинова. Кипарецът твърди, че след като се оплакал, срещу него започнало преследване. \r\n\r\n Търсили го от ГДБОП по сигнали за наркотици и проституция. От НАП му направили редица данъчни ревизии. Чужденецът има регистрирани над  10 търговски дружества у нас. Съдия Илияна Господинова даде ход на открито заседание, на което присъстваше лично посланикът на Кипър у нас Ставрос Августидис. \r\n\r\n На делото като слушател дойде и Александрос Адамидис, който е старши съветник в гръцкото министерство на спорта. Кунтурис бе извикал и двама свидетели, които да потвърдят, че на адреса на фирмата в столичния квартал „Люлин“ кипарецът отдавна не живее. Там обаче той е бил търсен няколко пъти от хора на нотариуса Стилян Тютюнджиев, след което е проведено общо събрание в негово отсъствие. \r\n\r\n Съдия постанови на следващото заседание на 13 юли да бъдат допуснати 4-ма свидетели на кипареца и 1 на Радост. \r\n \n\t\t\t\t\t\t", "date": "2018.06.20", "title": "Радост Драганова завлече бизнесмен с 5 млн. евро"}
{"url": "http://www.bnews.bg/article/243974-neshto_stava_kilometrichno_zadrastvane_na_trakiya_video", "text": "\n Задръстване на 115-ия километър на АМ „Тракия”. Причината все още не е ясна, но очевидци разказват, че са видели полиция и Пътна помощ. Колоната от автомобили се движи изключително бавно. \r\n\r\n Очевидци сигнализираха на NOVA, че някои автомобили се нареждат в аварийната лента. Придвижването на линейката е било затруднено.  \r\n\r\n Очаквайте подробности. \r\n\r\n \r\n\r\n   \r\n \n\t\t\t\t\t\t", "date": "2018.06.20", "title": "НЕЩО СТАВА! КИЛОМЕТРИЧНО ЗАДРЪСТВАНЕ НА \"ТРАКИЯ\" (ВИДЕО)"}
{"url": "http://www.bnews.bg/article/243943-preslava_chaka_momche_shte_go_krasti_na", "text": "\n Преслава е бременна с момче, издадоха от семейството на певицата. Очаква се то да бъде кръстено на бащата ба певицата Кольо, но ще се казва Нико. \r\nВ същото време майката на Преслава е в трескава подготовка за появата не бебето, което ще се роди в края на август. В тази връзка баба Янка често посещава храма на Ванга в Рупите, където се моли, пали свещичка и изповядва всичко, което е на сърцето и душата й. Майката на Преси първа разбрала, че дъщеря й ще има бебе. Бащата на изпълнителката също е много щастлив, но не бърза да коментира слуховете около бременността на щерка си и се надява то да носи неговото име,, пише „България днес“. \r\nКогато Преслава влезе във ВИП Брадър, баща й беше много притеснен от образа, който предаването изгради на дъщеря му. „Най-сетне в къщата тя показа, че нито е префърцунена, нито анорексичка, нито прекалява с алкохола“, сподели Кольо след участието на Преслава в предаването. \r\nРодителите на Преслава смятат, че след като роди тя ще се кротне и животът й ще тръгне в по-спокойна плоскост с бащата на детето Павел. \r\n  \r\n \n\t\t\t\t\t\t", "date": "2018.06.20", "title": "Преслава чака момче, ще го кръсти на...  "}
{"url": "http://www.bnews.bg/article/243967-balgariya_izplashta_nad_158_hil_lv_po_dela_v_espch", "text": "\n Правителството ще изплати общо 158 370 лв. обезщетения в изпълнение на шест решения на Европейския съд по правата на човека (ЕСПЧ). Решенията по делата срещу България са постановени в периода 11 януари - 31 май. \r\n\r\n Делото \"Кирил Иванов срещу България\" касае забрана на провеждане на митинг от нерегистрирана организация \"Македонски инициативен комитет\". Според ЕСПЧ причините за забраната, посочени от кмета на Благоевград и от Районен съд Благоевград, не са достатъчни, за да оправдаят намесата в правото на сдружаване на жалбоподателя. Съдът се позовава на решенията си по делата \"Станков и ОМО Илинден срещу България\", \"ОМО Илинден и Иванов срещу България\" и посочва, че възприетите от националните власти формални основания за отказ не се различават от вече критикуваните. ЕСПЧ също така приема, че PC Благоевград не е обосновал становището си относно невъзможността за провеждане на събранието. Присъденото в полза на жалбоподателя обезщетение е в размер на 6000 евро за неимуществени вреди. \r\n\r\n По делата \"ОМО Илинден и други срещу България\" и \"Йордан Иванов и други срещу България\" Съдът намира нарушение на чл. 11 (свобода на сдружаване), като се позова на предходните си осъдителни решения по делата ,,ОМО Илинден срещу България (№ 2)\" и \"Станков и ОМО Илинден срещу България\". \r\n\r\n По делото \"Йордан Иванов и други срещу България\" Съдът присъжда обезщетение от 12 000 евро за неимуществени вреди и 2000 евро разходи и разноски. По делото \"ОМО Илинден и други срещу България\" обезщетението е в размер на 12 000 евро за неимуществени вреди и 1220 евро за разходи и разноски. \r\n\r\n По делото \"Чорбов срещу България\" жалбоподателят се оплаква, че порадинеизплащане на дължимата му от МЗХГ по договор част от възнаграждение за процесуално представителство е било нарушено правото му на собственостпо чл. 1 от Протокол 1 към Конвенцията, както и че не е разполагал с ефективно средство за защита, в нарушение на чл. 13. ЕСПЧ намира нарушение и по двете оплаквания. Присъденото в полза на жалбоподателяобезщетение е в размер на 15000 евро за претърпените имуществени вреди, 2000 евро за неимуществени вреди и 1260 евро за разходи и разноски. \r\n\r\n По делото \"Димова-Иванова и Иванов срещу България\" по отношение на оплакването по чл. 8 (неприкосновеност на дома) ЕСПЧ отбелязва, че подобно на други претърсвания в рамките на операция \"Медузите\", които са били предмет на разглеждане от Съда, претърсването в случая е било извършено без предварително съдебно разрешение и с дадено бланкетно одобрение впоследствие. Позовавайки се на решенията си по делата \"Гуцанови\" и \"Славов и други\", Съдът приема, че и в настоящия случай националното законодателство не е предоставило достатъчно гаранции срещу произвол от страна на властите преди или след претърсването в нарушение на чл. 8 от Конвенцията. ЕСПЧ присъжда обезщетение в размер на 3000 евро за претърпените от тях неимуществени вреди и 1500 евро за разходи и разноски. \r\n\r\n По делото \"Митев срещу България\" ЕСПЧ приема, че в нарушение на чл. 6 от Конвенцията е ограничено правото на защита на жалбоподателя. Разпитът на жалбоподателя от полицаите е проведен извън рамките на процедурата по НПК. Това, заедно с твърденията на жалбоподателя, че е направил самопризнания вследствие на нанесения му побой, поставя под съмнение точността и надеждността на полицейските показания. \r\n\r\n ЕСПЧ подчертава, че самопризнанието е основен елемент от доказателствения материал, особено като се има предвид, че същият е съдържал и оправдателни доказателства, но въпреки тях съдилищата са счели обвинението за доказано. \r\n\r\n Съдът приема, че нарушението само по себе си не обосновава несъмнен извод, че жалбоподателят е осъден неправилно, поради което не е необходимо обезщетение за неимуществени вреди, и присъжда в полза на жалбоподателя сумата от 3000 евро за разходи и разноски. \r\n \n\t\t\t\t\t\t", "date": "2018.06.20", "title": "България изплаща над 158 хил. лв. по дела в ЕСПЧ"}
{"url": "http://www.bnews.bg/article/243968-zhegite_i_navodneniyata_shte_se_uvelichat_v_gradovete_do_2050_g", "text": "\n Само за 30 години заплахата от горещини, крайбрежни наводнения, сривове в енергийните системи и недостиг на вода и храна ще се увеличи драстично в градовете по света, ако не бъдат взети адекватни мерки за ограничаване на емисиите на парниковите газове, сочи ново изследване, цитирано от Ройтерс и БТА. \r\n\r\n Проучването е осъществено по поръчка на международната организацията С40 Ситис, обединяваща водещи градове по света и ангажирана с борбата срещу климатичните промени. \r\n\r\n Изследването е направено от консорциума \"Ърбан клаймит чейндж рисърч нетуърк\" (UCCRN) със седалище в Ню Йорк. За целите му специалистите са анализирали данни за над 2500 града и са прогнозирали вероятните бъдещи условия, ако парниковите емисии продължат да се увеличават с настоящите темпове. \r\n\r\n Проучването показва например, че в наши дни над 200 милиона души в 350 града по света три месеца годишно са изложени на непоносими горещини със средни дневни температурни стойности, достигащи 35 градуса Целзий. \r\n\r\n Ако не бъдат взети адекватни мерки за разрешаване на проблема с парниковите газове, експертите прогнозират, че до 2050 г. над 1,6 милиарда души в 970 града ще бъдат принудени да понасят подобни условия. \r\n\r\n Броят на хората, които живеят в бедност и същевременно понасят \"брутални\" жеги, обикновено без климатици, ще се увеличи десетократно, предупреждават учените.  \r\n\r\n \"Време е да се събудим\", казва Кевин Остин от C40 Ситис в рамките на международна среща в Кейптаун, РЮА, посветена на приспособяването към климатичните промени.  \r\n\r\n Наред с мерките за намаляване на емисиите на парникови газове, градовете могат да предприемат действия, насочени директно към рисковете. В Сеул например е отстранена оживена централна улична артерия и е осигурен достъп на река. Резултатът - понижаване на топлината в града с половин градус Целзий. В столицата на Република Корея освен това са засадени над 16 милиона дървета и са създадени специални места за разхлаждане, които могат да се използват при липсата на климатици. \r\n\r\n \"Искаме да окуражим градовете да възприемат повече подобни решения и да ги реализират възможно най-бързо\", допълва Остин.  \r\n\r\n Изследването показва още, че борбата на града домакин Кейптаун с недостига на вода в резултат на сушата ще продължи активно. Достъпът до вода на над 650 милиона души в 500 града, сред които Сао Пауло и Техеран, се очаква да бъде ограничен до 2050 г.  \r\n\r\n Много засегнати от този проблем градове планират въвеждането на лимит за дневно потребление на вода - 200 литра на човек в Лос Анджелис, например, и 155 литра в Мелбърн. Заради сушата в Кейптаун вече е въведен дневен лимит от едва 50 литра. \r\n\r\n По данни на Американския геоложки институт средностатистическият жител на САЩ използва най-малко 300 литра вода дневно.  \r\n\r\n Специалистите прогнозират още, че до средата на века над 800 милиона души в 570 крайбрежни града ще бъдат изложени на риск от наводнения в резултат на екстремни климатични проявления и покачване на морското равнище. Сериозните наводнения представляват сериозна заплаха и за локалните енергийни системи. \r\n \n\t\t\t\t\t\t", "date": "2018.06.20", "title": "Жегите и наводненията ще се увеличат в градовете до 2050 г."}
{"url": "http://www.bnews.bg/article/243966-makedonskiyat_parlament_ratifitsira_dogovora_s_gartsiya_za_smyanata_na_imeto", "text": "\n Македонският парламент ратифицира договора с Гърция за промяна на името на страната на Северна Македония. \"За\" гласуваха всички 69 присъстващи в залата депутати и нито един не беше против, съобщиха македонските медии. Депутатите от опозиционната ВМРО – ДПМНЕ не участваха в парламентарните дебати. \r\n\r\n Депутатите от опозиционната ВМРО – ДПМНЕ не участваха в парламентарните дебати. \r\n\r\n Минути преди гласуването премиерът Зоран Заев съобщи пред депутатите, че точката за отправяне на покана на Македония за членство в НАТО е приета на Северноатлантическия съвет и е обявено, че ще има такава покана на срещата на високо равнище на Алианса на 11 и 12 юли в Брюксел. \r\n \n\t\t\t\t\t\t", "date": "2018.06.20", "title": "Македонският парламент ратифицира договора с Гърция за смяната на името"}
{"url": "http://www.bnews.bg/article/243952-dilyana_popova_zazhivya_v_bungalo_na_moreto", "text": "\n Диляна Попова заряза София и духна за морето. Моделката и актриса си нае вила на брега и се наслаждава на прохладна ваканция край морската шир. \r\n\r\n Диляна, която наскоро изигра ролята на секси учителка във филма „Революция Х” си взе къщурка на плажа на един от най-известните къмпинги по родното Черноморие. Тя е резервирана още от миналата година, а месечният й наем е 4 000 лв, но сумата не е проблем за моделката. \r\nС няколко реклами и ревюта, тя успява да извади добри пари, с които си живее охолно, пише „България днес”. \r\nПостройката, която Диляна нае, не е голяма, но въпреки това разполага с всичко необходимо. В нея има кухненски бокс, където моделката запрята ръкави и готви манджи за своя наследник. \r\nКитната къщурка има собствен двор, където красавицата да събира приятели, а също така и място за игри за сина й. През уикендите и вечер Диляна редовно се събира със съседите си на сладки приказки, които продължават до сутринта. \r\nНаследникът на актрисата и Асен Блатечки обожава морето и да е сред природата. Още от бебе майка му го води по къмпинги и край морето. Двамата прекарват топлите месеци от годината винаги по крайбрежието, което е и причината малкият толкова добре да се адаптира там. \r\nПовечето авери на актрисата също са с малки деца, което е голям плюс за нея. Така наследникът й Борил има с кого да си играе. \r\n \n\t\t\t\t\t\t", "date": "2018.06.20", "title": "Диляна Попова заживя в бунгало на морето"}
{"url": "http://www.bnews.bg/article/243914-kichka_bodurova_se_otkazva_ot_zvanieto_si_pocheten_grazhdanin_na_burgas", "text": "\n Естрадната легенда Кичка Бодурова се отказва от званието си „Почетен гражданин на Бургас“,. Това обяви самата тя в официалния си профил във фейсбук, след като за пореден път бе отрязана от участие във фестивала „Бургас и морето“. \r\n„Омръзна ми журналистите да ме питат защо толкова години не съм поканена да журирам на фестивала в Бургас и морето. И тази година песента, която исках да представя на фестивала, не бе одобрена, както и по-предишната. Ще има там и рецитал с песни на Тончо Русев. Той, Великия, ме покани да участвам в неговия юбилеен концерт и присъстваше на всички мои концерти в НДК. Но сега не съм поканена. Приемам всичко това като лично отношение към мен, което се допуска от организаторите на фестивала. И реших, че не заслужавам титлата “почетен гражданин на Бургас”, пък и не ми е нужна след като съм игнорирана години от този единствен форум на песента. За мен, за разлика от други, които са в журита този фестивал Не Е най-върховната точка в кариерата ми. Затова официално се отказвам от званието “почетен гражданин на град Бургас”, което най-високо съм ценяла, над всичко“, пише певицата. „На мен ми стига любовта на хората за 40 г. и това, че съм донесла на България награди от 5 международни фестивала. Тези, които не ме приемат и уважават никога няма да наранят любовта ми към моя роден град и България! И все пак ме боли, много ме боли... защото става дума за Бургас!“, добавя тя. \r\nОбщинският съветник Веселин Пренгеров, който е част от подборната комисия, контрира звездата, като заяви, че няма никакво субективно отношение към нея. „Просто конкуренцията беше жестока. В добрия смисъл на думата сме се карали коя песен да влезе. По регламент оценяваме песента без да знаем името на изпълнителя. Нейният глас ще го познаем, но по тази логика трябваше да влязат и Маргарита Хранова, Коцето Калки и други известни изпълнители, които също отпаднаха от конкурса. А за рецитала в памет на Точно Русев са поканени само изпълнители, за които е писал песни\", обясни Пренеров. „Нищо лично към Кичка. Има си жури, така е преценило. Не може от 50 песни да има 50 финалисти\", бе лаконичният коментар и на композитора Стефан Диомов, който също влиза в комисията, избрала песните за „Бургас и морето 2018“, пише \"Телеграф\". \r\n \n\t\t\t\t\t\t", "date": "2018.06.20", "title": " Кичка Бодурова се отказва от званието си „Почетен гражданин на Бургас“ "}
{"url": "http://www.bnews.bg/article/243964-sotsialnata_pensiya_za_starost_se_uvelichava_ot_1_yuli", "text": "\n Социалната пенсия за старост ще се увеличи от 120,98 лв. на 125,58 лв. от 1 юли. Това предвижда приетото от Министерския съвет Постановление за определяне на нов размер на този вид пенсия, предаде БГНЕС. \r\n\r\n Промяната ще доведе до увеличаване на пенсиите, които не са свързани с трудова дейност, тъй като по закон техният размер се определя в зависимост от социалната пенсия за старост. \r\n\r\n Това са пенсиите за военна и гражданска инвалидност, социалната пенсия за инвалидност и персоналната пенсия. \r\n\r\n Ще се повишат и нормативно установените добавки към пенсиите, които се определят в процент от социалната пенсия за старост. \r\n \n\t\t\t\t\t\t", "date": "2018.06.20", "title": "Социалната пенсия за старост се увеличава от 1 юли"}
{"url": "http://www.bnews.bg/article/243841-staloun_iznasilil_16_godishna", "text": "\n . \r\n\r\n През 2017 година актьорът бе обвинен в принуждаване към секс на 16-годишна негова почитателка през 1987 г., става ясно от полицейски доклад, публикуван в \"Дейли Мейл\". Лично пострадалата се е оплакала в полицията. Тя е разказала, че преди 31 години Сталоун я е принудил да прави секс едновременно с него и бодигарда му. Тогава време актьорът бил на 40 години. Обвиненията срещу звездата идват покрай движението #MeToo, което привлече вниманието на публиката към проблема със сексуалния тормоз в Холивуд и извън него. #MeToo се появи миналата година след като започнаха да излизат наяве сексуалните атаки на холивудския магнат Харви Уайнстийн. Оттогава то се превърна в световен феномен. Стотици знаменитости и могъщи хора, сред които актьорът Кевин Спейси и дългогодишният журналист Чарли Роуз, са обвинени в сексуален тормоз вследствие на скандала \"Уайнстийн\". \r\n  \r\n \n\t\t\t\t\t\t", "date": "2018.06.20", "title": "Сталоун изнасилил 16-годишна?!"}
{"url": "http://www.bnews.bg/article/243963-vazhno_patna_politsiya_s_preduprezhdenie_za_vseki_koyto_planira_kupuvane_na_avtomobil", "text": "\nОт отдел „Пътна полиция“ в ГДНП напомнят, че в края на 2017 г. влезе в сила разпоредбата на чл. 143, ал. 15 от Закона за движението по пътищата (ЗДвП) за служебно прекратяване на регистрацията на пътно превозно средство на собственик, който в двумесечен срок от придобиването не изпълни задължението си да го регистрира на свое име.  \r\nИзпълнението на разпоредбата изискваше технологично време за разработване на изтеглен файлсофтуер за автоматично следене на сроковете и автоматично прекратяване на регистрацията, който вече е готов и работи. \r\nСлед направено развитие на програмното осигуряване, от 12.06.2018 г. е добавена нова функционалност в АИС „КАТ Регистрация на ППС и собствениците им“ - служебно прекратяване на регистрацията на превозно средство, което се извършва автоматично за договори, въведени в Регистъра на ПС след 27.12.2017 г. Така, ако нов собственик не изпълни задължението си по закон, превозното му средство ще бъде дерегистрирано служебно. \r\n  \r\nСъщо така от 06.03.2018 г. е изградена връзка между информационните системи на МВР и Нотариалната камара, с която се осигурява получаване на информация за договора за прехвърляне собствеността на ППС веднага след неговото сключване. Процедурата е лесна и можете да я видите как да я изпълните тук.  \r\nВажно е да се знае, че управлението на превозни средства с прекратена регистрация е престъпление по смисъла на чл. 345, ал. 2 от Наказателния кодекс. Напомняме на гражданите, че от края на 2017 г. е в сила и разпоредбата на чл. 145, ал. 2 от ЗДвП, където е предвидено, че приобретателят на регистрирано пътно превозно средство е длъжен в срок до един месец да регистрира придобитото превозно средство в службата за регистрация на пътни превозни средства по постоянния адрес или адрес на регистрация на собственика. При неизпълнение на задължението по чл. 145, ал. 2 от ЗДвП се налага глоба или имуществена санкция в размер 200 лв.", "date": "2018.06.20", "title": "ВАЖНО! \"Пътна полиция\" с предупреждение за всеки, който планира купуване на автомобил!"}
{"url": "http://www.bnews.bg/article/243949-eto_koy_e_maskiraniyat_obral_kazino_v_dimitrovgrad", "text": "\n 35-годишен хасковлия е \"червената маска“, обрала казиното в центъра на Димитровград, съобщават от полицията. Той е задържан по горещи следи. \r\n\r\n Малко преди 3 часа вчера сутринта той влязъл с червена маска на главата в игралната зала на улица \"Цар Борис“, издърпал чантата на 30-годишното крупие в игралната зала. Служителката впоследствие успяла да сигнализира в полицията за обира, дала е и пълни описания на нападателя. По нейни данни в служебната чанта имало 400-500 лева. \r\n\r\n Освен оборотните пари, маскираният хасковлия грабнал и ключовете за игрални автомати. \r\n\r\n При разпитите станало ясно, че обирджията е стар познайник на полицията. Преди години е арестуван заради дрога. \r\n\r\n Пред униформените е направил пълни самопризнания за нападението си миналата вечер и дори е описал престъплението си с пълни подробности. \r\n\r\n Извършени са процесуално-следствени действия под наблюдението на Районна прокуратура-Димитровград. Част от инкриминираните вещи - маската, чантата и лични вещи на крупието, са намерени в квартирата на крадеца на бул. \"Раковски“ в Димитровград. \r\n\r\n Обирджията е задържан до 24 часа по образуваното досъдебно производство. \r\n\r\n Според запознати непосредствено преди да извърши нападението \"червената маска“ играл в друго казино, където профукал всичките си пари. Вероятно идеята му за обира е била със сумата, която успее да задигне от залата на ул. \"Цар Борис\", да покрие висящите си  дългове на другото място, предава Канал 3. \r\n\r\n   \r\n \n\t\t\t\t\t\t", "date": "2018.06.20", "title": "Ето кой е маскираният, обрал казино в Димитровград!"}
{"url": "http://www.bnews.bg/article/243962-situatsiyata_se_zatyaga_7_evropeyski_darzhavi_se_sabirat_na_speshna_sreshta_za_migratsiyata", "text": "\n Европейската комисия планира неформална работна среща в неделя по въпросите на миграцията, съобщи председателят на Комисията Жан-Клод Юнкер, цитиран от \"Ди Цайт\". \r\n\r\n В срещата ще участват лидерите на \"заинтересовани държави\": Германия, Австрия, Италия, Франция, Гърция, България, Испания, и Малта. \r\n\r\n Срещата е била уговорена по време на разговорите вчера между германския канцлер Ангела Меркел и френския президент Еманюел Макрон в Мезеберг. \r\n\r\n Срещата е смятана за изключително важна за взимане на общоевропейско решение за бежанската политика, към което се стреми Меркел и което трябва да се обсъди и вземе на срещата на върха на ЕС в края на юни в Брюксел. \r\n\r\n Меркел започна да обсъжда двустранни споразумения със съседите на Германия за връщане на бежанци, които вече са регистрирани в друга държава. \r\n\r\n Австрийският канцлер Себастиан Курц междувременно съобщи, че \"вероятно ще се срещне тази седмица с германския си колега Ангела Меркел и други европейски лидери за обсъждане на миграцията\". \r\n\r\n \"Вероятно ще има среща тази седмица между Ангела Меркел, мен и други държавни и правителствени ръководители по въпроса за миграционната политика\", каза Курц пред репортери преди съвместно заседание на неговото правителство с министри от правителството на германската провинция Бавария, цитира го Ройтерс. \r\n\r\n Припомняме, че Бойко Борисов заяви преди два дни, че ще предложи на евролидерите \"незабавна превенция, а тя включва затваряне на всички граници в ЕС... \r\n \n\t\t\t\t\t\t", "date": "2018.06.20", "title": "Ситуацията се затяга, 7 европейски държави се събират на спешна среща за миграцията"}
{"url": "http://www.bnews.bg/article/243847-bivshiyat_na_geri_doncheva_se_pohvali_s_parvoroden_sin", "text": "\n Бившето гадже на Гери Дончева д-р Костас Устабасидис се похвали с първородния си син Максимилиан.  С бебето го дари настоящата му половинка Мис Свят и Мис България Вселена Венета Кръстева. Тя бързо успя да омотае Костас след раздялата му с Дончева и роди наследника им в клиника в Белгия. \r\n\r\n Според източници на „Таблоид“ манекенката Гери не е честитила наследника на бившия си, защото двамата са във война и се съдят за хотел на морето, който плевенчанката заграби от гръка. \r\n \n\t\t\t\t\t\t", "date": "2018.06.20", "title": "Бившият на Гери Дончева се похвали с първороден син "}
{"url": "http://www.bnews.bg/article/243954-uzhas_v_kostenets_kucheta_se_samoizyazhdat_zatvoreni_v_kashta_a_politsiyata_i_obshtinata_spyat", "text": "\n В гр. Костенец, буквално на метри от полицейското управление,  в къща със заковани прозорци живее жена, печално известна на  костненчани, така наречената местна луда. Всички наоколо знаят, че тя \"гледа\" сама около дузина кучета вътре в къщата си и в двора към нея. \r\nПо всичко личи, а и мирише, че за животинките не се полагат никакви грижи и непрестанно се чува кучешко скимтене и лай. Домашните любимци буквално се самоизяждат и в района се носи зловонна миризма на мърша! \r\nОт години ситуацията е такава, но до момента Общината не предприема никакви мерки по случая, а пък полицията, която е на 20 метра от къщата на ужасите, притъпява сетивата си умишлено. \r\nМестните са категорични, че ще сезират кмета на Община Костенец Радостин Радев, от когото очакваме бърза реакция. BNews продължава да следи случая. \r\n \n\t\t\t\t\t\t", "date": "2018.06.20", "title": "УЖАС В КОСТЕНЕЦ! Кучета се самоизяждат, затворени в къща, а полицията и общината спят!"}
{"url": "http://www.bnews.bg/article/243942-sofka_prodava_svatbata_si_za_100_bona", "text": "\n 100 хиляди лева. Такава сума е поискала ромската перла Софи Маринова от няколко медии, в замяна на ексклузивни права за отразяване на сватбата й с Тодор Давидов – Гринго, узна „Галерия“. Идеята да продадат „големия си ден“ била изцяло на Гринго, като по този начин масрафът ще се „плати“ от медиите и на него ще му излезе без пари. \r\n\r\n Не е тайна, че Софка и благоверният й здраво са го закъсали и дори апетитният хонорар на Маринова от „Като две капки вода“ не можа да спаси положението. Гринго излежа 10-месечна присъда за рекет на айтоски бизнесмен и покрай сагата с изнудването двамата със Софка затънали в борчове. Докато лежал на топло обаче, Гринго не си губил времето и измислил перфектния бизнес план с кодове име „Сватба“. \r\n\r\n Любимият на фолк певицата поканил на голямото събитие над 300 души, повечето от които мастити ромски босове. По стара ромска традиция на сватба гостите трябва да са щедри, а даровете – в злато и пари. Стратегията на Гринго била да изкара минимум половин милион от венчавката. \r\n\r\n И за да не инвестира нито лев в плана си, решил да „продаде“ сватбата на медиите. Изданието, което предложи най-висока сума, ще получи ексклузивни права при отразяване на събитието. Преговорите започнали още преди Гринго да излезе от затвора, като Софка била изрично инструктирана под 100 000 лева да не пада. \r\n\r\n Изпълнителката на „Бели ружи“ вече призна официално, че подготвя детайлите около сватбата и дори си е избрала рокля. Шафер пък ще бъде синът й Лоренцо. Единствено датата все още се пази в тайна, уж от суеверие. \r\n \n\t\t\t\t\t\t", "date": "2018.06.20", "title": "Софка продава сватбата си за 100 бона "}
{"url": "http://www.bnews.bg/article/243948-trimata_apashi_spipani_na_myasto_v_opit_da_iztochat_bankomata_v_stolitsata", "text": "\n Минути след полунощ днес в полицията бил получен сигнал за съмнително поведение на трима мъже, които се навъртали около банкомат, монтиран на сградата на банков офис  на бул. „Евлоги и Христо Георгиеви“.   \r\n\r\n На място незабавно били изпратени екипи на СДВР. При извършените заградителни действия полицаите задържали мъжете, засечени в паркиран в близост лек автомобил.  Те са отведени в столично районно управление, където е установена самоличността им. Тримата са на възраст 39 и 40 години, двама от тях са с криминалистически регистрации за извършени престъпления, свързани с наркотици и с кражби, съобщиха от пресцентъра на МВР. \r\n\r\n Предприети са действия по разследването в рамките на образуваното досъдебно производство, а работата по изясняването на всички факти и обстоятелства около случая продължава под наблюдението на прокуратурата.    \r\n \n\t\t\t\t\t\t", "date": "2018.06.20", "title": "Тримата апаши спипани на място в опит да източат банкомата в столицата"}
{"url": "http://www.bnews.bg/article/243950-zaraza_preustanovyavat_prodazhbata_na_balgarski_yaytsa_zaradi_ptichi_grip", "text": "\nЯйца от българска ферма ще бъдат спрени от продажба заради птичи грип. Те са от ферма за кокошки в добричкото с. Дончево. \r\nКонсумацията на яйца и месо от птиците не е опасна за човешкото здраве, но се изтеглят от пазара, за да се ограничи заразата и понататъшните последици. \r\nАгенцията за безопасност на храните предостави на потребителите серийните номера на яйцата, предназначени за изтегляне. Те са с номера 2BG08001 и 3BG08001. \n\t\t\t\t\t\t", "date": "2018.06.20", "title": "ЗАРАЗА! Преустановяват продажбата на български яйца, заради птичи грип"}
{"url": "http://www.bnews.bg/article/243947-mizeriya_i_mrasotiya_sofiyska_ulitsa_zaprilicha_na_smetishte", "text": "\n Пълно безхаберие! Ул. „Житница” в София се е превърнала в сметище – изсипват се тонове строителни отпадъци. \r\nЗрителят, изпратил сигнала, е добавил и коментар: „От няколко дни имитират почистване, а всъщност избутват боклука навътре в парка. А резултатът – ново сметище”. \r\nПроверка на bTV показва, че на незаконното сметище има не само строителни отпадъци, но и стари мебели, както и части от автомобили. То се намира в парк „Барите” близо до кв. „Овча купел”. \r\nОт район „Овча купел” твърдят, че непрекъснато почистват сметището, но не могат да смогнат. Планират изграждането на ограда, която да спре изсипването на отпадъци в района. \r\n\r\n Очакваме Столична община и госпожа Йорданка Фандъкова да се самосезират и да реагират адекватно по случая, докато София не се е превърнала от европейска столица (теоритично) в европейско сметище, настояват гражданите. \r\n  \r\n \n\t\t\t\t\t\t", "date": "2018.06.20", "title": "МИЗЕРИЯ И МРЪСОТИЯ! Софийска улица заприлича на сметище!"}
{"url": "http://www.bnews.bg/article/243957-prieha_spornite_tekstove_za_sledene_na_sadarzhanieto_v_internet", "text": "\n Депутатите в правната комисия на Европейския парламент гласуваха и приеха текстовете на новата Директива за авторското право и единния цифров пазар. Спорните членове от нея - 13-ти и 11-ти, за които имаше протести и негодувания от редица организации, също бяха приети. \r\n\r\n В Туитър евродепутатът Юлия Реда, която е една от най-острите критици на директивата, съобщи, че член 13-ти е приет с 15:10 гласа. \r\n\r\n \"Ще пренесем битката в пленарната зала\", написа Реда. \r\n\r\n В интервю за OFFNews евродепутатът и бивш правосъден министър на Румъния Моника Маковей обясни, че въвеждането в сила на член 13 е опасен по няколко причини, а една от тях е, че ЕС ще цензурира интернет с филтри за следене и всичко това в името на авторското право. \r\n\r\n Член 11-ти, който е познат като #Link Tax (да си плащаш, за да публикуваш линк) е приет с 13:12 гласа в правната комисия. \r\n\r\n Най-остро критикуваният текст от Директивата бе този на член 13-ти, който ще доведе до последствия и за крайния потребител. \r\n\r\n Предложените в новата Директива филтри ще сканират всяко парче информация, което споделяте (видео, аудио, текстове, скрийншоти, мемета...) в онлайн платформите. \r\n\r\n Именно заради това днес в ЕП в знак на протест евродепутатът Евелин Регнер беше и с тениска с популярно меме. \r\n\r\n Следващото гласуване е на 5 юли. Тогава евродепутатите ще дадат мандат за преговори между Европейския парламент, Европейския съвет и Европейската комисия относно реформата на дигиталния пазар. \r\n \n\t\t\t\t\t\t", "date": "2018.06.20", "title": "Приеха спорните текстове за следене на съдържанието в интернет!"}
{"url": "http://www.bnews.bg/article/243951-tsirkovi_izpalneniya_v_pechalnata_koalitsiya_wc_ministarat_iska_borisov_da_varne_dimitrova_na_rabota_ne_e_rabota_na_maykite_kolko_y_struva_bileta", "text": "\n Печалната колибка на ГЕРБ и патриоти е отново се клати и пак я люлее тоалетният министър и вицепремиер. \r\n\r\n Той не бил съгласен с приетата оставка на зам.-министър Димитрова, тя е пожертвана от премиера, каза вицепремиерът Валери Симеонова пред журналисти в Министерски съвет.  \r\n\r\n  Никой не му поискал мнението. Все едно не знае, че еднолично се решават всички въпроси в държавата, на автократа не му пука за парламента, отива и сърдито се врътва и си тръгва, не отговаря на депутатски въпроси, нито пък отговаря за действията си като преимиер. \r\n\r\n „Тук съм за да изразя своето категорично несъгласие като вицепремиер за приeмането на оставката на г-жа Росица Димитрова. Тя е в моя ресор, това не е съгласувано с мен. Категорично заявявам, че тя е един добър професионалист. В държавната администрация се създават много трудно професионалисти, за да бъдат толкова лесно харчени. И то за абсолютно безумни обвинения – че е пътувала с бизнес класа в самолет. Всички тези, които разпространяват тази информация, би било добре да проверят, че когато се наложи да купиш билет в последния момент, обикновено са останали места само в бизнес класа. Лично на мен ми се наложи преди две седмици в частен полет да си купя билет бизнес класа просто защото трябваше да го купя два дни предварително. А къде е спала там, някой сети ли се да попита? В общежитието на посолството. Това за мен е несериозно и смятам, че по този начин държавната администрация ще се обезкръви“, каза Симеонов. \r\n\r\n И за пореден път показа тотално неуважение към майките: \"На майките не им е работа колко струва самолетният билет на зам.-министърката.” \r\n\r\n Така и преди седмица каза, че . \r\n\r\n Тоалетното вице каза още, че е говорил с премиера Бойко Борисов и го е уведомил за своето несъгласие. „Настоявам оставката да не бъде подписана и да не се освобождава заместник-министър, който има своя професионален опит, има своята професионална биография и е приет в най-тежкото министерство.  Или може би си мислим, че България изобилства от добри кадри, изграждани с десетилетия. Не може по този начин да бъде пожертван заместник-министър от министър-председателя“, коментира вицепремиерът. \r\n\r\n Като знае, че тези с оставки не играят никаква рола в този кабинет, като нищо бащицата може да я върне отново на работа. Толкова са се изложили, че изобщо не ги интересува нищо. Защото явно, че винаги могат да си правят каквото си поискат и то безнаказано.  \r\n\r\n   \r\n \n\t\t\t\t\t\t", "date": "2018.06.20", "title": "Циркови изпълнения в печалната коалиция: WC министърът иска Борисов да върне Димитрова на работа! Не е работа на майките колко й струва билета!"}
{"url": "http://www.bnews.bg/article/243946-kak_stava_taka_24_godishnata_modelka_lilyana_shte_stopanisva_plazha_vav_varvara", "text": "\n 24-годишният модел Лиляна Меродийска от Русе спечели изненадващо тайния търг за стопанисване на плажа на Варвара. Тя е била предпочетена сред общо шест предложени оферти, стана ясно от съобщение на Министерството на туризма днес. \r\n\r\n Предложението, с което русенката е спечелила, предвижда цена от 15 лв. за чадър и 5 лв. за шезлонг. Общият годишен наем е 48 000 лв., които тя трябва да плати в двуседмичен срок. Ако това не стане, ще бъде избран друг от кандидатите. Плажната ивица, за която става дума, е с площ 3,5 дка, а дължината на бреговата линия е 156 м., съобщава Русе Медиа. \r\n \n\t\t\t\t\t\t", "date": "2018.06.20", "title": "Как става така? 24-годишната моделка Лиляна ще стопанисва плажа във Варвара! "}
{"url": "http://www.bnews.bg/article/243944-nov_smarten_sluchay_mazh_zagina_na_zhp_relsi_pomlyan_ot_vlak", "text": "\n Влак е блъснал мъж на гарата в Брусарци, вследствие на което той е починал. Сигнал за случилото се е подаден вчера към 14 часа на телефон 112. \r\n  \r\nМъжът бил блъснат влака, пътуващ от Видин за София. Полицията е установила, че в 13,48 ч. при навлизане в жп гара Брусарци машинистът забелязал мъж, преминаващ от втория към третия перон, подал му сигнал и незабавно задействал спирачите на композицията. Влакът блъснал в ръката преминаващия 82-годишен софиянец, който от удара паднал на перона. Оказана му е първа помощ, но мъжът починал преди пристигане на линейката. \r\n  \r\nМашинистът и помощникът му са изпробвани за употреба на алкохол, като пробите са отрицателни. Извършен е оглед на местопроизшествието и е образувано досъдебно производство. Трупът на мъжа е транспортиран в монтанската болница за аутопсия. Работата по случая продължава в районното полицейско управление в Лом. \r\n \n\t\t\t\t\t\t", "date": "2018.06.20", "title": "НОВ СМЪРТЕН СЛУЧАЙ! Мъж загина на жп релси, помлян от влак"}
{"url": "http://www.bnews.bg/article/243935-eto_predizbornite_obeshtaniya_na_nyuyorkachankata_rositsa_dimitrova_ogledalo_na_gerb_i_tsyalata_im_politika", "text": "\n Народът не забравя никога, особено когато е бил излъган. Предизборните обещания на ГЕРБ отдавна са станали символ на неизпълнено и на лъжи. \r\n\r\n Последната поискана и приета, засега, оставка на човек от кабинета на Борисов е на зам.-министърката от неговите листи, печално известна със скъпото си пътешествие до Ню Йорк, докато у нас ври и кипи горещата тема с тежкото положение на майките на деца с увреждания. Заради тази вече взривоопасна ситуация падна за ден главата на шефа й - социалният министър Бисер Петков, а ден по-късно най-големият шеф - премиерът, му нареди да се връща на работа, да реши този проблем, че да му се махнат от главата. \r\n\r\n BNеws припомня само една част от гръмките предизборни обещания на печално известната вече Росица Димитрова и това, как нищо от казаното не видя бял свят. \r\n\r\n  Вие знаете, че средствата в бюджета са от осигуровките на работещите, а когато техните доходи са скрити, социалните фондове са празни. Това казва във Велико Търново кандидатът за народен представител Росица Димитрова, четиринадесета в листата на ГЕРБ. \r\n\r\n Какво обещава бъдещата туристка до Ню Йорк:  \r\n\r\n За да вземе акъла на гласоподавателите, Димитрова отсича, че  . \r\n\r\n И разбира се не пропуска да увери присъстващите, че програмата на ГЕРБ е реална и изпълнима, защото средствата за уязвимите групи могат да дойдат само ако има икономически ръст, какъвто бе постигнат при правителството на Борисов. \r\n\r\n Да не коментираме и огромния й размах в бъдещата й работа, с другата закана: България никога не е имала Закон за социалните услуги. \r\n\r\n Концепцията е съсипана на пух и прах от 33 НПО и също не е видяла бял свят и до днес. А тя хукна до САЩ срещу билет за над 8 бона, да се хвали колко добре се справя държавата и как помага на хората с увреждания. \r\n\r\n Срам! Цялото им управление е срам! \r\n\r\n   \r\n \n\t\t\t\t\t\t", "date": "2018.06.20", "title": "Ето предизборните обещания на нюйоркачанката Росица Димитрова, огледало на ГЕРБ и цялата им политика!"}
{"url": "http://www.bnews.bg/article/243939-pop_senzatsiyata_zhoro_za_men_be_chest_da_sam_sred_gostite_na_sedmitsata_na_modata_v_milano", "text": "\n Освен на музикалната сцена, поп изпълнителят Жоро се изявява с успех и в света на модата и то не само като модел. Звездата бе сред официалните гости на Седмицата на модата в Милано като лице на DSquared2 за България, облечен изцяло от стилистите на бранда. \r\n\r\n „Няма как да не се гордея, че бях част от най-значимия моден форум в целия свят, на който за първи път брандовете показват своите нови колекции. Бях свидетел на едно невероятно шоу, където се срещнах и запознах с много знаменитости и корифеи от модния свят“, споделя Жоро. \r\n\r\n Той допълва, че домакин на форума е била Фабрика Оробия, която е притегателен център за артисти от цял свят, където те представят свои инсталации и изложби. Там се провеждат и най- най-големите партита в Милано. \r\n\r\n Ден след завръщането си в България, Жоро влиза в студиото на Светлин Къслев, за да запише най-новия си музикален проект. \r\nПреди месец той представи първия си дует с Диона „Подводница“, който предизвика същински фурор сред меломаните. \r\n\r\n За една година младокът успя да насочи прожекторите към кариерата си на поп певец, представяйки три нови парчета, което не остана незабелязано и Жоро отнесе наградата за най-заслужилия роден изпълнител в категорията „Дебют на годината“ на годишните награди Lifestyle Awards. \r\n\r\n \r\n \n\t\t\t\t\t\t", "date": "2018.06.20", "title": "Поп сензацията Жоро: За мен бе чест да съм сред гостите на Седмицата на модата в Милано"}
{"url": "http://www.bnews.bg/article/243945-novi_payatsi_plazvat_iz_sofiya_zapochvat_da_vdigat_i", "text": "\n Нови „паяци“ на Центъра за градска мобилност ще вдигат и бусове до 4,5 тона, които са паркирали в нарушение, съобщиха от транспортното дружество. \r\n\r\n Вдигането на тежките коли може да се извършва от две от общо 10-те нови машини за репатриране, които вече пълзят из софийските улици.  \r\n\r\n С приоритет остават зоните пред обществени сгради и публични места, пред които нарушители спират така, че пречат на останалите граждани, уточняват от ЦГМ. Оттам посочват като пример за проблемни булеварди „Тодор Александров“, „Симеоновско шосе“, „Джавахарлал Неру“ недобросъвестни водачи често затрудняват трафика. \r\n \n\t\t\t\t\t\t", "date": "2018.06.20", "title": "Нови \"паяци\" плъзват из София, започват да вдигат и... "}
{"url": "http://www.bnews.bg/article/243936-za_parvi_pat_v_balgariya_da_peesh_pod_dazhda_s_orlin_goranov_i_marian_bachev", "text": "\n \r\n\r\n Мюзикълът е  по сценарий на Бети Комдън и Адолф Грийн, а песните са дело на Насио Хърб Браун и Артър Фрийд. \r\n\r\n „Този мюзикъл е мечта. Всичко, от което е създаден - музика, сюжет, диалог, стихове е такова, каквито са мечтите. Красиви и съвършени. Затова и в него става дума за човешките мечти. Не непременно сбъднати, но живи. Хората са единствените в природата, които мечтаят. Ние сме все повече и все по-близо до глобалното. Разбираме и виждаме всичко за секунди, чрез върховете на пръстите, които управляват екраните на електронните ни устройства. Изображенията и новините изместват мечтите. За мечтите трябва въображение и духовност, а не просто любопитство и тач скрийн. \r\n\r\n „Да пееш под дъжда\" разказва за това, как мечтите сме самите ние. А всяка сбъдната мечта е едно чудо. За онези, които ги сбъдват, и за тези, които са свидетели на сбъдването. Човек има святото задължение да е щастлив. С онова щастие, което не се постига с пари и власт“, казва режисьорът на постановката Борис Панкин. \r\n\r\n \r\n\r\n Това е единодушната оценка на професионалисти и публика. От месец май 2017 година се появява и сценичната адаптация на мюзикъла, отново дело на бродуейските легенди Бети Комдън и Адолф Грийн – създатели и на филмовия сценарий, носители на “Оскар”. Всяка незабравима сцена е поднесена по бляскав начин, комичните ситуации са остри и живи, диалогът – остроумен и динамичен.“Да пееш под дъжда” в сценичния си вариант, е равностоен на филмовия оригинал, с огромното предимство, че се случва на живо. \r\n\r\n В главните роли на сцената на Опера в Летния театър ще се вихрят: Орлин Горанов, Мариан Бачев, Лилия Илиева, Сребрина Соколова, Пламен Георгиев, Борислав Веженов, Миглена Стоева и др. \r\n\r\n Солисти, балет, хор и оркестър на Държавна опера Варна \r\n\r\n Диригент е Страцимир Павлов. Хореография Боряна Сечанова и Мариана Крънчева, Сценография Иван Токаджиев, Костюми Анна-Мария Токаджиева,  \r\n \n\t\t\t\t\t\t", "date": "2018.06.20", "title": "За първи път в България:  „Да пееш под дъжда“ с Орлин Горанов и Мариан Бачев\r\n"}
{"url": "http://www.bnews.bg/article/243931-naglost_mazhat_prebil_do_smart_19_godishnata_si_priyatelka_ne_znael_kak_shte_prodalzhi_zhivota_si_bez_neya", "text": "\nПрез уикенда Енчев преби до смърт 19-годишното момиче, с което има дете на близо три години. Ивета почина от травмите си в болница в неделя, а Енчев бе задържан и обвинен за смъртта ѝ. Той е направил пълни самопризнания пред разследващите, а вчера съдът го остави за постоянно в ареста. \r\n27-годишният криминално проявен Теньо и Ивета били заедно от шест години, събрали се, когато тя била на 13 години, като преместването й от София в Айтос било по нейна воля. Енчев бил в затвора и впоследствие разбрал, че Ивета се преместила при негови близки и роднини, разказа пред NOVA адвокатът му Пламен Генов. \r\nЕнчев направил пълни самопризнания и за деня, в който пребил Ивета до смърт. Двамата станали сутринта. Той ѝ направил подарък - купил й сандали, а на детето - дрешки. На обяд седнали \"на по ракия\", а следобеда излезли на разходка в парка. Когато се прибрали, Енчев ѝ казал да измие детето след разходката, а нейното неглижиране на забележката предизвикало гнева му и яростта му ескалирала, каза Генов. Двамата били употребили алкохол, а по данни на разследващите са им взети и проби за употреба на наркотици, но резултатите още не са излезли.  \r\n\"Това, което се е случило е момент от живота му, който уж не разбирал. Едва в неделя при привличането му като обвиняем, разбра, че тя е починала и от този момент нататък той се срина психически, сякаш тежкото престъпление е извършено по невнимание. Изглежда, освен безскрупулен убиец, обвиняемият е и изпечен актьор и манипулатор. Изродът каза \"Аз всичко ще разкажа, ако трябва да остана в затвора, аз без нея не мога\", допълни Генов. Едно е сигурно-въпреки покаянията си, убиецът на младото момиче не може да върне времето назад.\r\n \n\t\t\t\t\t\t", "date": "2018.06.20", "title": "НАГЛОСТ! Мъжът, пребил до смърт 19-годишната си приятелка, не знаел как ще продължи живота си без нея!"}
{"url": "http://www.bnews.bg/article/243938-uzhas_karvav_ad_v_gorata_nad_selo_kubrat_otkriti_sa_dva_trupa_vizhte_podrobnosti", "text": "\n Смъртните случаи в България зачестяват. Тялото на 37-годишна жена със следи от насилие и тялото на обесен 41-годишен мъж са открити от служители на МВР в близост до село Кубрат. Това съобщиха от ОДМВР-Разград.  \r\nСигналът е подаден от 28-годишен мъж от Кубрат в 14.02 часа на 19 юни за намерен труп на жена в гориста местност, на изхода на Кубрат в посока Разград. \r\nНа място е изпратена оперативна дежурна група от служители на РУ-Кубрат, които установяват, че тялото е на 37-годишната С.Х. от село Брестовене. При огледа са констатирани видими следи от насилие и разкъсно-контузна рана в областта на главата.  В близост до местопрестъплението е намерен обесен на дърво 41-годишният О.Х. от Брестовене, с когото жената живеела на семейни начала.  \r\nПо случая е започнато разследване за умишлено убийство. Телата са откарани за аутопсия в МБАЛ-Силистра. \r\n  \r\n \n\t\t\t\t\t\t", "date": "2018.06.20", "title": "УЖАС! Кървав ад в гората над село Кубрат. Открити са два трупа. Вижте подробности!"}
{"url": "http://www.bnews.bg/article/243928-aktsiya_na_politsiyata_pred_banka_v_sofiya", "text": "\n Акция на МВР се провежда в центъра на София. Патрулка с полицаи се намира пред банков клон на централния бул. „Евлоги и Христо Георгиеви”, съобщава bTV. Банката, както и банкоматът пред нея, са опаковани с полицейска лента. \r\n\r\n По непотвърдена информация има няколко задържани. От МВР засега отказват подробности за операцията. Няма видими следи от взлом или взрив на банкомата. \r\n\r\n Очаквайте подробности! \r\n  \r\n \n\t\t\t\t\t\t", "date": "2018.06.20", "title": "Акция на полицията пред банка в София! "}
{"url": "http://www.bnews.bg/article/243888-desi_slava_prebori_depresiyata_sled_razhdaneto_vrashta_se_na_stsenata", "text": "\n Певицата Деси Слава пребори депресията след раждането. Изпълнителката е готова да се върне към участията си и то още от тази седмица.  Блондинката с ангелски глас има почти пълен график с участия, а първите две са в София. Доста време след като стана майка за втори път, Деси не искаше да се връща по участия, пише „Телеграф”. \r\nПевицата дори отмени някои от предварително поетите ангажименти, а причината бяха натрупаните килограми, които не можеше да свали. По всичко личи, че певицата вече е преодоляла този комплекс и ще радва феновете си с ангелски глас. \r\n  \r\n \n\t\t\t\t\t\t", "date": "2018.06.20", "title": "Деси Слава пребори депресията след раждането, връща се на сцената"}
{"url": "http://www.bnews.bg/article/243930-nyuyorkchankata_zam_sotsialna_ministarka_podade_ostavka_boyko_shte_ya_varne_li_i_neya", "text": "\n Заместник-министърът на труда и социалната политика Росица Димитрова е подала оставка. Министър-председателят Бойко Борисов я е приел, съобщи правителствената пресслужба. \r\n  \r\nМотивът на Димитрова да се оттегли от поста си е създалата се обществена чувствителност във връзка с участието ѝ в 11-тата сесия на Конференцията по Конвенцията за правата на хората с увреждания, проведена в Ню Йорк. \r\n\r\n \r\n\"Не съм участвала в луксозна командировка, а имах удоволствието, гордостта и честта да участвам в 11-та конференция по проблемите на хората с увреждания\", обясни по бТВ зам.-министърката на социалната политика Росица Димитрова, срещу която скочиха хората с увреждания. Поводът за нейната командировка в Ню Йорк преди дни беше участие в конференция, където заедно с още една чиновничка са споделяли \"положителния опит и постигнатите резултати в България\" за правата на хората с увреждания и деинституционализацията на децата с увреждания. \r\n\r\n \", каза Димитрова, а водещият й припомни - 8300 лв. Има такива права, които са разписани в подзаконов акт и наредба, продължи да се оправдава за командировките Димитрова. \r\n  \r\n \n\t\t\t\t\t\t", "date": "2018.06.20", "title": "Нюйоркчанката  - зам.социална министърка, подаде оставка! Бойко ще я върне ли и нея?"}
{"url": "http://www.bnews.bg/article/243927-vnimanie_brutalni_izmamnichki_otmaknaha_6_bona_ot_baba_za_razvalyane_na_cherna_magiya", "text": "\n Шарлатанки отмъкнаха спестяванията на 90-годишна жена в Благоевград. Измамничките са били две жени, около 30-годишни. \r\n\r\n В схемата участва и дете. Въпросните обикаляли от вратата на врата, просейки дрехи и храна за детето и когато попадали на уязвима жертва, започнали да лъжат, че има черна магия и са нужни пари за развалянето на прокобата. \r\n\r\n Притеснена, че й е направена черна магия, възрастната жена доверчиво дала всичко ценно, което има на двете си гостенки. „В повечето случаи тези пари или ценности се слагат в някакъв вид кърпа или нещо друго, като на потърпевшите се казва, че трябва да мине малко време, след което да се извадят парите и да се развали магията”, обяснява Йорданка Шаркова, говорител на ОД МВР – Благоевград. \r\n\r\n Измамничките обаче ловко сменяли кърпите, като оставяли жертвата си с празни ръце, разказват още от полицията. Така 90-годишната жена разбрала,че е ощетена с близо 6000 лева. От полицията призовават възрастните хора да бъдат особено внимателни към непознати. \"Да бъдат много внимателни, да не бъдат доверчиви към непознати лица. По възможност да не предоставят в никакъв случай нито вещи, нито ценности, нито пари, нито лични данни, особено на хора, които не познават”, призова Йорданка Шаркова. \r\n \n\t\t\t\t\t\t", "date": "2018.06.20", "title": "ВНИМАНИЕ! Брутални измамнички отмъкнаха 6 бона от баба за разваляне на черна магия"}
{"url": "http://www.bnews.bg/article/243929-proektozakonat_na_maya_manolova_amatyorski_maykite_razdeleni_na_dve", "text": "\n Караници и разделение, както и директни нападки белязаха срещата на Националния съвет за интеграция на хората с увреждания. \r\n\r\n Проектозаконът на омбудсмана Мая Манолова за личната помощ беше отхвърлен. \r\n\r\n Проектът предлага хората с увреждания с над 90% намалена трудоспособност да имат правото на личен асистент.  \r\n\r\n В момента за личен асистент са подпомогнати 14 000 души, а след промяната от услугата могат да се възползват всички 77 000 души, обясни Манолова. Според предложението личен асистент по 8 часа на ден ще имат хората в най-тежко положение - 14 000 души. Хора в малко по-леко положение обаче също ще могат да имат личен асистент - за по 4 или 2 часа на ден, като се оценява конкретната потребност на всеки човек.  \r\n\r\n Законопроектът е подкрепян от протестиращите майки на деца с увреждания. \r\n\r\n Той обаче беше отхвърлен от синдикатите и от национално представителните организации на хората с увреждания, които са в конфликт с протестиращите майки.  \r\n\r\n Президентът на КТ \"Подкрепа\" Димитър Манолов обяви, че предложението не помага на никого.  \r\n\r\n Законопроектът получи критики за това, че е \"аматьорски\", противопоставя различните групи и се фокусира само върху една социална услуга, без да дава комплексни решения.  \r\n\r\n Подобно мнение изразиха и от Министерството на финансите, откъдето настояха за цялостна реформа и посочиха, че настоящото предложение се отнася само за една група хора с увреждания.  \r\n\r\n Социалният министър Бисер Петков заяви, че би се ангажирал да представи законопроекта пред Министерския съвет, ако той беше одобрен от Националния съвет на хората с увреждания.  \r\n\r\n Той предложи текстовете в законопроекта да бъдат припознати от работната група, която изготвя проект за закон за социалните услуги и в която също са включени майки на деца с увреждания, а финансирането да бъде уредено чрез закона за хората с увреждания.  \r\n\r\n Петков обяви, че ще информира премиера Бойко Борисов, че решаването на проблема на хората с увреждания трябва да е водещ национален приоритет. \r\n\r\n Майките са убедени, че Петков защитава институционалните сдружения и изобщо не се интересува от истинските проблеми на майките. \r\n\r\n Протестиращите майки на деца с увреждания посрещнаха излизащите от заседанието на Националния съвет с викове \"Убийци\". \r\n \n\t\t\t\t\t\t", "date": "2018.06.20", "title": "Проектозаконът на Мая Манолова - аматьорски, майките - разделени на две"}
{"url": "http://www.bnews.bg/article/243932-trima_za_arestuvani_za_obira_na_bankomat_v_sofiya", "text": "\n Трима души са задържани от полицията в София след опит да оберат банкомат на бул. „Евлоги и Христо Георгиеви“. \r\n\r\n Тримата мъже са задържани през изминалата нощ от полицията след сигнал затова, че са се опитали да поставят копиращо устройство в банкомата и по този начин да оберат парите от картите на евентуалните клиенти на банката. \r\n\r\n Мъжете в момента са откарани в Столичната дирекция на вътрешните работи. Работата по случая продължава. В момента обаче мястото около банката и банкомата е отцепено от полицията, тъй като предстоят експертизи, които трябва да докажат какво точно копиращо устройство е поставено в банкомата. \r\n\r\n Работи се и по версията дали става въпрос за организирана престъпна група или за единичен случай и опит за обир на банкомат, съобщи БНР. \r\n\r\n Припомняме, че  . \r\n\r\n \r\n  \r\n \n\t\t\t\t\t\t", "date": "2018.06.20", "title": "Трима за арестувани за обира на банкомат в София!"}
{"url": "http://www.bnews.bg/article/243934-barekov_shte_seziram_ek_za_otnoshenieto_na_balgarskata_darzhava_kam_maykite_na_detsa_s_uvrezhdaniya", "text": "\n Скандалите и изнизването на държавата от проблемите на майките на деца с увреждания предизвика евродепутатът Николай Бареков да реагира светкавично от Брюксел и да заяви, че ще сезира ЕК за това, което се случва в България. \r\n\r\n Ето какво съобщи той, публикуваме без редакторска намеса: \r\n\r\n \"Ще сезирам ЕК и ще инициирам получаване на отговор от председателя Жан Клод Юнкер относно отношението на българската държава към майките и семействата на децата с увреждания. Ще разчитам на подкрепата на другите колеги евродепутати, както и на Омбудсмана на РБългария Мая Манолова. Вярвам, че госпожа Манолова предлага работещо решение на проблема и бива саботирана. Призовавам господин Борисов този път да не оттегля обратно поредната министерска оставка в лицето на зам.-министърката Росица Димитрова, профукала 10 000 лева за бизнес класи по самолетите до Ню Йорк и обратно от парите за българските дечица и социално слаби граждани.\" \r\n \n\t\t\t\t\t\t", "date": "2018.06.20", "title": "БАРЕКОВ: Ще сезирам ЕК за отношението на българската държава към майките на деца с увреждания!"}
{"url": "http://www.bnews.bg/article/243937-impiychmant_za_george_ivanov_ako_ne_podpishe_dogovora_za_imeto", "text": "\n Ако президентът Георге Иванов не подпише договора за името с Гърция, след като гражданите гласуват за него на референдум, парламентарното мнозинство ще поиска импийчмънт на държавния глава, заяви премиерът Зоран Заев, цитиран от в. \"Вечер\". \r\n\r\n Заев каза в предаване на телевизия Канал 5, че ще направи всичко възможно, за да предотврати евентуално блокиране на договора от страна на Иванов. \"Свърши времето на лъжи, на лични и политически сметки. Македония трябва да излезе напред и вече има шанс чрез своите граждани да реши какво бъдеще иска. Гражданите ще решат по този въпрос\", заяви Заев, цитиран от \"Вечер\" и БТА. \r\n\r\n Част от нещата, които Заев прие в договора с Гърция, даже не са били поискани, твърди бившият премиер Никола Груевски във Фейсбук. В поста, цитиран от в. \"Слободен печат\", Груевски посочва, че неговата партия ВМРО-ДПМНЕ е водела преговорите за името с Гърция, строго придържайки се към резолюцията на ООН, и не е променила името и идентичността цели 11 години, а Заев е приел име \"за обща употреба\" и поправки в конституцията, които никога не са били предмет на преговорите преди това, казва Груевски и определя договора като \"национална катастрофа\". \r\n\r\n Коментирайки член в договора, в който се посочва различното тълкуване на термините \"Македония\" и \"македонски\" в двете страни, Груевски посочва, че баща му, който е роден на 15 километра от днешната граница на гръцка територия, трябва да бъде част от гръцката история и идентичност, докато той самият, роден от тази страна на границата, няма такова право. \"Кой е този учен, който превърна административната граница в историческа граница и граница на идентичността\", пита бившият премиер. \r\n\r\n Демонстрантите заявиха, че няма да се откажат от протестите против договора за промяна на името, пише в. \"Нова Македония\". И снощи граждани се събраха на протест пред парламента, за да изразят несъгласие с договора и да поискат оставка на правителството. Те скандираха името на президента Иванов и лозунги като \"Не си даваме името, Македония на македонците\". На импровизирана трибуна някои от демонстрантите осъдиха намесата на полицията със сълзотворен газ на протеста преди два дни и заявиха, че са дошли на мирен протест да изразят недоволството си от договора. Демонстрантите обявиха, че няма да се откажат от протестите и ще се събират всеки ден в 20 часа пред парламента, докато договорът не бъде анулиран.И \r\n\r\n   \r\n \n\t\t\t\t\t\t", "date": "2018.06.20", "title": "Импийчмънт за Георге Иванов, ако не подпише договора за името!"}
{"url": "http://www.bnews.bg/article/243940-krazhba_v_kosmicheski_razmeri_lovki_hakeri_iztochiha_31_51_mln_dolara_vizhte_kak", "text": "\n Хакери са нападнали борсата за търговия с криптовалути Битъм (Bithumb), от която са откраднати виртуални валути на стойност 35 млрд. вона (31,51 млн. долара), предаде Ройтерс. \r\nБитъм, чиято централа е в Сеул, посочва на сайта си, че е спряла цялата търговия, след като установила, че \"криптовалути на стойност около 35 млрд. вона са били похитени между късните часове на вчерашния ден и рано тази сутрин\". \r\nПлатформата посочва, че ще компенсира изгубените дигитални пари със собствени средства и уверява, че е прехвърлила всички активи на потребителите в безопасни \"студени портфейли\". \r\n \n\t\t\t\t\t\t", "date": "2018.06.20", "title": "КРАЖБА В КОСМИЧЕСКИ РАЗМЕРИ! Ловки хакери източиха 31, 51 млн. долара. Вижте как!"}
{"url": "http://www.bnews.bg/article/243933-vizhte_koga_shte_bade_proveden_zhrebiyat_za_liga_evropa_tsska_levski_i_slaviya_shte_nauchat_parvite_si_sapernitsi", "text": "\nКласирането, плейофите и турнира за Купата на България определиха 3 отбора от София да играят в първия квалификационен кръг на турнира Лига Европа.  \r\nДнес ЦСКА, \"Левски\" и \"Славия\" ще научат имената на съперниците, срещу които ще се изправят на терена на 12 и 19 юли, когато са първите мачове и реваншите. \r\nТрите тима вече са разпределени по урните и потенциалните им съперници са ясни. Българските отбори за поставени, така че евентуалните им противници изглеждат на пръв поглед преодолими.  \r\nЖребият ще бъде изтеглен в Нион, Швейцария в 14:00 ч. българско време. \r\nНосителят на Купата на България \"Славия\" е в първа урна. Евентуалните съперници на \"белите\" са: \"Гленавон\" Северна Ирландия, \"Европа\" Гибралтар или \"Прищина\" Косово, \"Биркиркара\" Малта или \"Клаксвик\" Фарьорски острови, \"Илвс\" Тампере, Финландия и \"Стярнан\" Исландия. \r\nЦСКА е в седма урна. Там \"червените\" ще дебнат за: \"Милсами\", \"Рудар\" Плевля, \"Рига\", \"Хонвед\" Будапеща и \"Балзан\". \r\nВ следващата осма урна са \"Левски\", които ще срещнат някой измежду \"Чикура Сашкере\" Грузия, \"Вадуц\" Лихтенщайн, \"Нарва Транс\" Естония, \"Друидс\" Уелс или \"Тракай\" Литва, \"Гандзасар-Капан\" Армения, \"Сант Джулия\" Андора или \"Гзира Юнайтед\" Малта.  \r\nСлед жребия днес родните тимове ще научат и потенциалните си съперници за следващия квалификационен кръг.", "date": "2018.06.20", "title": "Вижте кога ще бъде проведен жребият за Лига Европа. \"ЦСКА\", \"Левски и \"Славия\" ще научат първите си съперници"}
{"url": "http://www.bnews.bg/article/243941-i_vse_pak_mnozinstvoto_razkara_prof_plochev_ot_nzok", "text": "\n Народното събрание реши предсрочно да прекрати мандата на проф. Камен Плочев като управител на НЗОК. В гласуването участваха 211 народни представители, от които 109 бяха \"за\", 72 - \"против\", а 30 се въздържаха. \r\n\r\n Според доклада на Комисията по здравеопазване, на 12 юни е постъпило писмо от председателя на Надзорния съвет на НЗОК. В него се посочва, че в касата е получено писмо от управителя проф. Камен Плочев, с което той уведомява, че през последните 3 месеца е отсъствал поради заболяване и не е могъл да изпълнява служебните си задължения. Той допълва, че няма да е в състояние да изпълнява задълженията си минимум още един месец. Предвид изложеното, проф. Плочев смята, че тези факти изискват вземане на решение относно това дали той е в състояние да продължава да изпълнява длъжността управител на НЗОК. Според него законът трябва да бъде спазен. \r\n\r\n Проф. Плочев излезе в болничен през февруари, след като между него и здравния министър имаше публичен спор за дълговете към чужди здравни фондове и Ананиев поиска оставката му, а професорът отказа да я даде, но излезе в много скоростен болничен, който продължи три месеца. \r\n \n\t\t\t\t\t\t", "date": "2018.06.20", "title": "И все пак: Мнозинството разкара проф. Плочев от НЗОК"}
{"url": "http://www.bnews.bg/article/243913-mahnaha_byust_na_kristiano", "text": "\n Скандалната скулптура на Кристиано Роналдо на летището в Мадейра беше махната. Бюстът на португалската машина за голове предизвика доста противоречия. Тя беше монтирана миналата година, но според коментарите изобщо не прилича на нападателя. \r\n\r\n Шефовете на летището очевидно са приели негативното мнение. Затова те са поставили нова скулптура на нейно място \r\n \n\t\t\t\t\t\t", "date": "2018.06.20", "title": "Махнаха бюст на Кристиано \r\n"}
{"url": "http://www.bnews.bg/article/243926-golyamata_pensiya_patreotite_zashto_malchat_sotsialnata_pensiya_za_starost_skacha_na_125_28_leva", "text": "\n Правителството ще определи новия размер на социалната пенсия за старост- 125 лева и 58 стотинки. Тя ще се плаща от юли и като останалите пенсии е увеличена с 3.8 %. \r\n\r\n С постановление на министрите ще бъде одобрен и списък със защитените от държавата специалности и професии, които получават допълнително финансиране заради недостига на специалисти. \r\n\r\n Патриотите, които обещаваха минимална пенсия от 300 лева, но после някой ги накара да разберат, че е невъзможно такава сума, която все едно излиза от личния джоб на премиера. Той дава, той разпорежда, той забранява. \r\n \n\t\t\t\t\t\t", "date": "2018.06.20", "title": "Голямата пенсия, патрЕотите защо мълчат? Социалната пенсия за старост \"скача\" на 125,28 лева!"}
{"url": "http://www.bnews.bg/article/243925-bsp_vnasya_vtoriya_vot_na_nedoverie_mareshki_iska_ostavkata_na_agent_shishi_a_dps_podkrepya", "text": "\n БСП внася в деловодството на Народното събрание мотивите за вот на недоверие към кабинета \"Борисов“ 3 на тема \"Сигурност“. Това е вторият вот на недоверие към правителството, като първият на тема \"Корупция“ през януари не мина. \r\n\r\n Опозицията иска оставката на кабинета \"Борисов 3\" заради конкретни причини - бягството на двамата рецидивисти от Централния софийски затвор, битовата престъпност в Угърчин, страха на хората от престъпници в Ботевград, както и авиокатастрофата с военния хеликоптер в Пловдив. \r\n\r\n Очаква се и при този вот да се случи същото като с първия. Управляващите смятат, че коалицията им е стабилна и не очакват изненади да има различно гласуване от предния път. \r\n\r\n От ПП \"Воля\" на Веселин Марешки вече декларираха, че няма да подкрепят вота на недоверие, но продължават да искат оставката на военния министър Красимир Каракачанов. \r\n\r\n Единствено от ДПС декларираха, че ще подкрепят вота на недоверие. \r\n\r\n Според седмичната проектопрограма за работа на Народното събрание предстои гласуването на проекторешение за предсрочното отстраняване на проф. Камен Плочев като управител на НЗОК. \r\n\r\n В дневния ред е заложено още народните представители да продължат работа и по второто четене на Закона за водите и на Закона за МВР. Програмата предстои да бъде гласувана от депутатите в зала. Точките, заложени в нея бяха част от дневния ред на депутатите в петък, когато заседанието бе прекратено поради дебат и несъгласие с него \r\n \n\t\t\t\t\t\t", "date": "2018.06.20", "title": "БСП внася втория вот на недоверие, Марешки иска оставката на агент Шиши, а ДПС подкрепя..."}
{"url": "http://www.bnews.bg/article/243924-nay_setne_samo_toplo_bez_dazhd", "text": "\n През нощта времето бе преобладаващо ясно, а днес ще е предимно слънчево. Това съобщи Мартин Славчев, дежурен синоптик в Националния институт по метеорология и хидрология (НИМХ) към Българската академия на науките (БАН), цитиран от Фокус. \r\n\r\n След обяд ще има временни увеличения на облачността, но само на отделни места за кратко ще превали. Ще духа слаб, в Източна България – до умерен североизточен вятър. Максималните температури ще са предимно между 28° и 33°, в София - около 28°. По Черноморието ще бъде предимно слънчево и топло. Ще духа до умерен североизточен вятър. \r\n\r\n Максималните температури ще са между 24°-28°. Температурата на морската вода е 23-26°. Вълнението на морето ще бъде 2-3 бала. В планините ще бъде предимно слънчево. След обяд, главно в масивите от западната половина от страната ще има временни увеличения на облачността и на отделни места краткотрайно ще превали. Ще духа умерен до силен североизточен вятър. \r\n\r\n Максималната температура на височина 1200 метра ще е около 20°, на 2000 метра - около 14°. Атмосферното налягане ще се повиши и ще бъде малко по-високо от средното за месеца. \r\n  \r\n \n\t\t\t\t\t\t", "date": "2018.06.20", "title": "Най-сетне само топло, без дъжд"}
