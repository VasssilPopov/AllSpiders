{"url": "http://www.bnews.bg/article/265514-bns_za_samoubiliya_se_v_dans_emil_krumov_sled_smartta_na_mayka_mu_vidimo_zapochna_da_se_zatvarya_v_sebe_si", "text": "\n От медиите научихме шокиращата новина, че бившият член на Български Национален Съюз Емил Крумов се е самоубил в сградата на ДАНС. За няколко години Емил бе член на Организацията, но преди около 8 години се отдръпна от дейността й, макар на хартия да остана член. \r\n\r\n Това съобщиха в изявление от БНС за вчерашния инцидент: \r\n\r\n „За своето оттегляне той не заяви ясна причина, но след смъртта на майка му, видимо започна да се затваря в себе си и да се изолира от околния свят. За съжаление не откликваше и на нашите опити да влезем в контакт с него. Въпреки това днешната новина бе абсолютно изненадваща за нас и нямаме обяснение за това. Можем единствено да спекулираме за мотивите за една толкова крайна постъпка. Но бе факт, че Емил живееше в тежко социално положение и трудно преживяваше като дългогодишен служител на БДЖ. Дълбоко съжаляваме, че е решил да отнеме живота си и въпреки всичко, ще го запомним като добросърдечен човек, точен и коректен във взаимоотношенията си с околните и искрено обичащ България. \r\n\r\n Не сме сигурни, защо се е наложило Емил да бъде привикан на разпит, макар от години да не е активен като член на БНС. Как той го е приел и какво комуникация е водил със служители на ДАНС, той не е споделял с нас. Призоваваме всички отговорни институции да извършат обстойно разследване, което да установи причините и мотивите, довели до тази трагедия. Резултатите трябва да са публично известни, за да бъдат избегнати всички спекулации и съмнения, които неминуемо се пораждат при такова стечение на обстоятелствата. Ще следим с внимание развитието на разследването. \r\n\r\n Ние не приемаме самоубийството нито като изход от трудна житейска ситуация, още по-малко като израз на политическа позиция. Надяваме се този трагичен случай да не бъде използван недобросъвестно от разследващите органи, извършващи прокурорската проверка срещу Български Национален Съюз“, пишат от организацията. \r\n \n\t\t\t\t\t\t", "date": "2020.01.28", "title": "БНС за самоубилия се в ДАНС Емил Крумов: След смъртта на майка му видимо започна да се затваря в себе си\r\n"}
{"url": "http://www.bnews.bg/article/265516-geshev_otryazal_radev_za_sreshta_sled_pitaneto_do_ks", "text": "\n След като информацията за питането на главния прокурор до Конституционния съд за \"недосегаемостта\" на Румен Радев стана публично достояние, от администрацията на държавния глава са направили опит да поканят за среща Иван Гешев в президенството. \r\n\r\n \"24 часа\" научи от сигурни източници на \"Дондуков\" 2, че главният секретар на президента Димитър Стоянов на няколко пъти е търсил връзка с Гешев, но такава не е осъществена. От президентството останали силно изненадани, че Иван Гешев отклонил поканата на Румен Радев за среща на \"четири очи\". \r\n\r\n   \r\n \n\t\t\t\t\t\t", "date": "2020.01.28", "title": "Гешев отрязал Радев за среща след питането до КС "}
{"url": "http://www.bnews.bg/article/265518-v_germaniya_e_parviyat_sluchay_na_predavane_na_koronavirusa_ot_chovek_na_chovek_v_evropa", "text": "\n В Германия е регистриран първият случай на предаване на коронавируса от човек на човек в Европа, съобщава АФП. \r\n\r\n Германец е бил заразен от свой колега, китайска гражданка, обявиха представители. \r\n\r\n Осведомителната агенция отбелязва, че това е първият случай на предаване на вируса от човек на човек на Стария континент. \r\n\r\n Мъжът не е посещавал Китай, но негов китайски колега, който е бил в Германия миналата седмица, \"се почувствал болен по време на полет към дома си на 23 януари\", обясни Андреас Запф, ръководител на баварската служба за здравеопазване и безопасност на храните. \r\n\r\n Германецът е бил на обучение, ръководено от китайския колега на 21 януари. То се провеждало в офиса на доставчика на автомобилни части Webasto в Стокдорф, Бавария. В понеделник вечерта е станало ясно, че германецът е хванал вируса. \r\n\r\n За разлика от други пациенти 33-годишният не е пътувал до Китай скоро. Той е изолиран в болница, но Запф увери, че се \"справя добре\". \r\n\r\n Запф каза още, че наскоро жената е посетила роднините си в района на град Ухан, откъдето тръгна коронавирусът. \r\n\r\n В съобщение от компанията Webasto обявиха, че са спрели всички бизнес пътувания до и от Китай за най-малко две седмици. \r\n\r\n Здравните власти преглеждат 40 души, които са били в контакт с двамата заразени. \r\n\r\n До момента най-малко 106 души са починали от коронавируса в Китай. Потвърдени са повече от 4500 случая, а близо 1000 души са в критично състояние. \r\n\r\n Инкубационният период е 3-7 дни, максимум 14 дни. \r\n \n\t\t\t\t\t\t", "date": "2020.01.28", "title": "В Германия е първият случай на предаване на коронавируса от човек на човек в Европа\r\n"}
{"url": "http://www.bnews.bg/article/265521-potana_lodka_s_migranti_kray_gartsiya_12_umryaha", "text": "\n Бреговата охрана на Гърция съобщи, че са намерени телата на 12 души югозападно от гръцкия остров Паксос в западна Гърция, пише електронното издание на атинския ежедневник \"Катимерини\". Съобщава се, че лодката им е потънала. \r\n\r\n Говорителят на бреговата охрана заяви пред Асошиейтед Прес, че 21 мигранти са били спасени. \r\n\r\n „Според първоначалния доклад в лодката е имало 50 души“, каза той. Говорителят добави, че някой от лодката е позвънял на номер 112. \r\n\r\n Предприета е спасителна операция с кораби и хеликоптери за търсене на други оцелели. \r\n \n\t\t\t\t\t\t", "date": "2020.01.28", "title": "Потъна лодка с мигранти край Гърция, 12 умряха"}
{"url": "http://www.bnews.bg/article/265519-es_e_gotov_da_sadeystva_za_vrashtaneto_na_evropeytsi_ot_kitay", "text": "\n ЕС е в готовност да помогне за връщането на европейски граждани от Китай заради обстановката с новия вирус. Това съобщи говорител на Европейската комисия, предава БТА.  \r\n\r\n Той уточни, че досега нито една държава от ЕС не е поискала съдействие от общностните институции по този въпрос. По думите на говорителя ЕС е в състояние да окаже помощ за преноса на лекарства и на здравни пособия между държавите в Общността, както и да осигури средства за изследване за зараза или термовизионни камери. \r\n\r\n ЕК допълни, че може да участва в подялбата на разходите за превоз на хора и техника, стига държавите от ЕС да поискат такава помощ по механизма за гражданска защита. Предстои утре еврокомисарите да обсъдят обстановката с разпространението на вируса на редовното си седмично заседание. \r\n \n\t\t\t\t\t\t", "date": "2020.01.28", "title": "ЕС е готов да съдейства за връщането на европейци от Китай\r\n"}
{"url": "http://www.bnews.bg/article/265522-otriha_trup_na_mlado_momiche_v_grebniiya_kanal_v_plovdiv_yasna_e_veche_i_samolichnostta", "text": "\n Димитрина Манджукова от Смолян, която бе намерена мъртва в Гребния канал в Пловдив, е претърпяла нещастен инцидент. \r\n\r\n 28-годишната жена е била при приятеля си в Пловдив. Около 3 часа през нощта му е казала, че отива да се разходи и излязла. На Гребния канал се е подхлъзнала и паднала във водата. Правила е опити да излезе и да се спаси, но за съжаление не е успяла.  \r\n\r\n Димитрина е имала психически сривове и проблеми с нервите. Пиела е хапчета. Според нашите източници не е имала проблеми с приятеля си. Няма яснота защо мъжът не е станал и не е тръгнал след нея, когато тя е излязла през нощта. \r\n\r\n Категорично няма данни за насилие или за външна намеса. Случилото се е нелеп инцидиент, казаха още нашите източници. Както БЛИЦ съобщи тялото на младата жена бе открито вчера от служители на общинска охрана безжизнено в гребания канал в Пловдив. \r\n\r\n Тя е била строителен инженер. След като завършила УАСГ в  София тя започнала работа в столицата, но после се преместила в родния Смолян, а след това дошла под тепетата.  Това разказа пред \"Марица\" Мария Манджукова, която е братовчедка с баща й. \r\n\r\n Димитрина е родена на 8 декември 1991 г. Родителите й се развели докато била малка. Завършила Математическата гимназия в Смолян с пълно отличие. \r\n\r\n \"Освен това беше много добър човек, не е семейна, не знам какво се е случило\", каза леля й Мария Манджукова. И според приятелите й, Димитрина била много кротка, усмихната и деликатна с хората. \r\n\r\n \r\n  \r\n \n\t\t\t\t\t\t", "date": "2020.01.28", "title": "ОТРИХА ТРУП НА МЛАДО МОМИЧЕ В ГРЕБНИИЯ КАНАЛ В ПЛОВДИВ! Ясна е вече и самоличността! "}
{"url": "http://www.bnews.bg/article/265511-skandalno_otmeniha_zabranata_na_dzhok_polfriyman_da_napuska_balgariya", "text": "\n C peшeниe oт 24 янyapи cъдия Бopянa Бopoджиeвa oт Aдминиcтpaтивeн cъд – Coфия-гpaд е отменила нaлoжeнaтa oт диpeĸция „Mигpaция“ нa MBP пpeз 2011 г. зaбpaнa Джoĸ Πoлфpиймaн дa нaпycнe Бългapия, съобщава defacto. Причината е, че забраната e c oтпaднaлo ocнoвaниe – oгpaничeниeтo e пpилoжимo cпpямo чyждeнци c eфeĸтивни пpиcъди, изпълнявaни y нac. A Πoлфлpиймaн e освободен ycлoвнo пpeдcpoчнo oщe в ĸpaя нa ceптeмвpи минaлaтa гoдинa. \r\n\r\n Peшeниeтo нe e oĸoнчaтeлнo, нo aĸo Върховният административен съд (BAC) гo пoтвъpди, ocвoбoдeният aвcтpaлиeц вce пaĸ пoлyчaвa пpaвo нa избop ĸъдe дa пpeбивaвa. \r\n\r\n Австралиецът, който бе осъден за убийството на студента Андрей Монов, бе освободен от Софийския апелативен съд 6.5 г., преди да изтърпи пълното си наказание и пратен в центъра за настаняване на мигранти в Бусманци. В средата на октомври 2019-а Полфрийман бе пуснат и от там срещу задължението да се явява ежеседмично в районно управление на МВР в София, докато забраната му за напускане на страната не отпадне.  \r\n\r\n Решението на съдия Бороджиева нe слага край на спора, пoвдигнaт oт бившия глaвeн пpoĸypop Coтиp Цaцapoв, ĸoйтo бe пoиcĸaл oт Bърховния касационен съд (ВKC) дa oтмeни пpeдcpoчнoтo ocвoбoждaвaнe нa австралиеца и дa гo въpнe в затвора пpи зaĸoнoвa нeвъзмoжнocт зa тoвa. Πo тoзи въпpoc oт oĸтoмвpи минaлaтa гoдинa се очаква пpoизнacянeтo нa BKC. \r\n\r\n Ceгaшнoтo peшeниe нa ACCГ oбaчe внacя пoнe мaлĸo пpaвeн peд в xaoca ĸaĸвo мoжe и ĸaĸвo нe Полфрийман, който xeм имa зaбpaнa дa преминaвa гpaницaтa, xeм ca нaлични и oбpaтни мepĸи – eĸcпyлcиpaнe и зaбpaнa дa влизa в Бългapия зa 10 гoдини. Oщe пoвeчe, чe дpyг cъcтaв нa aдминиcтpaтивния cъд вeчe бe oтĸaзaл пpoизнacянe пo зaбpaнaтa зa нaпycĸaнe, oбъpĸвaйĸи двe мepĸи. \r\n \n\t\t\t\t\t\t", "date": "2020.01.28", "title": "СКАНДАЛНО: Отмениха забраната на Джок Полфрийман да напуска България\r\n"}
{"url": "http://www.bnews.bg/article/265517-radev_zadachata_na_glavniya_prokuror_e_da_brani_obshtestveniya_interes_a_ne_upravlyavashtite", "text": "\n От главния прокурор очаквам старание в борбата с корупцията там, където има най-голяма хранителна среда, като обществените поръчки например. Неговата основна задача е да убеди обществото, че брани обществения интерес, а не управляващите и определени бизнесмени. Това заяви президентът Румен Радев в коментар на искането на главния прокурор Иван Гешев до Конституционния съд относно имунитета на държавния глава. \r\n\r\n Моят мотив за конституционни промени не е насочен срещу прокуратурата, а винаги е бил за повишаване на независимостта и ефективността на съдебната власт, каза Радев. И обяви, че му предстои конструктивен диалог и с главния прокурор по темата. \r\n\r\n Оставям на вас да прецените защо точно в този момент главният прокурор внася искането до КС. Нямам идея за конкретни мотиви, така че главният прокурор да обясни, заяви още Радев. \r\n\r\n Очаквам КС да се ръководи от заложените в закона принципи, допълни той. \r\n\r\n Не съм търсил контакт с главния прокурор по тази тема, категорично, на ход е КС, обяви още Радев. \r\n \n\t\t\t\t\t\t", "date": "2020.01.28", "title": "Радев: Задачата на главния прокурор е да брани обществения интерес, а не управляващите\r\n"}
{"url": "http://www.bnews.bg/article/265520-razsledvane_ustanovi_veroyatnata_prichina_za_katastrofata_pri_koyato_zagina_kobi_brayant_i_oshte_8_negovi_spatnitsi", "text": "\n Пилотът на хеликоптера, с който загина баскетболната звезда Коби Брайънт, е летял твърде ниско, за да може да бъде следен от радари в мъглата. Това става ясно от записи на въздушния контрол, разпространени късно в понеделник, съобщава агенция Ройтерс и БТА. Междувременно следователи намериха останките от три тела на мястото на катастрофата и издирват останалите. \r\n\r\n Хеликоптерът \"Сикорски Ес-76\" се блъсна в неделя във възвишение край град Калабасас в Калифорния, на около 65 км северозападно от Лос Анджелис. Всичките девет пътници на борда загинаха, включително 13-годишната дъщеря на Коби Брайънт - Джиана. Катастрофата е предизвикала пожар на земята, а останките от хеликоптера са пръснати на площ от 1000 кв.м. \r\n\r\n Гъстата мъгла и нейната роля за катастрофата бяха в центъра на внимание в понеделник, докато фенове, приятели и роднини на звездата от ЕнБиЕй (NBA) се изправиха пред реалността, че 41-годишният Кобие Брайънт и 13-годишната му дъщеря Джиана са сред загиналите. \r\n\r\n НБА отмени мача, насрочен за днес, между отборите на Лейкърс и Клипърс. Решението бе взето от уважение към организацията на Лейкърс, която дълбоко скърби за трагичната загуба на легендата на тима Кобе Брайънт, неговата дъщеря Джиана и още седем души в катастрофа с хеликоптер в неделя, посочи Националната баскетболна асоциация. \r\n\r\n Освен Брайънт, инцидентът почерни още три семейства, свързани със спортна академия \"Мамба\": съпруг и съпруга и тяхната 13-годишна дъщеря, майка и 13-годишната й дъщеря, и баскетболна треньорка, която също е майка. Деветата жертва е пилотът, който е опитен бивш инструктор, квалифициран да лети в мъгла. \r\n\r\n Авиодиспечери са позволили на пилота да лети в лошото време. Той е поискал проследяване на полета, но е бил информиран, че лети твърде ниско, за да бъде уловен от радарите. От разпространените записи остава неясно дали пилотът е чул това съобщение, посочва Ройтерс. \r\n\r\n Записът показва, че пилотът е опитал да остане под нивото на облаците, за да запази визуален контакт с терена, заяви адвокат Гари Роб, автор на книгата \"Съдебни спорове при катастрофи с хеликоптер\". Според него е твърде вероятно пилотът да е летял много ниско под облаците и да се е блъснал във върха на възвишението, забулено от тях. \r\n\r\n По време на записа пилотът е спокоен през цялото време, каза адвокатът и определи комуникацията с авиодиспечерите като \"изключително нормална и рутинна\". \r\n\r\n Следователите ще проучат дали не става дума за механична повреда като причина за катастрофата, каза още Гари Роб, но допълни, че този модел хеликоптери са \"надеждни\" и \"като цяло сигурни\". \r\n\r\n Фенове на \"Лейкърс\" направиха импровизиран олтар на Брайънт близо до спортната зала \"Стейпълс\", където той играеше домакинските си мачове. Почитатели поставиха цветя и негови фланелки пред гимназията във Филаделфия, където е играл преди да влезе в НБА. \r\n\r\n В Холивуд, звезди като Робърт де Ниро и Брад Пит, запазиха минута мълчание в памет на Кобе Брайънт в началото на традиционния обяд на номинираните за наградите на Академията. Брайънт, който спечели Оскар за късометражния анимационен филм \"Скъпи баскетбол\", присъства на обяда преди две години. \r\n\r\n В Ню Йорк пътуващите с метрото, които излизат на станция Пен, спряха сутринта за минута мълчание преди да светне огромен електронен билборд с образа на Коби Брайънт на залата \"Медисън скуер гардън\". \r\n \n\t\t\t\t\t\t", "date": "2020.01.28", "title": "Разследване установи вероятната причина за катастрофата, при която загина  Коби Брайънт и още 8 негови спътници"}
{"url": "http://www.bnews.bg/article/265524-karakachanov_izpisal_300_miliona_za_remont_na_mig_29_ama_samoletite_ne_mogat_da_litnat", "text": "\n \r\nМинат не минат три месеца и българското правителство в лицето на военния министър Каракачанов щедро отпуска пари за ремонт на българските МиГ-29. Ремонтът на самолетите, които налетяха вече 30 години в родните ВВС, става все по-скъп и по-скъп. Да, самолетът е хубав, но това е остаряла модификация и излиза въпросът има ли смисъл от наливането на толкова пари в една стара технология. \r\n\r\n Не бе ли логично да направим като поляците, пълна модернизация на МиГ-29,  вместо да се наливат маса пари в такива афив ремонти. \r\n\r\n \r\nЕто какви разходи са направени в последните само 5 години. Те вече надвишават сумата от 300 милиона лева! Особеното  е, че за 2019 г. летят от 4 до 6 броя МиГ-29 от общо 16, като само няколко пилота са достигнали нальот от… цели 20 часа! При минимума в НАТО от 130 на човек. \r\n\r\n \r\n \r\n \r\n \r\n \r\nТова се потвърждава от думите на ген. Цанко Стойков, командир на българските ВВС, който преди седмици, при анализа за авиацията за 2020 г., се оплака, че въпреки милионните договори МиГ-29 са на земята, а летците имат най-малък нальот за последните 7-8 години. Дори по времето на военния министър Аню Ангелов-Ньойски се е летято доста повече с МиГ-29!!! Летците от родните ВВС са бесни – хем не летят, хем се пише по медиите, колко пари се налива в техния самолет. \r\n\r\n   \r\n\r\n На 27 декември 2019 г., в единствения работен ден след Коледа, в сайта на МО е публикувана обществена поръчка за сключване на рамково споразумение за срок от 48 месеца за „Извършване на основен ремонт /КВР и увеличаване на назначения срок на служба на авиационни управляеми ракети (АУР), изделие 470-1“ от боекомплекта на самолети МиГ-29 от състава на ВВС. Сумата е доста тлъста – 21 милиона и 600 хиляди лева! \r\n\r\n   \r\n\r\n Но това не е всичко за отминалата година! \r\n\r\n   \r\n\r\n На 14 декември 2019 г. правителството на Бойко Борисов, по молба на военния министър Каракачанов, гласува 16 млн. лв.! Тогава са одобрени допълнителни разходи в размер на 16 000 000 лв. по бюджета на Министерството на отбраната за 2019 г. за осигуряване летателната годност на самолети МиГ-29. С изпълнението на приетия от Министерски съвет акт ще се създадат необходимите условия Военновъздушните сили да поддържат способности за контрол на въздухоплаването и гарантиране на въздушния суверенитет (Air Policing), за прилагане на механизмите на колективната отбрана на НАТО и общата политика за сигурност и отбрана на Европейския съюз, уточняват от правителствената информационна пресслужба. Лично премиерът на България каза, че тези пари са за закупуването на 8 нови двигателя на МиГ-29. И тук възниква въъпросът: а защо бяха закупени десет двигателя преди по-малко от 4 години от тогавашния министър на отбраната Николай Ненчев, пак в правителство на Борисов. \r\n\r\n   \r\n\r\n На 28 ноември 2018 г., пак Бойко Борисов, но вече с военен министър Красимир Каракачанов, одобриха разходите за ремонт на осем изтребителя МиГ-29. Тогава цената бе до 72 млн. лв. без ДДС. Проектът за инвестиционен разход \"Осигуряване на летателната годност на самолети МиГ- 29\" е разработен в съответствие с чл. 27, т.8а от Закона за отбраната и въоръжените сили. В проекта е представена необходимостта от осигуряване на летателната годност на част от самолетите МиГ-29. \r\n\r\n \r\n \r\n \r\n \r\n \r\nЗа поддръжката на изтребителите МиГ-29 се отпускат 45 739 959 лв. (без ДДС). Отделно в бюджета на МО са предвидени други 26 млн. лева за същото. От военното ведомство заявиха, че необходимите средства за сключване на договори през 2018 г. са в размер на 71 739 959 лв. \r\n\r\n   \r\n\r\n Но това не е всичко, на 25 април 2018 г. правителството пак с военен министър Красимир Каракачанов одобрява допълнителни разходи в размер до 26 млн. лв. по бюджета на Министерството на отбраната. Средствата са предвидени в централния бюджет за плащания по договори по рамковото споразумение с РСК „МиГ“ за осигуряване на летателната годност на самолети МиГ-29. \r\n\r\n   \r\n\r\n Парите са фактически предназначени за сключване на конкретни договори по силата на сключеното на 21 март 2018 г. рамково споразумение с РСК „МиГ”. Засега не е ясно за какви точно стоки и услуги ще бъдат вложени въпросните 26 млн. лева. Парите бяха залегнали в държавния бюджет за тази година и сега правителството просто разрешава тяхното харчене от МО. \r\n\r\n   \r\n\r\n Рамковото споразумение е сключено директно с РСК „МиГ“ на 21 март 2018 г. То включва Интегрирана логистична поддръжка на самолети МиГ-29, след като изтекоха всички процедурни срокове за обжалване на обществената поръчка. Споразумението на стойност 81 млн. лв. предвижда доставка на резервни части и на услуги като подмяната на резервните части ще бъде извършвана от българските инженери в авиобазата в Граф Игнатиево. \r\n\r\n \r\n \r\n \r\n \r\n \r\nВ края на 2017 г.пък правителството отново с военен министър Каракачанов отпуска за следващата 2018 г. целево от централизирания бюджет 26 млн. лева за текуща поддръжката на единствения български изтребител. На първо място ще трябва да се инвестира във възстановяване на летателната годност, като най-проблематични моменти са изчерпването на ресурса на колесника и катапултните кресла, и след това да се види какви средства могат да се заделят за летателни часове. \r\n\r\n   \r\n\r\n Припомняме, че през 2015 г. и 2016 г. също бяха отделени доста средства за българските МиГ-29. Тогавашният министър на отбраната Николай Ненчев сключи договор с българската посредническа фирма „Авиостарт” ООД за доставка на 10 двигателя РД-33 и кутии за самолетните агрегати КСА-2 и които реално бяха реализирани от руски компании. Тези договори бяха на стойност 65 млн. лева. \r\n\r\n По време на управлението на министър Николай Ненчев бе сключен договор за доставка на четири новопроизведени и шест ремонтирани двигателя РД-33. Договорът на стойност 42 709 467,5 лв., бе сключен с българската компания \"Авиостарт\" ООД. Междувременно Министерството на отбраната избра и още две фирми за доставката на части за изтребителите. \"Армар корпорейшан\" трябва да осигури 7 кутии на самолетните агрегати КСА-2. \"Армар корпорейшан\" и украинската държавна \"Укринмаш\" ще доставят и други части и консумативи за МиГ-29. Общата стойност на двете поръчки е за около 15 млн. лв. Фирма „Авиостарт“ обаче обжалва тази процедура, а впоследствие спечели и конкурса за агрегати. \r\n\r\n   \r\n\r\n От страницата за обществени поръчки на министерството става ясно, че увеличаването на стойността е свързано с доставката на кутии на самолетните агрегати КСА-2 за самолет МиГ-29. Тя отново ще бъде извършена от “Авиостарт”. След проведеното пряко договоряне с единствения участник, общата цена на седемте агрегата е понижена минимално и става 11.165 млн. евро. \r\n\r\n   \r\n\r\n Така ремонтите и поддръжката на МиГ-29 за последните години на българския данъкоплатец му излиза над 200 милиона лева. И това без да смятаме разходите, които се отпускат всяка година от централизирания бюджет, а те са до 30 милиона лева . Така общата сума за една петилетка стига до около 300 милиона лева! Да, авиацията е скъпо нещо, ценно нещо по време на мир и война, но нужно ли е да се наливат пари в една стара и немодернизирана машина. Нека само припомним, че Русия подари почти нови МиГ-29 на Сърбия. \r\n\r\n \r\n \r\n \r\n \r\n \r\nКолко скъп ни излиза един МиГ-29? Ето какво пише в документацията на договора на МО с РСК „МиГ“: \r\n\r\n   \r\n\r\n Така например първоначалната руска оферта за осигуряване на един летателен час е била €7250, която е паднала на €6250 след преговори. Тази цена важи в рамките на въпросните 1450 часа годишно и не включва възстановяването на летателната годност на изтребителя – тоест всички капитално-възстановителни ремонти на двигател, КСА и други агрегати, както и доставката на консумативи за да може МиГ-29 да е напълно изправен. За всеки следващ час след заявените 1450 ще се плаща по €11 325. \r\n\r\n Цената за извършаване за ремонт на колесника на 10 самолета и ремонт на 13 катапултни кресла К-36ДМ е малко над €14,5 млн. Цената на извършване на контролно-възстановителни работи при достигане на 1000+100 часа на МиГ-29УБ борд 14 е малко над €2,1 млн. Отделно за ремонт на агрегатите на единичен изтребител, включително и КСА-2 е малко над €2,8 млн. Доставката на консумативи за единичен МиГ-29 пък е посочена за малко над €3,8 млн. Годишното оскъпяване е 9%. \r\n\r\n \r\nЛогичен е въпросът – как са разходвани тези близо 300 милиона лева, след като българските МиГ-29 не летят? Отговор може да дадат не само министър Красимир Каракачанов, заместникът му Анатолий Величков, но и други служби, на които това им е работата. \r\n\r\n   \r\n\r\n Калин Джумайски   \r\n\r\n Източник: frognews.bg \r\n \n\t\t\t\t\t\t", "date": "2020.01.28", "title": "Каракачанов изписал 300 милиона за ремонт на Миг-29, ама самолетите не могат да литнат!"}
{"url": "http://www.bnews.bg/article/265515-geshev_veche_razsledva_prezidenta_za_veroyatna_darzhavna_izmyana", "text": "\n Главният прокурор Иван Гешев обясни че, питането му до Конституционния съд за имунитета на президента е по повод  досъдебно производство, което му е изпратено. \r\n\r\n \"Единственото, което мога да кажа, е, че ми е изпратено досъдебно производство от наблюдаващи прокурори. Те са видели в това досъдебно производство данни, които пораждат неясноти в разпоредбата на член 103 от Конституцията. И са ми изпратили това досъдебно производство с оглед моите правомощия да сезирам Конституционния съд за задължително тълкуване на Конституцията\", каза Гешев пред журналисти.  \r\n\r\n Добави, че не се е срещал с президента, след като е изпратил искането до Конституционния съд.  \r\n\r\n Преди ден, се разбра, че главният прокурор е поискал от Конституционния съд (КС) да разтълкува конституционната разпоредба, свързана с търсене на наказателна отговорност от държавния глава. \r\n\r\n В становището, че имунитетът на държавния глава не пречи той да бъде проверяван за евентуално извършване на престъпление. Разследването срещу него обаче трябва да бъде спряно, докато той е на поста си. След като вече не е президент, досъдебното производство може да бъде възобновено. Държавният глава може да бъде разследван не само измяна, но и за всички други престъпления. \r\n\r\n \r\n \n\t\t\t\t\t\t", "date": "2020.01.28", "title": "Гешев вече разследва президента за вероятна \"държавна измяна\"!"}
{"url": "http://www.bnews.bg/article/265513-v_1_3_ot_oblastite_v_stranata_veche_e_obyavena_gripna_epidemiya", "text": "\n В 1/3 от областите в страната вече е обявена грипна епидемия. В част от тях са засегнати отделни общини, а други са изцяло обхванати от грипната вълна. До 2-3 дни се очаква и други региони да се включат. \r\n\r\n До момента заболеваемостта е 227 на 10 000 души. Пикът се очаква до няколко дни, но до национална епидемия е малко вероятно да се стигне - първите области, засегнати от грипа, първи ще започнат и да излизат от епидемията. Освен това както бързо се вдига заболеваемостта, така и бързо спада, обясни главният държавен здравен инспектор доц. Ангел Кунчев на брифинг за актуалната грипна обстановка. \r\n\r\n Тази година основните грипни вируси, които разболяват, са от тип А - H1N1, познат като свински грип, и H3N2. През последните две седмици обаче резултатите от пробите в Националния център по заразни и паразитни болести показват превалиране на H3N2. За миналата седмица те са 88:51 от общо 277 проби. \r\n\r\n Той засяга предимно деца от 5- до 14-годишна възраст, следват групата на децата до 5 г. и младежите. “Тази година се наблюдава по-ниска заболеваемост сред активно трудещите се и групата над 65 г. Последното се дължи както на факта, че при възрастните е налице известен имунитет към този щам, така и на повишения интерес към противогрипната ваксина”, посочи доц. Кунчев и допълни, че грипният вирус съвпада с този, включен във ваксината. \r\n\r\n Досега епидемия е обявена в областите София, Благоевград, Пловдив, Смолян, Перник, Велико Търново, 3 общини в област Габрово, в община Луковит, Ловеч и в общините Добрич, Балчик и Генерал Тошево. От днес разпускат и учениците във Варна. \r\n\r\n И ДАНС вече следи за вируса от Китай, проиграват реакции при съмнения за заразени \r\n\r\n На отчет са децата от хора в Петрич, върнал се от турне \r\n\r\n Оперативна работна група с експерти от здравното министерство, инфекционисти, епидемиолози от Националния център по заразни и паразитни болести (НЦЗПБ), ДАНС и Гранична полиция от понеделник следи разпространението на китайския коронавирус 2019 - nCoV. Целта е предприемане на всички мерки за ограничаване на възможността той да се пренесе и разпространи в България. Регистрирани случаи у нас няма, а вероятността за това е ниска, каза главният държавен здравен инспектор доц. Ангел Кунчев. \r\n\r\n Потвърждава го и оценката на Европейския център за превенция и контрол на заболяванията - според нея бъдещото разпространение на коронавируса е много вероятно, като заплахата за внос в ЕС е средна, а предприеманите от държавния здравен контрол на страните членки мерки са достатъчни, посочи доц. Кунчев. \r\n\r\n “Въпреки ниската вероятност за внос на вируса у нас е създадена организация, за да сме в готовност - няколко пъти вече е проиграна процедурата за реакция при съмнение за човек, носител на коронавирус 2019-nCoV”, каза шефът на столичната РЗИ д-р Данчо Пенчев. \r\n\r\n На засилен контрол са подложени и децата от певческия хор от Петрич, които се завърнаха в понеделник от Пекин. “Дадени са указания на личните им лекари в срок от 14 дни да проследяват тяхното здравословно състояние. За целта в болницата в Петрич е разкрит специализиран кабинет, към който членовете на ансамбъла може да се обръщат при оплаквания”, каза доц. Кунчев. \r\n\r\n В Инфекциозна болница в София е разкрит специализиран кабинет, който да поеме болните при необходимост. А по летищата в София и Варна се правят проверки с термокамери на пристигащите от изток туристи. \r\n\r\n До 2-3 седмици се очаква да пристигнат първите китове с реактиви, които могат да докажат наличието на китайския коронавирус при болен пациент, обясни шефът на НЦЗПБ проф. Тодор Кантарджиев. Лабораторията, в която ще се правят изследванията, разполага със същата апаратура, с която епидемиолозите в Китай успяха да докажат вируса и да открият близкия му характер с този на тежкия остър респираторен синдром от 2002 г., допълни той. И обясни, че тестове ще се правят само на материали, изпратени от лекар инфекционист. \r\n \n\t\t\t\t\t\t", "date": "2020.01.28", "title": "В 1/3 от областите в страната вече е обявена грипна епидемия"}
{"url": "http://www.bnews.bg/article/265523-evtini_mazhe_podbiha_biznesa_na_prostitutkite_v_studentski_grad", "text": "\n 70 евро за приятни минути в компанията на проститутка на българската граница. Официално, разбира се, бардакът се води хотел. Оказва се обаче, че дори казината по границата вече предлагат повече от обичайното, съобщава Нова телевизия. \r\n\r\n Оказа се, също така, че мъжете са подбили бизнеса на момичетата от Студентски град. Да си поръчаш проститутка в Сандански не е лесна работа. Повечето от жриците са заминали за София, а останалите обслужват само чужденци. \r\n\r\n „Преди 10 години Сандански се водеше градът на проституцията. Много гърци имаше. По 30 рейса идваха. Сега всичко затихна. Нали им намалиха и парите…”, разказва хотелиер. \r\n\r\n Ролята на сводници играят таксиметровите шофьори, уверяват местните хотелиери. Логично, за чужденците тарифите са високи. В Свиленград -  на 430 км на изток от Сандански, нощният живот е съвсем друг. През последните години градът си спечели прозвището „Лас Вегас на Балканите” основно заради многобройните казина. Покрай тях процъфтява и хотелиерският бизнес. Тази нова симбиоза между комара и платения секс е довело до фалити на старите бардаци. \r\n\r\n Местните нощни птици препоръчват на екипа ни проститутка от неугледен хотел. Казват, че в казината трябва да си ВИП клиент, за да може да получиш жена за цяла нощ срещу 1000 евро. Ето защо влизаме под прикритие в един от хотелите, недалеч от центъра на града. Посетителите получават упътвания още на входа от жена, известна като Маман. Издава команди от кревата си, гледайки телевизия. Барманът предлага пиене и казва да имаме търпение, тъй като момичетата работят. След около 20 минути и няколко огледа от мъже по анцузи при нас идва Джесика. Или поне с това име се представя. Тя е комуникативна. Твърди, че не прави секс преди разговор с клиента. Не се оплаква от липса на работа, но деликатно злепоставя конкуренцията, и по-специално – жриците от София. Разказва и за интересни срещи с клиенти. Споделя още, че баща й бил сводник, имал завидно състояние, давал й пари, но не я пускал да излиза никъде. След тежкия разговор Джесика обявява и тарифата си – 70 евро за един час. \r\n\r\n Втората среща е с Мая. Работи под това има, въпреки че е родена мъж. Поръчваш си я по интернет. Трудно й е да отговори на изискванията на по-интелигентните клиенти, но се старае. „Дали ще си с жена или с травестит, разликата е много малка. Ние можем да задоволим мъжа по друг начин”, категорична е Мая. От 10 години е в професията. Стартът й е бил на площад „Македония”. На улицата била унижавана от полицаи. В София платеният секс не свършва с травестити. Поставени лица си поръчват и жиголо през сайт. Уговарят се да му платят 50 лева само за компания. На адрес в центъра на града се явява 23-годишният Крис, който живее и учи в Студентски град. Казва, че предоставя сексуални услуги отвреме навреме и подбира клиентите си. Не харесва възрастни мъже, въпреки че те най-много го търсели. След разговор е готов да се съблече срещу още 20 лева след първоначалните 50. На тръгване учтиво предлага нова среща още същата вечер. \r\n\r\n Засега проституцията е личен избор. За някои - въпрос на оцеляване с бързи пари, за други - просто удоволствие. Според българското законодателство обаче  сводничеството, трафикът на хора с цел проституция и предоставянето на помещения за секс са престъпления! \r\n \r\n  \r\n \n\t\t\t\t\t\t", "date": "2020.01.28", "title": "Евтини мъже подбиха бизнеса на проститутките в Студентски град\r\n\r\n"}
{"url": "http://www.bnews.bg/article/265512-geshev_otryaza_radev_za_sreshta_na_chetiri_ochi", "text": "\n След като информацията за питането на главния прокурор до Конституционния съд за \"недосегаемостта\" на Румен Радев стана публично достояние, от администрацията на държавния глава са направили опит да поканят за среща Иван Гешев в президенството. \r\n\r\n \"24 часа\" научи от сигурни източници на \"Дондуков\" 2, че главният секретар на президента Димитър Стоянов на няколко пъти е търсил връзка с Гешев, но такава не е осъществена. От президентството останали силно изненадани, че Иван Гешев отклонил поканата на Румен Радев за среща на \"четири очи\". \r\n \n\t\t\t\t\t\t", "date": "2020.01.28", "title": "Гешев отряза Радев за среща на четири очи "}
