{"url": "http://www.bnews.bg/article/260076-vazhno_prezaredi_balgariya_se_yavyava_na_evroizborite_na_26_may_s_nomer_26", "text": "\n Евродепутатът Николай Бареков разкри важна информация. \"Движение Презареди България\" ще се яви на изборите на новия Европейски парламент с бюлетина номер 26. \r\n\r\n Ето какво написа Бареков: \r\n\r\n \"На 26- ти с 26- ти да презаредим България и да им разкажем играта на боклуците от статуквото + слугите им баджак медии.\" \r\n\r\n \r\n \n\t\t\t\t\t\t", "date": "2019.04.24", "title": "ВАЖНО! \"Презареди България\" се явява на евроизборите на 26 май с номер 26!"}
{"url": "http://www.bnews.bg/article/260072-sarbiya_i_kitay_dadoha_start_na_golyama_investitsionna_programa", "text": "\n Сръбска делегация, водена от президента Александър Вучич, подписа днес в Пекин серия от договори за сътрудничество с Китай, предаде Танюг. \r\n\r\n Един от подписаните документи е меморандум за сътрудничество с китайския консорциум Power Construction Compаny и азербайджансакта компания AzVirt за изпълнение на проект за участък от околовръстен път около Белград, включващ и мост на Дунав, на обща стойност 500 милиона евро. \r\n\r\n С китайската компания CRBC е подписан общ договор за реконструкция и модернизация на железопътната част от Коридор 10 от Белград до границата със Северна Македония, която е важна за свързването на Централна Европа с гръцкото пристанище Пирея. \r\n\r\n Сръбското министерство на строителството, транспорта и инфраструктурата и китайското министерство на търговията се договориха да създадат работна група за инвестиционно сътрудничество в рамките на съществуващата междуправителствена комисия за търговско и икономическо сътрудничество на Сърбия и Китай. \r\n\r\n Двете страни подписаха и меморандум за сътрудничество по проекта за изграждане на метро в Белград и споразумение за сътрудничество с китайската компания CRBC за създаване на сръбско-китайски индустриален парк в Сърбия. \r\n\r\n Очаква се по време на посещението на сръбската делегация в Китай да бъдат подписани още споразумение за стопанско-техническо сътрудничество между правителствата на двете страни, договор за кредит от китайската банка EXIM за строителството на Коридор 11, както и план за двустранно сътрудничество между двете правителства в рамките на инициативата \"Един пояс - един път\". \r\n \n\t\t\t\t\t\t", "date": "2019.04.24", "title": "Сърбия и Китай дадоха старт на голяма инвестиционна програма"}
{"url": "http://www.bnews.bg/article/260070-ns_prehvarli_fonda_za_prestrukturirane_na_banki_kam_bnb", "text": "\n Парламентът прехвърли Фонда за преструктуриране на банки към Българската народна банка с окончателните промени в Закона за възстановяване и преструктуриране на кредитни институции и инвестиционни посредници. Това е мярка като част от плана за присъединяване на страната ни към ERM II и Банковия съюз. \r\n\r\n Фондът за преструктуриране на банки ще се прехвърли към Централната банка и в него ще се обособят два подфонда, гласуваха депутатите. С единия подфонд ще се финансира прилагането на инструментите и правомощията за преструктуриране по закона. В другия - ще се събират вноски в съответствие с европейския регламент и прехвърлянето им към Единния фонд за преструктурирането. \r\n\r\n С приетите поправки депутатите решиха функциите по учредяването на Мостова банка и дружество за управление на активи да се прехвърлят от Фонда за гарантиране на влоговете в банките към органа за преструктуриране - БНБ. \r\n\r\n При изпълнение на задачите и упражняване на правомощията си националните органи за преструктуриране ще прилагат европейския регламент до датата на установяване на тясно сътрудничество с Европейската централна банка. Така ще се регламентира ролята на Единния съвет по преструктуриране и националния орган за преструктуриране в национална рамка преди присъединяването на България към Единния механизъм за преструктуриране, чрез който се спасяват банки. \r\n\r\n Споразумението за установяване на тясно сътрудничество с Европейската централна банка се очаква най-рано през лятото на тази година. По регламент Единният фонд за преструктуриране е свързан с втория стълб на Банковия съюз. \r\n \n\t\t\t\t\t\t", "date": "2019.04.24", "title": "НС прехвърли Фонда за преструктуриране на банки към БНБ"}
{"url": "http://www.bnews.bg/article/260071-misteriozen_chovek_ostavil_klyucha_ot_kashtata_za_gosti_na_manolev_v_obshtina_sandanski", "text": "\n Александър Манолев е открит и разпитан, утре ще разберете и други неща, заяви по време на брифинг говорителят на главния прокурор Румяна Арнаудова по повод възложени проверки от главния прокурор Сотир Цацаров относно изнесени в медиите твърдения за злоупотреби с евросредства от страна на бившия зам.-министър на икономиката Александър Манолев. \r\n\r\n \"В началото на миналата седмица ВКП се самосезира и започна проверки. Прокуратурата обяви, че е самосезирала и КПКОНПИ. Предмет на разследването са злоупотреби с европейски средства\", припомни тя. \r\n\r\n Арнаудова обясни, че четвъртък до днес са извършено множество процесуално-следствени действия. Говорителят на главния прокурор посочи, че са изискани разрешения от община Благоевград и Сандански за строителство на къщата и басейна. \r\n\r\n \"В петък се извършиха действия по претърсване на трите адреса, като единият беше на къщата за гости. Там не намерихме никой. Претърсването е осъществено с представител на общината\", посочи тя, като обясни, че жилищата, които е претърсвала прокуратурата са били видимо почистени. \r\n\r\n \"На 17 април някой е минал през Общината и е оставил ключ на къщата и е помолил \"моля ви не разбивайте\", допълни тя. \"Не получаваме съдействие от Община Сандански и не са предадени документите, които разследващите органи са искали. Служителите не желаят да свидетелстват за нас, и не си спомнят кой е оставил ключа и е донесъл декларацията. Това е затруднението ни там\", добави Арнаудова. \r\n\r\n \"Александър Манолев е открит, разпитан е, ще разберете други неща утре. Ще получите пълен обем за информация. Част от действията продължават и в момента\", заяви тя. По думите й ако се потвърдят обвиненията санкциите са до 6 години лишаване от свобода. \r\n\r\n Говорителят на главния прокурор заяви, че Елена Йончева ще бъде разследвана за използване на къщи за гости не по предназначение, катовсички останали. Главният прокурор Сотир Цацаров възложи проверка относно ползвани не по предназначение къщи за гости, финансирани със средства на ЕС, от семейството на народния представител Елена Йончева. \r\n\r\n \"За Eлена Йончева, така както и за останалите проверки за всички 746 къщи, ще се извършват абсолютно аналогични действия. Изискване на документи, справки в община, районно управление, снемане на обяснение от лица, ако се наложи\", посочи тя. \"Стартира тази сутрин проверката срещу г-жа Йончева, така че е много рано да кажем какъв ще бъде резултатът, от това което започваме\", добави Арнаудова. \r\n\r\n Прокуратурата има съмнения, че в част от къщите за гости, финансирани с европейски средства, не се извършва туристическа дейност.  Първата проверка от прокуратурата е за къщите за гости, финансирани от държавен фонд \"Земеделие\", те са 746. Общата стойност на финансирането е 202 млн. лв.\", обясни тя. \r\n\r\n \"Втората проверка касае закупуване на моторни превозни средства, като те са били предназначени за неземеделски нужди, като в тях се включват джипове. Установени са финансирани атв-та и яхти\", посочи Арнаудова. По думите й главният прокурор Сотир Цацаров е назначил 3-ма прокурори за водещи разследването. Тя отбеляза, че в хода на проверката ще бъдат изисквани документи, ще се разследва на място и ще се преглежда регистърът за броя на настаняваните туристи. \r\n\r\n \"Съмненията на прокуратурата са, че в част от тези къщи не се осъществява каквато и да е туристическа дейност, въпреки, че бизнес  плановете, които са послужили за отпускане на европейското финансиране са посочили това като основна дейност\", добави Арнаудова. \"За част от къщите за гости бенефициентите са били изрядни по документи търговци, но реално след като изтече 5-годишен мониторингов срок, къщите остават за ползване на бенефициентите\", изтъкна говорителят на главния прокурор. \r\n\r\n \"Имаме основание да считаме, че част от тях не се ползват по предназначение. Има определени населени места, където не се допуска европейско финансиране, защото това са райони с развит туризъм. Имаме информация, че част от къщите се намират на забранени места\", уточни тя, като изтъкна, че част от тези сгради се намират по българското Черноморие. \r\n\r\n В прокуратурата постъпи сигнал срещу Красимир Каракачанов, проверката е поверена на КПКОМПИ, каза говорителят на главния прокурор  по повод медийни публикации, че министър Красимир Каракачанов притежава недекларирани имоти. \r\n\r\n \"Постъпи сигнал, разпоредената проверка е поверена на КПКОМПИ, защото Красимир Каракачанов е министър\", заяви тя. \"По силата на закона това е компетентният орган, който може да извършва проверки\", допълни Арнаудова. \r\n \n\t\t\t\t\t\t", "date": "2019.04.24", "title": "Мистериозен човек оставил ключа от къщата за гости на Манолев в община Сандански"}
{"url": "http://www.bnews.bg/article/260065-do_dve_sedmitsi_shte_priklyuchi_remontat_v_angiografskata_zala_na_mbal_hristo_botev_vratsa", "text": "\n „Близо 800 хил. лв. е инвестицията за инвазивната кардиология във Враца. Това са капиталови средства, отпуснати от Министерството на здравеопазването за МБАЛ „Христо Ботев“, които са предвидени за ремонта на ангиографската зала и за закупуване на медицинския апарат. Целта е жителите на областта, чието здравословно състояние изисква диагностика и лечение в инвазивна кардиология, да не се налага да пътуват, а да получават необходимата им медицинска помощ на място“. Това заяви председателят на Съвета на директорите и представител на МЗ в борда на МБАЛ „Христо Ботев“ Цветанка Димова при посещението си в лечебното заведение. На място тя се запозна с напредъка при изпълнението на строително-ремонтните дейности.  \r\n\r\n Димова подчерта, че причините за забавянето в изпълнението на проекта имат чисто технически характер: „Пречката беше от инженерно естество – свързана със съотношението между нивото на пода и поставката, върху която трябва да бъде монтиран апаратът. Важното е, че намерихме решение и работата продължава усилено“. \r\n\r\n Близо 800 хил. лв. е инвестицията за инвазивната кардиология \r\n\r\n „Близо 800 хил. лв. е инвестицията за инвазивната кардиология във Враца. Това са капиталови средства, отпуснати от Министерството на здравеопазването за МБАЛ „Христо Ботев“, които са предвидени за ремонта на ангиографската зала и за закупуване на медицинския апарат. Целта е жителите на областта, чието здравословно състояние изисква диагностика и лечение в инвазивна кардиология, да не се налага да пътуват, а да получават необходимата им медицинска помощ на място“. Това заяви председателят на Съвета на директорите и представител на МЗ в борда на МБАЛ „Христо Ботев“ Цветанка Димова при посещението си в лечебното заведение. На място тя се запозна с напредъка при изпълнението на строително-ремонтните дейности.  \r\n\r\n Димова подчерта, че причините за забавянето в изпълнението на проекта имат чисто технически характер: „Пречката беше от инженерно естество – свързана със съотношението между нивото на пода и поставката, върху която трябва да бъде монтиран апаратът. Важното е, че намерихме решение и работата продължава усилено“. \r\n\r\n Министерството има уверението на изпълнителя, че дейностите ще приключат в рамките на две работни седмици, веднага след което ще започне монтажът и на самия апарат, стана ясно още от думите на председателя на Съвета на директорите. \r\n\r\n Министерството на здравеопазването стриктно ще следи и реализацията на останалите проекти, предвидени в инвестиционната програма на МЗ за болницата във Враца. За 2019 г. е планирано закупуването на хемодиализини апарати и кресла, ремонт и оборудване на акушеро-гинекологичното отделение на областната болница, за което вече е обявена обществена поръчка, както и ремонт на съдебномедицинското отделение на лечебното заведение. За целта Министерството на здравеопазването е одобрило инвестиция в размер на близо 500 хил. лв. \r\n\r\n Вече е факт и договорът между Министерството на здравеопазването и областната болница за субсидиране по реда на Наредба № 3. Лечебното заведение ще получи субсидията за първите 4 месеца на годината и персоналът ще получи възнагражденията си навреме. \r\n\r\n С всичко това реално се  изпълнява ангажиментът на министерството за оздравяване на областната болница във Враца. \r\n \n\t\t\t\t\t\t", "date": "2019.04.24", "title": "До две седмици ще приключи ремонтът в ангиографската зала на МБАЛ „Христо Ботев“ - Враца"}
{"url": "http://www.bnews.bg/article/260075-ofshornite_zoni_veche_izprashtat_informatsiya_do_sluzhbite_v_balgariya", "text": "\n Офшорните зони вече изпращат и получават информация за българските граждани, които оперират с пари на тяхна територия. Информацията постъпва в службите у нас и в НАП, заяви доц. Тодор Коларов, международен експерт в сферата на конфискацията на престъпни активи и противодействието на прането на пари и консултант на Службата на ООН по време на бизнес семинар \"Новите изисквания към бизнеса по Закона за мерките срещу изпирането на пари\", организиран от ABCnews.bg. \r\n\r\n Според Коларов криенето на пари в чужбина постоянно се затяга. Вече 77 страни си обменят информация и техният брой се увеличава. Информацията се обменя по международния механизъм Common Reporting Standart. Той коментира, че по международните стандарти, на запад като си бил в политиката оставаш в нея завинаги и подлежиш на проверки от обществото за пари и имоти. Докато в България се смята, че си излязъл от нея след една година от напускането на властта. Коларов смята, че в близко бъдеще и това ще се промени в страната. \r\n\r\n До 10 януари 2020 г. България трябва да експонира петата директива на Европейската комисия за мерките срещу прането на пари, обяви на семинара Георги Денборов, адвокат по данъчно право. До тогава ще се въведе централно събиране на данни във всяка държава. В директивата се предвижда да се затегнат мерките с разплащанията и търговията с виртуалните валути. Всяка страна-членка трябва да намали прага на паричната стойност на анонимните предплатени карти. Очаква се разширение на правомощията на Агенцията за финансово разузнаване. \r\n\r\n В бъдеще самото общество ще може да извършва контрол на юридическите лица, защото ще трябва да се създаде публичен регистър на реалните собственици на фирмите, обясни Денборов. Освен това ще се направят централизирани банкови и платежни регистри. В тях ще бъдат вписани банковите и платежните сметки на клиентите. \r\n\r\n  около 2600 човека и фирми годишно за пране на пари. Едва 46 от тях са приключили със съмнения. \r\n\r\n Георги Денборов e адвокат на самостоятелна практика с дългогодишен опит в данъчното право. Работил е в данъчния отдел на Ernst & Young (EY Bulgaria), в отдела по международни данъчни преструктурирания на адвокатска кантора Sutherland Asbill & Brennan във Вашингтон, завършил е магистратура по международно данъчно облагане в Университета \"Джорджтаун\" във Вашингтон. От февруари 2018 г. води лекционен курс по Финансово право в НБУ. \r\n\r\n ф е международен експерт в сферата на конфискацията на престъпни активи и противодействието на прането на пари. Консултант на Службата на ООН по наркотици и престъпност (Афганистан и Пакистан - 2017 г.; Нигерия - 2016 г.; Иран, Казахстан, Киргизстан, Узбекистан и Туркменистан - 2015 г.) и на Европейската комисия (Хърватия - 2012 г.). \r\n\r\n Лектор и модератор в международни форуми, организирани от Службата на ООН по наркотици и престъпност (Душанбе - 2017 г.; Абуджа и Лагос - 2016 г.; Алмати - 2015 г.) и Европейската комисия (Брюксел - 2016 г. и Сиракуза - 2014 г.). \r\n\r\n През 2018 г. е избран за председател на международната междуправителствена организация Регионална антикорупционна инициатива, в която членуват 10 държави от региона. Доцент е в НБУ и Американския университет в България. Магистър по право от СУ \"Климент Охридски\" и Джорджтаунския университет в САЩ, доктор по Право на ЕС от ПУ \"Паисий Хилендарски\" и доктор на науките в сферата на сигурността от НБУ. \r\n \n\t\t\t\t\t\t", "date": "2019.04.24", "title": "Офшорните зони вече изпращат информация до службите в България"}
{"url": "http://www.bnews.bg/article/260069-ruski_olimpiyski_shampion_izdahna_na_44_godishna_vazrast", "text": "\n Шампионът по хандбал с тима на Русия от Олимпийските игри в Сидни през 2000 година Сергей Погорелов е починал, съобщи ТАСС, цитирайки Федерацията по хандбал на Русия. \r\n\r\n Причините за смъртта на 44-годишния Погорелов все още не се съобщават. \r\n\r\n В състезателната си кариера 197-сантиметровият хандбалист има още бронзов медал от Олимпийските игри в Атина, златен медал от световното първенство в Япония през 1997 година, златен медал от европейското първенство в Испания през 1996 година и сребро от Евро 94 в Португалия. \r\n\r\n През 1998-а бе избран в Звездния отбор на Европейското първенство в Италия. \r\n\r\n Погорелов прекрати състезателната си кариера през 2004 година. \r\n\r\n   \r\n \n\t\t\t\t\t\t", "date": "2019.04.24", "title": "Руски олимпийски шампион издъхна на 44-годишна възраст"}
{"url": "http://www.bnews.bg/article/260068-mazh_izdahna_na_praga_na_peta_gradska_v_sofiya", "text": "\n Мъж е издъхнал на прага на Пета градска болница в София. Той е бил пациент на здравното заведение, но днес е бил изписан. Буквално на прага на болницата му става лошо, а малко по-късно е починал. За драмата разказва Пламен Стойков, който публикува пост във Фейсбук за трагичния случай. \r\n\r\n Ето какво пише той: \r\n\r\n \r\n\r\n \"Днес 24.04.19 в София отидох да помогна на приятел да вземе вуйчо си от 5-та градска изписан здрав ... Болният в момента който излезе пред болницата рухна на земята и почна да стене. 30 минути съм се молил някой да излезе да го види защото видимо не е добре . След това се обадих на 112 , които дойдоха след още 30 минути , като лицето от 112 ме пита за адреса на 5-та градска в София ( представете си го ). Забелязах че виталния статус на човека бързо спада , отново никаква помощ от болницата, която го е изписала здрав . Линейката дойде и се оказа че има вода в белия дроб . ПОЧИНА 2 минути по-късно на улицата като куче пред болницата . Между временно една жена излезе от болницата докато още човека беше жив и каза че се преструвал и нищо му нямало, друга излезе да го разпитва за социалния му статус и дали е осигурен, никой не му помогна . Моля да се даде гласност и да се сезира който трябва за това безхаберие.\" \r\n\r\n От Спешна помощ обясниха, че когато екипът е отишъл на място, мъжът вече е бил издъхнал. \"Сигналът за инцидента е подаден в 11,54 часа, но тогава няма свободен екип. В 12,13 часа наш екип тръгва и за 13 минути е на място. Лекарите от Спешна помощ са предприели реанимационни действия, включително и пациентът е бил интубиран, но без резултат\", обясниха от Бърза помощ. \r\n\r\n Директорът на Пета градска болница д-р Борил Петров е запознат със случая и е разпоредил проверка. \"Пациентът е бил за четвърти път при нас на лечение от началото на годината. Става въпрос за мъж на 71-72 години. За първи път го приемаме на 25 февруари, след това на 5 март, след това на 2 април и на 18 април. Той е бил с множество заболявания и днес е бил изписан в добро общо състояние. Внезапно му прилошава на излизане от болницата. Тепърва ще се установи причината за смъртта. Може да се касае и за внезапна смърт. Към момента това е информацията. Пак ще кажа, че съм разпоредил проверка, за да се изясни всичко по случая\", обясни д-р Петров. \r\n \n\t\t\t\t\t\t", "date": "2019.04.24", "title": "Мъж издъхна на прага на Пета градска в София"}
{"url": "http://www.bnews.bg/article/260067-aezh_nedopustimo_e_bnt_da_bade_upravlyavana_ot_chovek_kato_koshlukov", "text": "\n Асоциацията на европейските журналисти – България (АЕЖ) протестира остро срещу решението на Съвета за електронни медии да назначи Емил Кошлуков за временно изпълняващ длъжността генерален директор на Българската национална телевизия, обявиха от организацията. \r\n\r\n \"В цял свят се гледа с подозрение на прескачането от политиката в журналистиката и е абсолютно несъвместимо със статута на БНТ като обществена телевизия да бъде управлявана, макар и временно, от човек с биографията на г-н Кошлуков\", се казва в изявлението. \r\n\r\n По-рано днес Съветът за електронни медии СЕМ одобри Емил Кошлуков за временно изпълняващ длъжността генерален директор на БНТ, след като излезе окончателното съдебно решение с присъда за титуляра Константин Каменаров и той се налага да напусне поста предсрочно. \r\n\r\n Членове на регулатора коментираха по време на днешното заседание, че са провели серия от разговор с потенциални кандидати за и.д., но сред тях единствен Кошлуков е приел номинацията. \r\n\r\n \"Още по-притеснително е, че Кошлуков дойде в БНТ след деклариран стаж в телевизия “Алфа” на партия “Атака”, чийто лидер има три присъди за хулигански прояви. А идеологията на партията би могла да се определи като екстремистка и антиевропейска. \r\n\r\n Tози избор оставя съмнение, че позицията на генералния директор на обществената медия е зависима от интересите на управляващата коалиция, от която тази партия е част. И това се случва в период преди избори, което е сериозна опасност за безпристрастността на медията\", допълват от АЕЖ. \r\n\r\n Оттам посочват още, че \"самият престой на г-н Кошлуков в националната телевизия вече е белязан от непрофесионални журналистически практики, кулминиращи с неприличен жест в ефир. \r\n\r\n Днешното решение на СЕМ може да бъде сравнено с подобен неприличен жест към свободата на словото и към цялото българско общество. АЕЖ настоява СЕМ бързо да преразгледа това свое решение, преди то да доведе до още по-голяма имиджова щета за телевизията след осъждането на досегашния генерален директор, избран от Съвета за електронни медии.\" \r\n \n\t\t\t\t\t\t", "date": "2019.04.24", "title": "АЕЖ: Недопустимо е БНТ да бъде управлявана от човек като Кошлуков!"}
{"url": "http://www.bnews.bg/article/260061-komisiyata_za_finansov_nadzor_zapochna_proverki_na_evrohold_balgariya", "text": "\n Предвид високия обществен интерес към сделката за придобиването на активите на ЧЕЗ Груп в България, Комисията за финансов надзор (КФН) се самосезира и започва проверки в „Еврохолд България“ АД и в основни дружества от финансовия холдинг. \r\n  \r\nОсновната цел на Комисията е да провери финансовото състояние и капацитет на холдинга с оглед бъдещите придобивания, включително на „ЧЕЗ Разпределение България“ АД и „ЧЕЗ Електро България“ АД, съобщиха от КФН. \r\n\r\n По закон електроразпределителните дружества са част от националната европейска критична инфраструктура с пряко отношение към въпросите на националната сигурност. С предприетите от Комисията действия по проверка на получилия ексклузивност за придобиването на активите на ЧЕЗ Груп в България - „Еврохолд България“ АД, КФН спазва своето обещание за стриктен надзор по отношение на поднадзорните лица и публични дружества, както и прозрачна и навременна комуникация с обществеността. \r\n  \r\nЗа назначените проверки са информирани прокуратурата и ДАНС, като същите ще бъдат уведомени, както за резултатите от проверките, така и своевременно, ако се констатират факти и обстоятелства навеждащи на заключения за извършени нарушения. \r\n \n\t\t\t\t\t\t", "date": "2019.04.24", "title": "Комисията за финансов надзор започна проверки на „Еврохолд България“"}
{"url": "http://www.bnews.bg/article/260074-povtorno_otneha_shofyorskata_knizhka_na_lyutvi_mestan", "text": "\n Прокуратурата е събрала достатъчно доказателства, че Лютви Местан не е бил толкова изряден шофьор и затова повторно му отне книжката, съобщи говорителят на главния прокурор Румяна Арнаудова. \r\n\r\n Свидетелството за управление му беше веднъж отнето след катастрофата, при която загина 6-месечно бебе, но съдът отмени тази мярка с аргумента, че Местан не е обществено опасен. \r\n\r\n Прокуратурата е събирала доказателства дали Местан е изряден шофьор. Оказало се, че той не се намира на адреса, на който официално е обявил, че живее. Затова и всъщност книжката му досега не е била взета изобщо, тъй като от СДВР не са успели да го открият и да му я изземат още първия път. \r\n\r\n Освен това от 2013 г. до момента той има издадени едно наказателно постановление, един акт и 13 фиша - всичките за превишена скорост. Санкциите са в размер от 100 до 300 лв. \r\n\r\n На 14.04.2019 г. под наблюдението на Окръжна прокуратура -Кърджали започна разследване по досъдебно производство за установяване на причините за настъпило пътно-транспортно произшествие на път І-5, км. 361, водещ от Кърджали към ГКПП-Маказа, при което е причинена смърт на 6-месечно дете. \r\n\r\n На 15.04.2019 г. Лютви Местан е привлечен към наказателна отговорност. Събраните до момента доказателства са дали основание да се приеме, че обвиняемият е извършил нарушения на чл.35 и чл.47 от Закона за движение по пътищата, в резултат на което по непредпазливост е причинил смъртта на малолетната Е.А. \r\n\r\n До главния прокурор постъпиха молби от пострадалите родители на починалото дете за осъществяване на постоянен надзор върху разследването. \r\n\r\n Главният прокурор Сотир Цацаров разпореди на прокурори от Върховна касационна прокуратура да оказват засилена методическа помощ на наблюдаващите прокурори от Окръжна прокуратура - Кърджали като прецени, че досъдебното производство се отличава с фактическа и правна сложност и е със засилен обществен интерес, тъй като обвиняемият Местан е публична личност, лидер на политическа партия. Взети са под внимание и отправените молби за това от родителите на пострадалото дете. \r\n\r\n По делото предстои да бъдат извършени множество процесуално следствени действия и да бъде привлечен по - голям експертен и аналитичен ресурс. Това налага оказването на организационна помощ и цялостна подкрепа на наблюдаващите прокурори от ОП - Кърджали, съобщиха по-рано от прокуратурата. \r\n \n\t\t\t\t\t\t", "date": "2019.04.24", "title": "Повторно отнеха шофьорската книжка на Лютви Местан"}
{"url": "http://www.bnews.bg/article/260060-kabinetat_si_otpusna_3_mln_leva_za_novata_agentsiya_za_patna_bezopasnost", "text": "\n Правителството одобри допълнителни разходи по бюджета на Министерския съвет за 2019 г. в размер на 2 935 000 лв. за обезпечаване на дейността на създадената през февруари т.г. Държавна агенция „Безопасност на движението по пътищата”, специализиран орган към Министерския съвет. \r\nПредвидените средства са необходими с цел осъществяване на функциите на агенцията за ръководство, координиране и контрол на политиката за повишаване на безопасността на движението по пътищата, включително и за създаване на административен капацитет. \r\n\r\n Необходимият ресурс ще бъде осигурен за сметка на бюджетите на Министерството на регионалното развитие и благоустройството и Министерството на транспорта, информационните технологии и съобщенията, както и чрез преструктуриране на разходите по централния бюджет за 2019 г. \r\n  \r\n \n\t\t\t\t\t\t", "date": "2019.04.24", "title": "Кабинетът си отпусна 3 млн. лева за новата агенция за пътна безопасност"}
{"url": "http://www.bnews.bg/article/260057-bdzh_puska_nad_19_000_dopalnitelni_mesta_vav_vlakovete_za_praznitsite", "text": "\n „БДЖ-Пътнически превози” ЕООД ще осигури над 19 000 допълнителни места в съставите на някои влакове, които пътуват по основните направления в страната. Увеличаването на капацитета от седящи места във влаковете се прави с цел да бъде осигурено удобното придвижване на клиентите по време на почивните дни по повод Великден, Денят на труда (1 май) и Денят на Храбростта (Гергьовден) поради засиления интерес към пътуване през този период, съобщиха от дружеството. \r\nОт 25 април до 6 май включително, с увеличени състави ще пътуват някои влакове по следните маршрути: София-Варна-София; София-Бургас-София; София-Пловдив-София; София-Свиленград-София; София-Стара Загора-София; София-Горна Оряховица-София; София-Лом-София; София-Видин-София; София-Благоевград-София; София-Кюстендил-София; София-Петрич-София; Варна-Пловдив-Варна; Септември-Добринище-Септември. \r\n\r\n \r\n„БДЖ-Пътнически превози” ЕООД напомня на своите клиенти, че при закупуване на билети за отиване и връщане, могат да ползват от 10 до 30% намаление от редовната цена на билета в зависимост от различните търговски оферти на дружеството. Клиентите на националния железопътен превозвач могат да получат подробна информация за свободните места във влаковете през почивните дни от служителите на гишетата „Информация” и билетните каси в железопътните гари и бюра в страната или на националния информационен телефон 0700 10 200. \r\n\r\n   \r\n \n\t\t\t\t\t\t", "date": "2019.04.24", "title": "БДЖ пуска над 19 000 допълнителни места във влаковете за празниците"}
{"url": "http://www.bnews.bg/article/260066-losho_momiche_s_premiera_v_moskva", "text": "\n Игралният филм на БНТ – „Лошо момиче“, който се излъчва в родните кина от 12 април, ще бъде представен по време на 41-ото издание на Московския международен филмов фестивал (18-25 април 2019). Премиерата на българската продукция в руската столица е днес, 24 април, от 21:30 ч. московско време в Multiplex Cinema October с участието на режисьора и сценарист на филма Мариан Вълев. Това е второто участие на „Лошо момиче“ на международен филмов форум, след „София филм фест“, където продукцията бе едно от 10-те заглавия в специалната селекция „Ново българско игрално кино“. В Москва филмът на обществената медия отново ще бъде сред ексклузивните прожекции извън конкурсната програма в категорията Films Around the World, в която ще бъдат представени продукции от Македония, Мексико, Китай, Япония, САЩ, Франция, Индия, Ирландия и други. \r\n\r\n Международният кинофестивал в руската столица, чийто президент е  знаменитият руски режисьор, сценарист, актьор и продуцент Никита Михалков, е вторият най-стар филмов фестивал в света след Венецианския. За първи път Московския международен филмов фестивал се провежда през 1935 г., а от 1959 г. се превръща в ежегодно събитие. \r\n\r\n През последните 20 години журито на фестивала е ръководено от едни от най-големите световни режисьори - Тео Ангелопулос, Маргарете фон Трота, Алън Паркър, Глеб Панфилов, Жан-Жак Ано, Люк Бесон, Ричард Гиър, Джералдин Чаплин, Ектор Бабенко и др. \r\n \n\t\t\t\t\t\t", "date": "2019.04.24", "title": " „Лошо момиче“ с премиера в Москва "}
{"url": "http://www.bnews.bg/article/260059-toto_ot_skandau_chaka_bebe_priyatelkata_mu_kristin_vse_oshte_krie_che_e_bremenna", "text": "\n Щастлива новина обикаля светските среди и гласи, че Тото от група №1 за 2018 година  СкандаУ и приятелката му – танцьорката Катрин Петринска, са в очакване на първородната си рожба, научи ексклузивно HotArena. \r\n\r\n Катрин е в първите месеци от бременността и затова с Йонислав Йотов, както е истинското име на певеца, не бързат да съобщават радостната вест официално. \r\n\r\n Тя учуди мнозина, появявайки се на светски събития с половинката си от началото на годината до сега, облечена в широки дрехи, имайки предвид, че физически изглежда перфектно заради танците и излишни килограми не могат да я притесняват. \r\n\r\n После феновете на „Скандау“ се зачудиха защо хореографката не взе участие на концерта на групата в „Арена Армеец“ на 6 април, а сцената все пак бликаше от танцьори, измежду които Кристин не бе забелязана. \r\n\r\n През последната седмица Петринска пусна стори в Инстаграм, в което съобщи, че до края на годината няма да води тренировки по танци, а уроците ще се провеждат от нейна заместничка.   \r\n\r\n В крайна сметка, че причината за това е бременност, бе потвърдено от близки до двойката. \r\n\r\n Пожелаваме на Кристин лека, приятна и щастлива бременност! \r\n\r\n Напомняме, че Петринска и Тото са двойка от има – няма една година. В средата на 2018 г. стана ясно, че хитовият певец се е разделил с дългогодишната си изгора Яна Червенкова заради изневяра от негова страна. На малко по-късен етап в живота му се появи Кристин, или поне той реши по-късно да я представи пред обществото като официална негова половинка. \r\n \n\t\t\t\t\t\t", "date": "2019.04.24", "title": "Тото от „СкандаУ“ чака бебе! Приятелката му Кристин все още крие, че е бременна!"}
{"url": "http://www.bnews.bg/article/260073-746_kashti_za_gosti_za_202_mln_lv_sa_postroeni_s_evropari_prokuraturata_ima_samneniya_che_chast_ot_kashtite_za_gosti_na_elena_yoncheva_ne_funktsionirat_kato_takiva", "text": "\n С пари по европроекти са построени 746 къщи за гости на стойност 202 милиона лева, каза говорителят на главния прокурор Румяна Арнаудова. Част от обектите са в защитени зони по морето. Установено е обаче, че с европари са купени яхти, джипове, АТВ-та и два катамарана. \r\n\r\n За АТВ-тата собствениците обяснили, че ще ги ползват до труднодостъпни райони, за да правят разкопки. А за катамараните - че ще водят туристи на разходки по Дунав и в морето. \r\n\r\n Прокуратурата има съмнения, че част от къщите за гости на Елена Йончева не функционират като такива. Други пък вероятно с фалшиви документи са отчитали, че са приемали гости. \r\n\r\n До момента в прокуратурата няма нито един сигнал за нередност с тези процедури. \r\n\r\n По повод имота, за който се твърди, че е на Александър Манолев, Арнаудова уточни, че проверката вече е по същество и се проверява кои гости са били в тези къщи. Прокуратурата смята, че младата Ана Димитрова, не чието име се водят няколко обекта, е подставено лице. Тя вече е разпитана, междувременно в общината в Сандански някой е оставил ключ за къщата на Манолев в общината и оставил бележка с призив да не се разбиват врати. \r\n \n\t\t\t\t\t\t", "date": "2019.04.24", "title": "746 къщи за гости за 202 млн. лв. са построени с европари! Прокуратурата има съмнения, че част от къщите за гости на Елена Йончева не функционират като такива!"}
{"url": "http://www.bnews.bg/article/260064-pochina_edin_ot_chlenovete_na_legendarnata_grupa_wild_cats", "text": "\n Рок изпълнителят Дик Ривърс  от групата „Wild Cats\" е починал тази нощ от рак, предава френския вестник „Фигаро”. \r\n\r\n Трагичната новина съобщи неговият мениджър Денис Сабуре в профила си в Twitter. \"С голяма тъга съобщавам, че Дик Ривърс умря тази нощ от рак”, написа Сабуре. Дик Ривърс имаше дълга кариера, обхващаща повече от половин век. \r\n\r\n Той, заедно с Джони Холидей и Еди Мичъл сформират т.нар. \"Света троица на френския рок\". Те са изключително популярни сред любителите на американската и селската музика. \r\n\r\n Ерве Форнери, както е истинското име на звездата, е роден в Ница. Град, към който той винаги е имал силна привързаност. Заедно с Джак Регард, Жан-Клод и Жерар Роболи, той основава групата „Wild Cats” в началото на 60-те години. След това те вземат за модел изкуството на Елвис Пресли. \r\n \n\t\t\t\t\t\t", "date": "2019.04.24", "title": "Почина един от членовете на легендарната група Wild Cats"}
{"url": "http://www.bnews.bg/article/260046-vrachansko_selo_protestira_sreshtu_nezakonen_kuchkarnik", "text": "\n Жители на врачанското село Сиракoво негодуват срещу кучкарник, предаде bTV. \r\n\r\n Местните са на мнение, че приютът за бездомни животни е незаконен, тъй като не е регистриран в Агенцията за безопасност на храните. По тази причина настояват да бъде премахнат. Приютът е изграден от англичанката Хелън Джеймс. Хората обаче се оплакват, че той им пречи и вече са събрали 73 подписа против него. \r\n\r\n Жителите на селото не желаят кучетата да се разхождат по улиците, понеже били агресивни и замърсявали. Според кмета обаче откакто съществувал приютът, проблем с бездомните кучета нямало. \r\n\r\n Въпреки че жена, помагала на собственичката, твърди, че чужденката спасявала болни и сакати кучета и в приюта нямало породисти, местните отричат, посочвайки, че са виждали питбули и ротвайлери сред животните. \r\n\r\n Предстои да се проведе среща с община Борован, с БАБХ и със самата собственичка, за да се потърси решение на проблема. \r\n \n\t\t\t\t\t\t", "date": "2019.04.24", "title": "Врачанско село протестира срещу незаконен кучкарник"}
{"url": "http://www.bnews.bg/article/260056-devet_dushi_sa_zadarzhani_pri_spetsaktsiya_sreshtu_grupa_za_seksualna_eksploatatsiya_video", "text": "\n Специализираната прокуратура повдигна обвинения на девет лица за участие в група за сексуална експлоатация в София, съобщиха от прокуратурата. \r\nТе са задържани при акция на ГДБОП и Спецпрокуратурата в София, след осеммесечно наблюдение. Групата е действала от март 2018 г., според данни към момента. \r\n\r\n По време на операцията са иззети пари в различни валути (равняващи се на около 100 000 лева), телефони, симкарти, флашпамети, компютри, тефтери. Спецсъдът е наложил на осем от тях парични гаранции в размер от 5000 до 15 000 лева, а на един - подписка. \r\n\r\n Прокуратурата е протестирала определението и иска от Апелативния спецсъд да остави ръководителят на групата и двамата от основните организатори в ареста за постоянно. \r\n \n\t\t\t\t\t\t", "date": "2019.04.24", "title": "Девет души са задържани при спецакция срещу група за сексуална експлоатация (ВИДЕО)"}
{"url": "http://www.bnews.bg/article/260049-samo_edna_telefonna_izmama_sled_aresta_na_bandata_ot_gorna_oryahovitsa", "text": "\n Само една телефонна измама е имало, след като миналата седмица полицията арестува банда от Горна Оряховица. Това информира главният секретар на МВР Ивайло Иванов, съобщава \"24 часа\". \r\n\r\n Иванов допълни, че тя е била осъществена от територията на България, а не от Румъния. Именно от северната ни съседка правеха обажданията си членовете на задържаната банда. \r\n \n\t\t\t\t\t\t", "date": "2019.04.24", "title": "Само една телефонна измама след ареста на бандата от Горна Оряховица"}
{"url": "http://www.bnews.bg/article/260047-do_16_mesetsa_zatvor_za_liderite_na_prodemokratichnoto_dvizhenie_v_honkong", "text": "\n Съд в Хонконг осъди на до 16 месеца затвор осем лидери на масовите продемократични протести през 2014 г., след като през миналия месец бяха признати за виновни по обвинения в нарушаване на обществения ред, информира АП. \r\n\r\n На един от обвиняемите е отложена присъдата, тъй като ще бъде опериран. \r\n\r\n С присъдите правителството на полуавтономната китайска територия се опитва да блокира протестите. Обвиненията потенциално можеха да донесат на лидерите присъда до 7 г. затвор. \r\n\r\n Двама лидери получиха до 16 месеца затвор, един от тях е с условно две години, двама получиха по 8 месеца затвор и двама получиха условно 8 месеца, докато друг е осъден на 200 часа общественополезен труд. \r\n\r\n Не е ясно дали ще обжалват присъдите. \r\n\r\n Деветимата са лидери на кампанията \"Окупирай центъра\". \r\n \n\t\t\t\t\t\t", "date": "2019.04.24", "title": "До 16 месеца затвор за лидерите на продемократичното движение в Хонконг"}
{"url": "http://www.bnews.bg/article/260052-haskovski_obshtinar_smenya_delyan_dobrev_v_parlamenta", "text": "\n Зам.-председателят на общинския съвет в Хасково Митко Полихронов става депутат на мястото на подалия оставка заради твърденията за имотни облаги на свои близки Делян Добрев. Това се случва с решение на ЦИК от 23 април, след като преди това четирима души преди него в листата на ГЕРБ отказаха да влязат в парламента. Сред тях беше и главният държавен здравен инспектор Ангел Кунчев. \r\n\r\n \"Приемам с отговорност работата като народен представител. От 11 години съм член на ГЕРБ и е логично да работя и за каузите, и за интересите на гражданите на Хасково и Хасковска област\", коментира Полихронов пред местния сайт Haskovo.net. \r\n\r\n Според него едно от обясненията за отказалите се преди него е, че тези хора от листата не са били членове на ГЕРБ. Изключение прави единствено заместник-министърът на енергетиката Жечо Станков. Той обаче така или иначе е влязъл като народен представител от листата на Бургас. \r\n\r\n След Великденските празници Полихронов ще подаде оставката си в Общинския съвет на Хасково. На неговото място като съветник би трябвало да влезе земеделецът от с. Криво поле Фидан Гаджев. На заседанието на местния парламент през май предстои и избор на нов заместник-председател. \r\n \n\t\t\t\t\t\t", "date": "2019.04.24", "title": "Хасковски общинар сменя Делян Добрев в парламента"}
{"url": "http://www.bnews.bg/article/260055-mariya_ilieva_spi_s_papi_hans_nasko_kolev_predaden_ot_nay_dobriya_si_priyatel", "text": "\n Певицата Мария Илиева заби колегата си Папи Ханс, дочу  HotArena. Това се случи по време на изявите им в „Като две капки вода“. Според запознати, а и според качените снимки в социалните мрежи двамата са станали много близки и дори разхождат заедно сина на певицата Александър. Наскоро Папи Ханс бе споделил видео, на което се вижда, че са в столичен мол с Мария, която си купува двете му книги. \r\nОказа се обаче, че близките отношения на Мария с Папи Ханс са довели до известни дрязги между него и близкия му колега Наско Колев, с когото певицата имаше бурна връзка, пише „Телеграф“. Всеизвестен факт е, че между Мария и Наско има вражда и преди няколко месеца тя затри песните му от YouTube. На феновете прави впечатление, че Колев не подкрепя Папи в социалните мрежи по време на гласуванията за негов „Капките“. \r\n \n\t\t\t\t\t\t", "date": "2019.04.24", "title": "Мария Илиева спи с Папи Ханс! Наско Колев предаден от най- добрия си приятел!"}
{"url": "http://www.bnews.bg/article/260048-izpratiha_signal_do_babh_za_80_tona_agneshko_meso_ot_makedoniya_s_neyasen_pechat", "text": "\n От Националната овцевъдна и козевъдна асоциация са изпратили сигнал до Българската агенция за безопасност на храните за наличието на 80 тона агнешко месо от Македония на българския пазар. Това съобщи във Велико Търново Симеон Караколев, съпредседател на асоциацията, цитиран от БТА. \r\n\r\n Той посочи, че месото се продава в една от търговските вериги и е обозначено с неясен печат, който не гарантира нито произхода му, нито качеството му. \r\n\r\n От асоциацията настояват БАБХ да извърши проверка не само в магазинната мрежа, но и в централните складове, където то се съхранява.  \r\n\r\n По думите на Караколев месото е от кланица в Македония, влязло е в Гърция и от там в България – в три склада в София, Добрич и Пловдив. \r\n\r\n \"Ако БАБХ работи по правилата, то месо, което е с нечетливи печати, трябва да бъде възбранено\", посочи Караколев. По думите му цената на внесеното агнешко месо е с 20% по-ниска от това, което предлагат българските производители.  \r\n\r\n От миналата година българското агнешко и овче месо на пазара се продава със сини печати, припомни той. От асоциацията смятат, че месото от български производители за предстоящите празници, което се продава, е около 200 тона.  \r\n\r\n Фермерската цена на дребно е около 6 лв. на килограм, на едро килограм българско агнешко месо е между 4,50 и 5 лева, а в магазинната мрежа се продава на цени между 13 и 18 лева, уточни съпредседателят на организацията. Той отбеляза, че в големите вериги агнешкото месо на цена под 13 лева за килограм е внос от други държави. \r\n \n\t\t\t\t\t\t", "date": "2019.04.24", "title": "Изпратиха сигнал до БАБХ за 80 тона агнешко месо от Македония с неясен печат"}
{"url": "http://www.bnews.bg/article/260058-spirat_kamionite_ot_dvizhenie_v_nay_natovarenite_chasove_po_praznitsite", "text": "\n Камионите над 12 тона ще бъдат спирани от движение в най-натоварените часове по празниците, каза министърът на регионалното развитие и благоустройството Петя Аврамова на пресконференция в МВР. \r\nЗаради ремонти на магистрала \"Тракия\" могат да бъдат ползвани обходни маршрути. По магистрала \"Хемус\" също има няколко ремонта. Така по пътя към Варна ще има специална организация на движението, като ще се отделят повече ленти за движение в пиковете часове според трафика. Аврамова посочи, че може да се ползва прохода Петрохан и пътя през Искърското дефиле за тези, които пътуват към Северозападна България. \r\n\r\n Транспортният министър Росен Желязков обясни, че е повишена готовността за реакция при терористичен акт до жълта степен на редица институции, след нарочна заповед. И допълни, че това не са извънредни, а по-скоро традиционни мерки с оглед превенция. Това важи за всички гари, автогари, летища и пристанища. Проверени са всички сигнално-охранителни системи. \r\nОт Националната полиция обясниха, че вече са обследвани всички църкви и манастири, където ще има служби по празниците - 1607 обекта. А пътните полицаи ще помагат за движението около храмовете. Повече полицаи ще има и около моловете, където може да има повече джебчии. Главният секретар на МВР Ивайло Иванов призова всички да са по-бдителни, особено на места, където има повече хора. \r\nОт гранична полиция призоваха всички да погледнат сроковете на документите си за пътувания, както и пълномощните за децата. \r\n \n\t\t\t\t\t\t", "date": "2019.04.24", "title": "Спират камионите от движение в най-натоварените часове по празниците"}
{"url": "http://www.bnews.bg/article/260051-stotitsi_se_sboguvaha_s_legendata_na_tsska_krasimir_bezinski", "text": "\n Стотици хора, сред които роднини, приятели и съотборници, отдадоха за последно почит на големия защитник на ЦСКА и българския футбол Красимир Безински в столичния храм „Света София“. Бившият бранител на \"армейците\" почина на 57-годишна възраст на 22 април след дълга борба с рак на дебелото черво, съобщава БГНЕС. \r\n\r\n На поклонението му дойдоха легенди на армейците като Паро Никодимов и Петър Жеков. Изпълнителният директор на „червените“ Пламен Марков, почетният президент на клуба Димитър Пенев, бившият треньор Милен Радуканов и бившите играчи Владимир Манчев и Христо Янев, и бившият наставник на \"Левски\" Емил Велев също казаха последно сбогом на Безински. \r\n\r\n Той има записани 245 мача в А група с “червения” екип между 1981 и 1989 и през сезон 1992-1993. В европейските клубни турнири с ЦСКА има 31 мача. Част е от митичния тим, който достига до полуфинал за Купата на европейските шампиони през 1982. През 1989 г. участва в кампанията на армейците, която води до полуфинал за Купата на носителите на купи. Във визитката си има още пет титли на България с ЦСКА, както и шест Купи на България. Легендарният бранител изиграва и 25 мача за националния отбор на България. \r\n\r\n Краси остави следа в българския футбол. Това заяви почетният президент на ЦСКА Димитър Пенев, който се сбогува за последно с легендарния защитник на армейците Красимир Безински в столичния храм „Света София“. \r\n\r\n „Бог да го прости, да има мира и спокойно да почива, където отива. Той е оставил в своя живот и в спорта, особено във футбола, много материал. Младите трябва да си спомнят за неговите игри и неговия характер. Познавам го много добре, участвал съм и като състезател, и като треньор – един защитник, който се помни и който е оставил следа в българския футбол“, заяви по адрес на покойния Димитър Пенев. \r\n\r\n Сред гостите на поклонението бе и футболният мениджър и бивш играч на „червените” Лъчезар Танев. Той сподели, че не може да се сравнява характера на футболистите преди години със сегашното поколение. „Той бе много добър приятел, един изключителен човек, футболист, характер – човек, на който може да се разчита на терена и извън него. Времената се менят, не трябва да се прави паралел между поколенията. Обстоятелствата са изисквали да има повече характер, да се борим с повече трудности. Сега е по-различно, но ако наистина нямаш характер, трудно успяваш, не само в спорта“. \r\n\r\n Бившият треньор на \"Левски\" Емил Велев също посети поклонението на Безински. „Той и на мравката път даваше. Какво да се прави, това е животът. Бог да го прости. Ще го запомня с всичко най-хубаво, което може да се каже. Всички знаят за какво става въпрос, особено дербитата между Левски и ЦСКА – имахме немалък период и в Израел, където играхме заедно, семейни приятели бяхме, но животът продължава“, завърши Велев. \r\n \n\t\t\t\t\t\t", "date": "2019.04.24", "title": "Стотици се сбогуваха с легендата на ЦСКА Красимир Безински"}
{"url": "http://www.bnews.bg/article/260054-starozagorskiyat_mitropolit_kiprian_shte_donese_blagodatniya_ogan_u_nas", "text": "\n За 15-ата поредна година Благодатният огън ще бъде пренесен от Йерусалим в България на Велика събота, на 27 април, от българска църковно-държавна делегация, в която за първи път ще пътува и епископ Яков от Северна Македония. Това съобщи за БТА Емил Велинов - директор на Дирекцията по вероизповеданията към Министерския съвет. \r\nВелинов каза, че българската делегация ще се води през тази година от Старозагорския митрополит Киприан. Полетът е сутринта на 27 април, на Велика събота, от летище \"София\", като ще летим с правителствения самолет \"Фалкон\", обясни Велинов. За тези 15 години, откакто пренасяме Благодатния огън в България от Йерусалим, само в една година използвахме частен самолет, а не правителственият самолет \"Фалкон\", припомни той. \r\n\r\n Българската църковно-държавна делегация ще присъства на богослужението в храма \"Възкресение Христово\" в Йерусалим, където над гроба на Исус Христос всяка година от небето се спуска Благодатният огън, наричан още Свещен или Небесен. На Велика събота, над 2000 години, хиляди вярващи от цял свят пристигат в Йерусалим, за да станат свидетели на чудото. \r\nБлагодатният огън ще го пренесем от Йерусалим в специални, огнеупорни фенери, които са доста скъпи, като един фенер струва 1000 лева, обясни директорът на Дирекцията по вероизповеданията при МС. По принцип носим по четири фенера, а сега ще вземем пет, защото с нас ще е и македонският епископ Яков, поясни той. \r\nОчаква се връщането на българската делегация у нас да е към 20.00 ч. на 27 април, на ВИП залата на летище \"София\", каза Емил Велинов. Той уточни, че три от фенерите с Благодатния огън ще бъдат предадени на главния секретар на Светия синод на Българската православна църква, а самият Велинов и македонският епископ Яков ще продължат с \"Фалкона\" за Скопие, където да пренесат Благодатния огън с два фенера и в Северна Македония. \r\n\r\n На летище \"София\" по традиция на Велика събота ще чакат свещеници и духовници от всички епархии в страната, за да вземат частица от Благодатния огън и да го занесат на вечерното богослужение в храмовете за Великден. От летището Благодатният огън ще бъде пренесен в параклиса на Синодалната палата в София. Към 23.30 ч. на Велика събота, фенерът с огъня ще бъде изнесен от параклиса в Синодалната палата, за да бъде предаден на патриарх Неофит за вечерното богослужение в патриаршеската катедрала \"Св. Александър Невски\", обясни още Велинов. \r\nБлагодатен или още Свещен е огънят, който се запалва свръхестествено всяка година на Възкресение Христово в храма \"Възкресение Христово\", построен точно върху Божия гроб в Йерусалим. Православните християни твърдят, че това запалване става по свръхестествен начин. Този огън в първите минути след запалването има уникалното свойство да не излъчва топлина и да не изгаря. Според традицията на православието Свещеният или Благодатният огън е чудо, което се случва всяка година в деня преди Великден. Синя светлина се появява в гробницата на Исус Христос обикновено от мраморната плоча, покриваща мястото, върху което се смята, че е било положено тялото на Исус за погребение. \r\nПървите сведения за запалването на свещите и на кандилата в църквата на Божи гроб са от четвърти век. Тогава за празника нямало масло и патриарх Нарцис наредил да сложат вода. В нощта на литургията внезапно всички кандила и свещите на самия патриарх се запалили. Оттогава чудото се случва всяка година. \r\nКогато Йерусалим преминавал \"през ръцете\" на кръстоносци, евреи, православни, византийци, османци, църквата била разрушавана, поругавана, наново достроявана, но Благодатният огън бил все там на Великден. Има сведение, че Огънят не слязъл един-единствен път в самата църква, а около нея. Арменският патриарх през 1579 г. подкупил султан Мурад, за да получи неговата църква единствена правото да служи Пасха в Божи гроб. Всички вярващи излезли извън затворената църква. Но колкото и да се молел патриархът, огънят така и не слизал. Вместо това като мълния се запалил извън храма, блеснал в една от колоните, където се молел православният патриарх и всички вярващи вече могли да получат частица от него. \r\n \n\t\t\t\t\t\t", "date": "2019.04.24", "title": "Старозагорският митрополит Киприан ще донесе Благодатния огън у нас"}
{"url": "http://www.bnews.bg/article/260038-konspiratsiya_kolko_godini_navarshva_dnes_lili_ivanova", "text": "\n Днес рожден ден празнува голямата ни звезда Лили Иванова. \r\n\r\n От сутринта познати и непознати трупат честитки към любимата си певица.  Но колко години навършва днес Примата на естрадната музика?  \r\n\r\n Официалната версия е, че днес Лили Иванова има юбилей - навършва 80 години. Има обаче много конспирации относно точната година на раждане. Навсякъде Лили тръби, че е 1939 г., но това не е точно така.  \r\n  \r\n \n\t\t\t\t\t\t", "date": "2019.04.24", "title": "Конспирация: Колко години навършва днес Лили Иванова?"}
{"url": "http://www.bnews.bg/article/260062-blizo_500_stanaha_bolnite_ot_morbili_v_stranata", "text": "\n Болните от морбили в страната са 497, съобщиха от пресслужбата на Министерството на здравеопазването /МЗ/, цитирани от БТА. \r\n\r\n Огнището в Благоевградска област затихва, но се разраства в София-град и София-област. В други региони към момента няма отчетливи огнища.  \r\n\r\n Всяка година държавата отделя 40 млн. лв. за изпълнение на имунизационния календар, който е идентичен с тези на другите европейски страни. За 2018 г. 7 на сто от децата не са получили първата ваксинация срещу морбили, която се поставя на 13-месечна възраст, а 13 процента не са се явили за втората. Най-голям брой неваксинирани деца има в ромската общност и сред деца на родители с антиваксинални нагласи. \r\n\r\n Европейската имунизационна седмица тази година е в периода 24-30 април, като основната й цел е да бъде повишена информираността на населението относно значението на ваксинирането, особено при децата. \r\n \n\t\t\t\t\t\t", "date": "2019.04.24", "title": "Близо 500 станаха болните от морбили в страната"}
{"url": "http://www.bnews.bg/article/260037-kamenarov_podade_ostavka_kato_shef_na_bnt", "text": "\n Тази сутрин Константин Каменаров е подал оставка като генерален директор на БНТ. Оставката е депозирана в СЕМ. Едновременно с нея е постъпила и оставката на Валери Запрянов, член на УС на обществената телевизия. \r\n\r\n В същото време Гергана Паси обяви публично, че се оттегля от Обществения съвет на БНТ. Днес СЕМ обсъжда ситуацията и да избере кой да стане и.д. директор на медията до провеждане на нов конкурс. \r\n\r\n От проведените разговори само Емил Кошлуков е изразил съгласие да поеме поста, съобщиха членове на СЕМ по време на заседанието. \r\n  \r\n \n\t\t\t\t\t\t", "date": "2019.04.24", "title": "Каменаров подаде оставка, като шеф на БНТ!"}
{"url": "http://www.bnews.bg/article/260050-nyakoi_ot_rabotnitsite_na_notr_dam_sa_narushavali_zabranata_za_pushene", "text": "\n Компанията \"Льо Бра Фрер\", отговаряща за ремонта на парижката катедрала \"Нотр Дам\", призна, че някои от работниците й са нарушавали забраната да се пуши на скелето на църквата, съобщава БТА. От компанията обаче изключват възможността това да е предизвикало пожара в катедралата. \r\n\r\n \"Има служители на компанията, които наистина са нарушавали от време на време забраната за пушене и ние изразяваме съжаление във връзка с това\", заяви говорителят на \"Льо Бра Фрер\" Марк Ешкенази. \r\n\r\n Той заяви това, реагирайки на публикация в сатиричния седмичник \"Канар аншене\", в която се казва, че разследващите са намерили седем фаса на мястото на пожара. \r\n\r\n \"Имаше забрана за пушене на скелето и тази забрана като цяло бе спазвана\", а нарушенията са били допускани поради това, че на работниците им е било сложно да слизат от скелето, понеже това отнема време, изтъкна Ешкенази. \r\n\r\n Говорителят подчерта, че въпреки това е изключено нарушаването на тази забрана да е довело до пожара в \"Нотр Дам\". \"Ако някой от вас се е опитвал да запали огън в камина, знае, че с фас трудно може да запали дървата\", каза той. Ешкенази отхвърли и версията, че пожарът е причинен от електрическите двигатели на асансьорите на скелето. \"Те се намират далече от изгорялата островърха кула на \"Нотр Дам\", а е установено, че пожарът е започнал от вътрешността на сградата\", посочи още говорителят. \r\n \n\t\t\t\t\t\t", "date": "2019.04.24", "title": "Някои от работниците на \"Нотр Дам\" са нарушавали забраната за пушене"}
{"url": "http://www.bnews.bg/article/260039-17_godishnata_momiche_izchezna_bezsledno_v_germaniya", "text": "\n 17-годишна българка е изчезнала безследно в Германия, а близките й призоваха за помощ в социалната мрежа. \r\n\r\n Симона Георгиева живее и учи в град Аугсбург, провинция Бавария. На 17 април около 19.20 ч. момичето излязло от жилището си в квартал Оберхаузен Норд, за да си купи дюнер. Оттогава никой не я е виждал. \r\n\r\n Семейството, което е от Варна, е подало сигнал в германската полиция и тя е започнала издирване. \r\n\r\n “Няма никаква телефонна връзка (телефонът й е изключен) и никаква следа от Симона. Тя се разбира с родителите ни и с мен и няма причини да преустанови контакта си с нас. Определено ние се притесняваме, че нещо неприятно се е случило с нея“, написа сестра й във Фейсбук. \r\n\r\n Тя призовава за помощ, а ако някой има информация за Симона, може да потърси близките на телефон +4917660338968. \r\n \n\t\t\t\t\t\t", "date": "2019.04.24", "title": "17-годишната момиче изчезна безследно в Германия"}
{"url": "http://www.bnews.bg/article/260063-fars_sadat_otmeni_zabranata_mestan_da_napuska_stranata", "text": "\n Състав на Окръжен съд – Кърджали отмени забраната за напускане на страната на лидера на ДОСТ Лютви Местан. Това съобщават от правораздавателната институция. \r\n\r\n Според магистратите наложената от Окръжен следствен отдел мярка се явява \"прекомерно ограничение, надхвърлящо целите, заложени в същината на тази мярка за процесуална принуда\". \r\n\r\n \"Данните, събрани по делото, и досегашното процесуално поведение на обвиняемия позволяват извода, че и без прилагането на мярката същият няма да осуети развитието на воденото срещу него наказателно производство, съответно - няма да избегне наказателната репресия, тъй като няма реална опасност от укриването му в чужбина\", съобщават от съда.  \r\n\r\n   \r\n\r\n Определението е окончателно и не подлежи на обжалване.  \r\n \n\t\t\t\t\t\t", "date": "2019.04.24", "title": "ФАРС! Съдът отмени забраната Местан да напуска страната!"}
{"url": "http://www.bnews.bg/article/260041-zadarzhaha_zhena_dala_podkup_na_politsay_v_zlatograd", "text": "\n Задържана е 44-годишна жена, опитала да подкупи пътен полицай в Златоград, съобщиха от ОД на МВР-Смолян, цитирани от БТА. Шофиралата в нарушение дама подхвърлила в патрулната кола 20 лв. Веднага след това била задържана за 24 часа. \r\n\r\n При спирането на автомобила й за проверка било установено, че шофира без колан и няма контролен талон към книжката. В колата са намерени и четири кутии цигари без бандерол. В опита си да избегне съставянето на акт, жената подхвърлила през прозореца на полицейската кола две банкноти по 10 лв. \r\n\r\n По случая е образувано бързо производство. \r\n \n\t\t\t\t\t\t", "date": "2019.04.24", "title": "Задържаха жена, дала подкуп на полицай в Златоград"}
{"url": "http://www.bnews.bg/article/260042-lacho_ot_skandau_zastrashi_zhivota_si", "text": "\n След огромния успех на първия си концерт в зала \"Арена Армеец\", тийнидолите Тото и Лъчо от \"СкандаУ\" се върнаха към клубните си изяви. \r\n\r\n На 22 април бе поставено новото начало, след като си бяха наложили 3-месечна почивка от участия.  Всеизвестен факт е, че преди около два месеца Лъчо падна много сериозно и счупи глезен. \r\n\r\n Оттогава той движи с бастун, който го крепеше и на големия им пробив в най-голямата зала в България. Напук на всички хейтъри те успяха да я напълнят, а положителните отзиви сочат, че са си свършили добре работата.  \r\n  \r\n \n\t\t\t\t\t\t", "date": "2019.04.24", "title": "Лъчо от \"СкандаУ\" застраши живота си"}
{"url": "http://www.bnews.bg/article/260045-pleyada_ot_znamenitosti_na_bala_na_sp_taym", "text": "\n Плеяда от знаменитости присъства на тържествения бал в чест на 100-те най-влиятелни личности на годината според списание „Тайм”. \r\n\r\n Отличията се присъждат в пет категории – пионери, артисти, лидери, икони и титани. Те се връчват на личности от политиката, икономиката и шоубизнеса, които са „променили света за добро или за лошо”. \r\n\r\n Сред положително отличените са актрисите Емилия Кларк и Глен Клоуз, журналистката Гейл Ким и музикантите Тейлър Суифт, Лейди Гага и Халид. \r\n \n\t\t\t\t\t\t", "date": "2019.04.24", "title": "Плеяда от знаменитости на бала на сп. „Тайм”"}
{"url": "http://www.bnews.bg/article/260044-nova_zelandiya_dava_postoyanni_vizi_na_zasegnatite_ot_terora_v_kraystcharch", "text": "\n Новозеландските власти обявиха прозорец от две години, в който хората, директно засегнати от терора в Крайстчърч ще могат да подадат документи за постоянна виза в страната, предаде БГНЕС. \r\n\r\n \"Специална визова категория \"признава въздействието на трагедията върху живота на тези, които най-много е засегнала и дава на хората, които в момента са с временна или гражданска виза, определена степен на сигурност\" за статута им, съобщава имиграционната служба на Нова Зеландия в изявление. \r\n\r\n Хората ,живеещи в Нова Зеландия, които са били на мястото на масовата стрелба в джамиите и техните близки роднини в Нова Зеландия, могат да кандидатстват за виза. Дефиницията „близки роднини” бе разширена, за да включи широк кръг от роднини, включително родителите на партньора на засегнатото лице, както и дядовци и баби на лица под 25-годишна възраст. \r\n\r\n Мустафа Фарук, президент на Федерацията на ислямската асоциация в Нова Зеландия, определи решението като благороден жест. „Ние сме много щастливи”, заяви той и добави, че очаква всички отговарящи на условията да подадат документи. „Някои от тези хора не само са изгубили обичните си хора, но също така са изгубили и главата на семейството си”, сподели Фарук. \r\n\r\n На 15 март привърженик на бялото превъзходство откри огън срещу мюсюлмани в две джамии в Крайстчърч. Брентън Тарант бе обвинен за убийството на 50 човека и опит за убийство на още 39 човека. \r\n \n\t\t\t\t\t\t", "date": "2019.04.24", "title": "Нова Зеландия дава постоянни визи на засегнатите от терора в Крайстчърч"}
{"url": "http://www.bnews.bg/article/260036-ochakva_se_arest_na_karakachanov_oshte_predi_evrovota_26_may_vmro_se_razpada", "text": "\n Красимир Каракачанов ще бъде разкостен в близките месеци за сделки във военното ведомство, \r\n\r\n ни информираха запознати. Сега, като начало го подхванаха с терасите и 200 – квадратния му апартамент, купен през 2017 година на подцена, но това е само началото. \r\n\r\n Имотни сделки с военни земи и поръчки тепърва ще се разнасят по студията, както и скандали с оръжейни афери. \r\n\r\n Много е възможно покрай изкарването на подобна информация, ВМРО да не успее да вкара евродепутат в европарламента. Тепърва ще има екшън, са на мнение запознати. \r\n \n\t\t\t\t\t\t", "date": "2019.04.24", "title": "Очаква се арест на Каракачанов още преди евровота 26 май! ВМРО се разпада."}
{"url": "http://www.bnews.bg/article/260040-dimitar_bayraktarov_shte_obyasni_li_simeonov_kak_taka_firmite_mu_zabogatyaha_sled_vlizaneto_mu_vav_vlastta", "text": "\n След сутрешното участие на Валери Симеонов в БТВ, Би Нюз потърси за коментар журналистът и водачът на  листата за членове на Европейския парламент Димитър Байрактаров. Припомняме, че именно скандално разследване на Байрактаров, излъчено в предаването \"Бареков и Байрактаров без цензура\" стана повод за проверките на прокуратурата  и КПКОНПИ срещу фирми на Валери Симеонов. \r\n\r\n  Би Нюз- Г-н Байрактаров, как ще коментирате участието на Валери Симеонов тази сутрин по БТВ? \r\n\r\n Д.Байрактаров- Как да коментирам едно лице, което доказа пред цяла България, че му липсва морал, обиждайки майките на деца с увреждания? Бих си позволил обаче, да задам, няколко въпроса и да припомня някои факти, които трябваше да направи водещия Антон Хекимян. \r\n\r\n \r\n1. По отношение закупеният имот от фирмата Скат  през 2008 г. Правил ли е Симеонов като \r\nуправител на тази фирма постъпки за закупуване на имота преди да стане председател на общинския съвет  \r\nв Бургас?  \r\n\r\n \r\n 2. Имало ли е и други кандидати- общински съветници през 2008 г., които също са искали да закупят \r\nтази земя на много по-висока цена от заплатената от Скат?  \r\n\r\n \r\n 3. Излъга ли Симеонов зрителите, заявявайки, че преди 10 години Скат не е имал пари за извършване  \r\nна жилищното строителство, след като договорната форма за построяването на резиденция \"Зорница\" не изисква  \r\nникакви разходи от страна на Скат?  \r\n\r\n \r\n 4. Ще обясни ли Симеонов как така фирмите му забогатяха след влизането му във властта? \r\n\r\n \r\n 5. Колко пъти фирмите на Симеонов трябва да бъдат осъдени за незаконно строителство, за да се задейства \r\nпрокуратурата за неизпълнение на съдебно решение? \r\n\r\n \r\nМога да задам още стотици въпроси, но ще си позволя да предупредя лицето Симеонов да спре да използва \r\nбългарския съд като плашило и да му припомня, че само преди месец самия той бе осъден от Софийски градски съд \r\nпо съдебно дело на което аз бях основен свидетел! \r\n  \r\n \n\t\t\t\t\t\t", "date": "2019.04.24", "title": "Димитър Байрактаров: Ще обясни ли Симеонов как така фирмите му забогатяха след влизането му във властта?"}
{"url": "http://www.bnews.bg/article/260028-piyan_mazh_razmahval_pistolet_v_tsentara_na_razgrad", "text": "\n\r\n48-годишен мъж демонстративно размахвал пистолет в центъра на Разград, съобщи БНР, позовавайки се на Областната дирекция на МВР.\r\n\r\nСигналът е подаден около 15 ч. на 23 април.\r\n\r\nПредприети са издирвателни действия от патрулните екипи, в резултат на които мъжът е задържан.\r\n\r\nУстановено е, че пистолетът не е истински, а тип \"запалка\". Извършителят на проявата обаче бил в нетрезво състояние.\r\n\r\nСъставен му е акт за дребно хулиганство. Задържан е за 24 часа. \n\t\t\t\t\t\t", "date": "2019.04.24", "title": "Пиян мъж размахвал пистолет в центъра на Разград"}
{"url": "http://www.bnews.bg/article/260026-shest_oblastni_tsentara_uvelichavat_naselenieto_si_prez_minalata_godina_ruse_gubi_nay_mnogo_zhiteli", "text": "\nШест областни центъра са увеличили през миналата година броя на жителите си. Към Варна, Велико Търново, Кърджали, Пловдив и София, които увеличиха населението си и през 2017 г, се присъединява Търговище. Това показва проверка на БТА на данните за населението по градове и пол към 31 декември 2018 г. на Националния статистически институт (НСИ). \r\n\r\nСпоред справката от общо 257 български града само 28 са увеличили броя на населението си през изминалата година. В останалите 229 града населението намалява с различен брой хора, показват данните \r\n\r\nСпоред данните през 2018 г. най-голямото увеличение на населението е регистрирано в София. Броят на жителите в столицата се е увеличил спрямо предходната година с 3237 души и достига 1 241 675 души. След София най-голямо е увеличението на населението в Пловдив с 1680 души, с което градът под тепетата вече има население от 346 893. Третият по големина град в страната - Варна, увеличава през 2018 г. жителите си с 651, а общото население на града е 336 505 души. \r\n\r\nВелико Търново за трета поредна година бележи ръст на жителите си. През миналата година старопрестолният град увеличава жителите си със 79 и достига 68 859 души. Кърджали пък през 2018 г. увеличава населението си с 81 души и има 43 263 жители.  \n\t\t\t\t\t\t", "date": "2019.04.24", "title": "Шест областни центъра увеличават населението си през миналата година, Русе губи най-много жители"}
{"url": "http://www.bnews.bg/article/260030-tsatsarov_vze_na_spetsialen_nadzor_razsledvaneto_sreshtu_mestan", "text": "\n Главният прокурор Сотир Цацаров взе на специален надзор разследването срещу Лютви Местан и възложи на прокурори от ВКП да оказват засилена методическа помощ на прокурорите от Окръжна прокуратура Кърджали. \r\n\r\n На 14 април започна разследване по досъдебно производство за установяване на причините за катастрофа на път І-5, км. 361 от Кърджали към ГКПП-Маказа, при което е причинена смърт на 6-месечно дете. \r\n\r\n На 15 април, Местан е привлечен към наказателна отговорност за престъпление по чл.343, ал.1, б. \"в\" във вр. с чл.342, ал.1 от НК. Събраните до момента доказателства са дали основание да се приеме, че обвиняемият е извършил нарушения на чл.35 и чл.47 от Закона за движение по пътищата, в резултат на което по непредпазливост е причинил смъртта на малолетната Е.А. \r\n\r\n До главния прокурор са постъпили молби от пострадалите родители на починалото дете за осъществяване на постоянен надзор върху разследването. \r\n\r\n Цацаров преценява, че досъдебното производство се отличава с фактическа и правна сложност и е със засилен обществен интерес, тъй като обвиняемият Местан е публична личност, лидер на политическа партия. Взети са под внимание и отправените молби за това от родителите на пострадалото дете. \r\n\r\n По делото предстои да бъдат извършени множество процесуално следствени действия и да бъде привлечен по-голям експертен и аналитичен ресурс. Това налага оказването на организационна помощ и цялостна подкрепа на наблюдаващите прокурори от ОП - Кърджали. \r\n\r\n Припомняме, Местан е обвинен за причинена смърт по непредпазливост на 6-месечно бебе при катастрофа на 14 април на разклона за село Загорско край Кърджали. Той беше задържан за 24 часа, след което беше освободен под гаранция от 10 000 лева. По-късно обаче тя беше отменена от съда, тъй като нямало доказателства за доходите на политика. \r\n\r\n В края на миналата седмица прокуратурата за втори път наложи на Местан същата гаранция, след като събра необходимите доказателства за състоянието му. Към момента обаче той отново обжалва мярката пред съда.Лидерът на ДОСТ има и забрана да напуска страната. \r\n \n\t\t\t\t\t\t", "date": "2019.04.24", "title": "Цацаров взе на специален надзор разследването срещу Местан"}
{"url": "http://www.bnews.bg/article/260043-avtomobil_udari_63_godishna_koloezdachka_vav_varna", "text": "\n 63-годишна колоездачка от Варна е с опасност за живота след като беше блъсната от автомобил. \r\n\r\n Катастрофата стана тази сутрин. \r\n\r\n От полицията съобщиха, че по първоначална информация при разминаване 54-годишният шофьор на автомобила е закачил колоездачката със страничното си огледало. \r\n\r\n От удара тя е паднала на платното и е получила тежки наранявания. \r\n\r\n Жената е настанена е в болница с фрактура на черепа и контузия на мозъка. \r\n \n\t\t\t\t\t\t", "date": "2019.04.24", "title": "Автомобил удари 63-годишна колоездачка във Варна"}
{"url": "http://www.bnews.bg/article/260034-grozen_skandal_v_efira_na_btv_za_evtinite_imoti_na_valeri_simeonov_s_hekimyan_si_razmenyat_kvalifikatsii", "text": "\n След крилатите фрази на Цветан Цветанов - че няма кой да го накаже и на шефа на КПКОНПИ Пламен Георгиев - че няма да се обяснява за имотите си, днес своя принос даде и Валери Симеонов. \r\n\r\n Бившият вече вицепремиер се появи в бТВ като право на отговор след предаване, което показа сграда в Бургас, изградена от телевизия СКАТ и строителна фирма-изпълнител. Сградата е построена върху земя, която е негова собственост и след това той е придобил съсобственост с общината в околните терени. \r\n\r\n \"Какво съм искал да направя на 930 евро (за кв. м) няма да ви обяснявам! Ако искам, ще направя крематориум\", заяви Симеонов, който по време на придобиванията е бил председател на Общинския съвет на морския град. \r\n\r\n Той каза, че \"нито квадратурата не е верна на прокуратурата\", която вече го проверява и дори изобщо не проверява него... а тв СКАТ. Симеонов предвидил ефекта, защото още тогава - през 2007 г., когато се включил в политиката като общинар, знаел, че ще има много кал и взел всички необходими мерки. \r\n\r\n Историята накратко. \r\n\r\n Телевизията на Симеонов СКАТ става съсобственост с общината в парцел, като сградата е на медията, а дворът - на общината. \r\n\r\n \"В един момент аз съм съсобственик с община Бургас. Това е мъртва зона – такива сделки(каквато той прави впоследствие, за да докупи и останалото, б.р.) за прекъсване на съсобственост се извършват по около 1000 на година. \r\n\r\n (Тук Антон Хекимян опитва да го попита нещо, б.р.) \r\n\r\n Това е право на отговор, не е право на разговор!\", скастри го Симеонов. \r\n\r\n Нататък, когато реши да продава парцела, общината е задължена да предложи първо на фирмата му, но го оферира на 200 евро \"квадрата\". Тази ниска цена го притеснявала - защото ще се стигне до клевети и спекулации. И така поискал от кмета да се завиши оценката. \r\n\r\n \"Аз заявявам намерение – определя се една цена около 200 евро, която е пазарна. Аз искам оценката да бъде завишена – оценката е завишена тройно и аз купувам на тройна 930 евро кв/м\", продължи лидерът на НФСБ, като ту редуваше с \"аз\" форма, но когато прокуратурата проверявала, оказа се - не него, а СКАТ. \r\n\r\n Именно получената крайна цена той изчисли като 50 пъти по-висока от данъчната оценка. \r\n\r\n Той даде пример, че и в момента в Бургас има сделки под въпросните 930 евро на метър за завършено строителство. Той се беше подготвил и с пример, който показа на камерата: терен на ул. \"Иван Богоров\" в центъра, който в същата 2008-а се продал за 316 евро. \r\n\r\n Именно затова, за платената цена, която извадил от 930 евро, заяви, че няма да обяснява, и че може и крематориум да направи. \r\n\r\n След като купил от съдебен изпълнител и приобщил още два терена, всичко стояло 10 години \"на трева\". И тогава с фирмата \"Евробилд\" сключили договор за построяване на жилищна сграда, \"с целта телевизия СКАТ, естествено, да си върне този един милион\". \r\n\r\n - Врънахте ли си тези пари? - поинтересува се Хекимян. \r\n\r\n - Не. Не са ви точни данните, проверете си още веднъж - отговори политикът. - Общината няма по-изгодна сделка. А за нас това е баснословна цена...  \r\n\r\n - Ама защо сте дали един милион, който сега не може да си върнете – няма икономическа логика? - продължи да пита Хекимян. \r\n\r\n - Икономически няма логика, има политическа логика - отсече Симеонов. \r\n\r\n Доскорошният вицепремиер даде пример що е то политическата логика: когато Елена Йончева наговорила неистини за строежа на оградата по границата с Турция, той покани и накачи всички репортери на хеликоптер... \r\n\r\n \"... И накрая си платих вертолета, въпреки че бях вицепремиер! Аз си платих – ето я логиката -ожали се Симеонов. - Аз не мога да приема върху моето име да се хвърлят камъни и да се лепят етикети.\" \r\n\r\n Той си носеше и снимки на църква, която съвместно със същата строителна фирма, общината телевизия СКАТ и др. построили в циганския квартал, за да не се \"мюсюлманизират\" - пак като пример за политическата логика. \r\n\r\n \"Няма икономическаеска логика, г-н Хекимян – Валери Симеонов да прави църква и да дава пари!...  Дотам ли стигнахте?! Дотам ли паднахте? -не особено любезен с домакина си бе Симеонов. \r\n\r\n - Ама вие сте купили на по-висока цена... -продължи Хекимян. \r\n\r\n – Не съм аз! И стига с тези лъжи, че прокуратурата проверява Валери Симеонов. \r\n\r\n – Добре де, проверява СКАТ - поправи се водещият. \r\n\r\n - Не съм си купил нито кучешка колиба - декларира Симеонов. \r\n\r\n Усмивката се върна на лицето му само за кратко, като му показаха видео с министър Николина Ангелкова, която обяснява как купила апартамент в столичния жк \"Овча купел\" на цена от 220 евро кв./м. \r\n\r\n \"През 2008 г. СКАТ закупува терен на 930 евро, а тя закупва на 220 евро застроена площ. Интересно защо една от най-ниските сделки – на 220 евро остава – така да се каже – несанкционирана. Въпросът ми е към този, който иска осатвките\",  каза Симеонов. \r\n\r\n Тук пък водещият се запъна да каже кой е този, който искал оставките. Гостът не изговори име, защото то било \"повече от ясно\". \r\n\r\n - Е , кой е оставкаджията? – пита Хекимян \r\n\r\n - Няма как да ми го изкарате от устата! \r\n\r\n - Пак се притеснявате... \r\n\r\n - О, да - умирам от срах. \r\n\r\n До края на тв интервюто той още нарече водещия \"добър арменски драматург. Отива ви.\" \r\n\r\n След което напомни, че днес е денят, в който се споменава геноцидът над арменския народ и си показа... орден, който получил от арменския парламент (явно подготвен предварително, б.р.). \r\n\r\n \"Да, но съм български драматург\", поправи го Хекимян. \r\n \n\t\t\t\t\t\t", "date": "2019.04.24", "title": "Грозен скандал в ефира на БТВ за евтините имоти на Валери Симеонов. С Хекимян си разменят квалификации"}
{"url": "http://www.bnews.bg/article/260033-sotir_tsatsarov_naredi_proverka_na_vsichki_kashti_za_gosti_stroeni_s_evropari", "text": "\n Главният прокурор Сотир Цацаров нареди да се извърши проверка на всички къщи за гости в страната, строени с европари, съобщиха от прокуратурата. \r\n\r\n „Ще бъде извършена документална проверка на всички проекти, подавани по мярка 311 „Разнообразяване към неземеделски дейности“ по Програма за развитие на селските райони 2007 – 2013 г., финансирана от Европейския земеделски фонд за развитие на селските райони, с предмет – изграждане (модернизиране на туристически обекти - жилищни сгради (къщи) за гости”, обявиха от държавното обвинение. \r\n\r\n На място служители на Главна дирекция „Национална полиция” (ГДНП) ще извършат и проверка дали къщите за гости се ползват по предназначение. За тази цел ще се изискат заверени копия от регистри за настанените туристи за български и чужди граждани, от документацията за регистриране и категоризиране на обекта, информация за заплатените туристически данъци за пренощували туристи. Ще се изискат от съответното РУ на МВР по местонахождение на къщата за гости справки за постъпилите регистрационни карти за нощували туристи. Ще се провери дали вписаните в регистрите гости действително са посетили проверяваната къща за гости. \r\n\r\n Цацаров е възложил на екип от прокурори ръководството и подпомагането на проверките. \r\n\r\n От обвинението съобщиха още, че Върховната касационна прокуратура (ВКП) е направила проверка на изнесените в медиите твърдения за извършени от заместник министър на икономиката Александър Манолев злоупотреби със средства, засягащи финансовите интереси на Европейския съюз и сезира КПКОНПИ за извършаване на проверка и преценка за конфликт на интереси. „Окръжна прокуратура – Благоевград образува и досъдебно производство за извършено престъпление по чл.248а ал.3 от НК, касаещо представени неверни сведения по проект по мярка 311 „Разнообразяване към неземеделски дейности“ по Програма за развитие на селските райони (ПРСР) 2007 – 2013 г., финансирана от Европейския земеделски фонд за развитие на селските райони”, обявиха от обвинението. \r\n\r\n Още, че вчера – 23 април, ВКП е възложила на ГДНП и проверка по публикации в медиите за ползвани не по предназначение на къщи за гости, финансирани със средства на ЕС от семейството на депутата Елена Йончева. \r\n \n\t\t\t\t\t\t", "date": "2019.04.24", "title": "Сотир Цацаров нареди проверка на всички къщи за гости, строени с европари"}
{"url": "http://www.bnews.bg/article/260035-volen_zagrizhen_che_shte_iznudvat_dzhambazki_s_homoseksualnata_mu_orientatsiya", "text": "\n Днес във Фейсбук попаднахме на публикация на Атанас Зафиров по повод изказване на Волен Сидеров по адрес на Ангел Джамбазки, което предизвика множество забавни реакции в социалната мрежа. Вижте какво написа той в личният си профил в социалната мрежа.  \r\n\r\n \r\n\r\n Високо ниво на коалиционно общуване. \r\nВолен Сидеров с атрактивна идея : \r\n”Между другото, искам да предложа една друга идея - нека всеки водач на листа да заяви своята сексуалност. Нека всеки да декларира пред детектор на лъжата дали е хетеросексуален или хомосексуален. Аз нямам против хомосексуалистите, но ако някой е такъв и е скрит - той е уязвим и може да бъде обект на изнудване. Много се опасявам, че г-н Джамбазки може да бъде обект на изнудване. Загрижен съм.” \r\n \n\t\t\t\t\t\t", "date": "2019.04.24", "title": "Волен загрижен, че ще изнудват Джамбазки с хомосексуалната му ориентация"}
{"url": "http://www.bnews.bg/article/260029-izostavenoto_bebe_na_parking_ostava_v_detska_klinika", "text": "\nИзоставеното бебе на паркинг в Пловдив ще остане в детска клиника докато не станат ясни всички мерки за неговото бъдеще. Ако не се открият родителите му, ще му бъде издаден нов акт за раждане и ще бъде вписано в регистъра за пълно осиновяване. Това заяви Надя Танева от отдел социално подпомагане.\r\n\r\nДетето е добре развито за възрастта си, добре гледано и добре облечено. То бе открито с шише мляко на паркинг до гарата в Пловдив.\r\n\r\nИма основателна причина за изоставянето - след като полицията установи причините за изоставяне, ще се предприемат последващи мерки. То може да бъде дадено на приемно семейство от близкия родствен кръг или в близка област до Пловдив.\r\n\r\nВсяка една информация, свързана с изоставеното бебе, ще бъде полезна. Търси се семейство, родителите все още са неизвестни, допълни тя. \n\t\t\t\t\t\t", "date": "2019.04.24", "title": "Изоставеното бебе на паркинг остава в детска клиника"}
{"url": "http://www.bnews.bg/article/260031-aezh_prizovava_za_konkurs_i_barz_izbor_na_nov_generalen_direktor_na_bnt", "text": "\n Асоциацията на европейските журналисти - България призовава Съвета за електронни медии да насрочи конкурса за избор на нов генерален директор на Българската национална телевизия в най-кратки срокове. \r\n\r\n След  , която прави оставането на Константин  , СЕМ трябва да избере на днешното си заседание временно изпълняващ длъжността. \r\n\r\n Телевизията се нуждае от ясна и стабилна перспектива затова настояваме СЕМ да не се бави с обявяването на новия конкурс за титуляр. \r\n\r\n Последният период е белязан от несигурност, свързана със съдебния процес срещу Каменаров. Подобна обстановка може има смразяващ ефект върху работещите в телевизията, които съвсем резонно започват да се страхуват за бъдещето си при различните сценарии, които се обсъждат. В такава ситуация е трудно БНТ да изпълнява своите задължения като обществена телевизия, обяснява АЕЖ. \r\n\r\n \"Завършилото с осъдителна присъда дело срещу генералния директор на телевизията със сигурност има и имиджов ефект върху публичния образ на медията. Всичко това се случва в момент, когато е особено важно да има професионални медии, на които обществото да знае, че може да се довери в морето от непроверена информация\". \r\n\r\n По тази причина е важно СЕМ да изпълни отговорността, която има според закона, и да направи всичко възможно за стабилизирането на телевизията. Това може да се случи с избор на нов генерален директор и нов професионален ръководен екип, като е особено важно новият директор да се ползва с необходимия авторитет сред професионалната общност и името му да стои далеч от всякакви скандали. \r\n\r\n СЕМ вече обяви намерението си да проведе конкурс за избор на генерален директор на Българското национално радио в средата на май. Създалата се ситуация предоставя възможност конкурсите за директори на двете обществени медии да се състоят почти паралелно. Това е добър повод за по-широк обществен дебат за ролята на обществените медии и АЕЖ е готова да участва в него. \r\n\r\n Важно е изборът на генерални директори да се проведе независимо от политическата конюнктура и съотношението на силите, което ще покажат изборите за членове на Европейския парламент. СЕМ неслучайно е независим орган и би трябвало да може с действията си да докаже, че тази независимост е реална. \r\n\r\n В този момент е важен и въпросът за продължителността на мандатите на генералните директори. Преди седмици депутати от ГЕРБ и ДПС внесоха законопроект за удължаването на мандатите от три на пет години. След това бързо го оттеглиха за след избора на нов генерален директор на БНР. Оказва се, че сега ще трябва да се изчака и избора на директор на БНТ, допълва АЕЖ. \r\n\r\n \"Не e без значение, че една от разпоредбите в законопроекта предвиждаше той да се прилага и за заварено положение, т.е. мандатите на настоящите директори да се удължат от три на пет години. Далеч по-логично е обаче, ако някой ще управлява дадена институция пет години, той да бъде избран на базата на концепция, която има подобен хоризонт, а не след като е изработил концепция за развитие на обществената медия за следващите три години, да получи автоматично правото да ръководи пет. Затова е добре да бъде изяснено предварително какъв ще бъде мандатът на новите директори и кандидатите да се явят на конкурс със съответната концепция. Очакваме СЕМ да има проактивна роля в този процес\", коментира АЕЖ. \r\n \n\t\t\t\t\t\t", "date": "2019.04.24", "title": "АЕЖ призовава за конкурс и бърз избор на нов генерален директор на БНТ"}
{"url": "http://www.bnews.bg/article/260032-posreshtnaha_kim_chen_un_v_pogranichno_rusko_selishte_s_tsvetya_hlyab_i_sol", "text": "\nСевернокорейският лидер Ким Чен-ун прекоси границата и влезе в Русия на път за първата си среща с президента Владимир Путин в пристанищния град Владивосток, предаде АП. \r\n\r\nНа гарата в пограничното селище Хасан Ким е бил посрещнат с цветя, хляб и сол. Севернокорейският ръководител бил очакван от руския министър на развитието на Далечния изток и Арктика Александър Козлов, от губернатора на Приморския край, руския посланик в КНДР и генералния консул на Северна Корея в Приморския край. \r\n\r\nВ селището Ким е посетил Дома на руско-корейската дружба, след което бронираният му влак е продължил пътя си към Владивосток, посочва ТАСС.  \n\t\t\t\t\t\t", "date": "2019.04.24", "title": "\r\nПосрещнаха Ким Чен-ун в погранично руско селище с цветя, хляб и сол"}
{"url": "http://www.bnews.bg/article/260027-valeri_simeonov_vklyuchi_protezhe_i_lyubovnitsa_v_listata_na_nfsb", "text": "\n\r\n  Валери Симеонов включи протеже и любовница в листата на НФСБ! Както стана ясно вчера НФСБ регистрира листата на НФСБ за участие в изборите за членове на Европейския парламент. \r\n\r\nСимеонов отказа да коментира състава на листата, но от решение № 220-ЕП се вижда, че на второ място е протежето му и областен управител на Стара Загора Гергана Микова. Микова стана печално известна, че чрез престъпление се е сдобила с евтин апартамент от община Стара Загора, представяйки се за социално\r\nслаба, въпреки, че по това време е била съпруга на един от най-заможните строителни предприемачи в града.  \r\n\r\nМикова е забъркана и в сделката, чрез която фирмата \"Скат ТВ\" ООД на Валери Симеонов  придобива,  чрез симулативна сделка бъдещия хотел \"Панорама\". Припомняме, че в предаването \"Бареков и Байрактаров без цензура\" изнесоха скандално журналистическо разследване от което започна и проверката срещу Симеонов и Микова. \r\n\r\nВероятно Симеонов е включил Микова в листата, за да ѝ осигури имунитет по време на предизборната кампания. \r\n\r\nДруго интересно лице в листата на Симеонов е шестата - Венера Тодорова. Припомняме, че Симеонов многократнобе засичан в интимна близост с нея. Очертава се, че Симеонов е повел протежета и любовници на поход към Европейския парламент!   \r\n \n\t\t\t\t\t\t", "date": "2019.04.24", "title": "\r\nВалери Симеонов включи протеже и любовница в листата на НФСБ!"}
{"url": "http://www.bnews.bg/article/260021-ekskluzivno_prezaredi_balgariya_registrira_svoyata_lista_za_uchastie_v_evroizborite_iskaniya_nezabavno_uvelichenie_na_zaplatite_i_pensiite_s_50_barekov_i_bayraktarov_seziraha_prokuraturata_za_evtiniya_apartament_na_karakachanov", "text": "\n Снощи в предаването \"Бареков и Байрактаров без цензура\", което се излъчва всеки вторник и четвъртък от 21:00ч. на живо по телевизия \"Евроком\", водещите официално обявиха, че \"Движение презареди България\" е регистрирало своята листа за участие в предстоящите евроизбори на 26 май. \r\n\r\n Водач на листата е журналистът Димитър Байрактаров. Евродепутатът Николай Бареков спази своето обещание да не предявява претенции за следващ мандат в Европейския парламент, за разлика от новомилионера Ангел Джамбазки, който отново драпа към Брюксел.  \r\n\r\n Бареков заяви, че ще участва в листата на \"Презареди България\" по молба на Димитър Байрактаров, за да бъде негова подкрепа и опора. Той ще участва като човек, който познава отвътре работата на ЕП и ще гарантира, че основното обещание, което те дадоха ще бъде спазено, а именно пакетът \"Мобилност\", осигуряващ високи доходи и нормални условия на труд на българските шофьори. \r\n\r\n Ако българският народ гласува доверие, през юни месец следва Байрактаров да прекрачи прага на Европарламента и да бъде приет в групата на Европейските консерватори и реформисти, където Николай Бареков заема висока позиция като зам. председател.  \r\n\r\n Димитър Байрактаров предизвика всички бъдещи 17 евродепутати да обещаят, че ще сформират социален фонд, в който всеки месец ще отделят 50 процента от приходите си. Тези пари ще бъдат предоставяни за консумативи на деца с тежки увреждания.  \r\n\r\n Основните искания в програмата на \"Презареди България\" са: \r\n\r\n С действията си като български евродепутат и консерватор, Бареков е гарантирал, че изпълнява тази програма! Мото на програмата на \"Презареди България\": ДОХОДИ, ДОХОДИ, ДОХОДИ! Цел - запазване на нацията и връщането на 3 милиона българи, избягали от бедност и липса на перспективи в чужбина! \r\n\r\n \"Останалите 16 евродепутати, които напускат този Европарламент излъгаха своите избиратели. Най- долно ги излъга Ангел Джамбазки, който бе избран от избирателите на ББЦ, за да влезе най- безсрамно в ЕП, да стане слуга и подлога на ГЕРБ и ДПС, да стане евромилионер, да не дари своята заплата, да ограби българския народ, бидейки един от противниците на пакета \"Мобилност\", играейки за едрите олигарси.\", коментира Бареков. \r\n\r\n Във връзка със сагата \"Апартаментгейт\" и забърканите в нея Цветан Цветанов и Красимир Каракачанов, Бареков припомни, че същите лица изпъдиха своя колега- Димитър Байрактаров, който бе дългогодишен парламентарист и той напусна омерзен така наречените \"Патриоти\", защото те излъгаха пенсионерите с гръмките си обещания за 300 лева пенсия, които не спазиха.  \r\n\r\n Бареков бе категоричен, че ако Красимир Каракачанов си бе внесъл данъците за свръх луксозния мезонет, с който се е сдобил, сега десетки пенсионери щяха да получават пенсия от 300 лева. Ако до момента Ангел Джамбазки се беше отказал от лъскавите клипове, които излъчва по бТВ и по Нова телевизия, заедно с колегата си Марешки, сега стотици български пенсионери, щяха да получават по 300 лева пенсия. \r\n\r\n В предаването водещите предоставиха на зрителите видео, което главоломно се разпространява из Фейсбук пространството. То е създадено от потребител, който изобличава част от многото лъжи на Ангел Джамбазки.  \r\n\r\n \r\n \r\n\r\n \r\n\r\n Документите може да видите  . \r\n\r\n Тази седмица, Димитър Байрактаров гостува в предаването \"Неделник\" по ТВ \"АЛФА\", където изложи всички факти по аферата с евтиния апартамент на Каракачанов и призова лидера на ПП \"Атака\" да поиска оставката му, така както преди време поиска тази на Валери Симеонов. \r\n\r\n В отговор, Сидеров даде изявление пред медиите, където твърди, че мярката срещу имотите на безценица трябва да бъде еднаква за всички и индиректно призова Каракачанов да отстъпи, докато тече проверката срещу него. \r\n\r\n   \r\n\r\n   \r\n\r\n   \r\n \r\n\r\n   \r\n\r\n   \r\n \n\t\t\t\t\t\t", "date": "2019.04.24", "title": "ЕКСКЛУЗИВНО: \"Презареди България\" регистрира своята листа за участие в евроизборите! Искания: Незабавно увеличение на заплатите и пенсиите с 50%! Бареков и Байрактаров сезираха прокуратурата за евтиния апартамент на Каракачанов!"}
{"url": "http://www.bnews.bg/article/260024-mey_dava_kraen_srok_na_leybaristite_za_brekzit", "text": "\n\r\nБританският премиер Тереза Мей ще даде краен срок на лейбъристите в преговорите по споразумението за Брекзит, съобщиха световните информационни агенции.  \r\n\r\nЦелта е да не се протака повече процесът по напускане на Съюза и да не се стига до ново отлагане. \r\n\r\nПравителството бърза с придвижването на процедурата, пишат агенциите.\r\n\r\nВсе още остават редица нерешени въпроси и това трябва да приключи възможно най-скоро, са коментирали от пресслужбата на кабинета. \r\n\r\nЕвропейската комисия отново изключи всяко ново предоговаряне на договора за оттегляне с Великобритания. \r\n\r\nПонастоящем няма никакви преговори между Брюксел и Лондон за Брекзит. \r\n\r\nМей прие предложението на ЕС за отлагане на Брекзит до 31 октомври 2019 година.  \r\n\r\nСпоред нея, страната може да напусне ЕС и по-рано, ако в парламента бъде постигнато съгласие по сделката. \r\n\r\nПреди това британският парламент даде на Мей мандат да преговаря за отлагане до 30 юни. \r\n\r\nСпоред спекулации обаче, възможно е и отлагане до 2020 година.!  \n\t\t\t\t\t\t", "date": "2019.04.24", "title": "Мей дава краен срок на лейбъристите за Брекзит"}
{"url": "http://www.bnews.bg/article/260023-promenliva_oblachnost_pochti_bez_valezhi", "text": "\n\r\nДнес ни очаква променлива облачност. Денят ще премине почти без валежи. Това съобщиха от НИМХ.\r\n\r\nЩе духа слаб източен вятър.\r\n\r\nМаксималните температури ще са между 18 и 23 градуса.\r\n\r\nАтмосферното налягане ще бъде по-високо от средното за месеца.\r\n\r\nПрез следващите дни не се очакват съществени промени. \n\t\t\t\t\t\t", "date": "2019.04.24", "title": "Променлива облачност, почти без валежи"}
{"url": "http://www.bnews.bg/article/260022-kmetat_na_sandanski_nyamal_nishto_obshto_s_hotela_na_mayka_si", "text": "\n\r\nКметът на Сандански Кирил Котев коментира пред БТВ, че майка му има хотел, но той няма нищо общо, а и всичко се е случило много преди да бъде кмет. \r\n\r\nТой обясни това във връзка с изнесена вчера информация от Яне Янев, че Котев има хотел и заедно с бившия зам.-министър Манолев прекарват минерална вода и феодализират града. \r\n\r\nКотев добави, че не е работил в хотела и не е взимал отношения, занимавал се е с друг бизнес, семеен, който храни 20 души. \r\n\r\nХотелът, който управлява брат му, не е нито първия, нито последния с минерална вода, има поне 30 хотела с прекарана минерална вода. \r\n\r\nБизнесът винаги работи прагматично и трите фирми се обединили, за да могат да построят един водопровод, обяснява кметът Котев. \r\n\r\nТрябва да погледнем с насмешка на обвиненията на Янев за роднински назначения в общината, защото негови роднини заемат постове, но много преди Котев да стана кмет, допълни той. \r\n\r\nПо думите му, разрешението хотел да се захрани с минерална вода не се дава от общината, а водопроводът има всички строителни разрешения, направен е 2007 година и е прокаран за два хотела. \r\n\r\nКотев не открива конфликт на интереси в работата си, проверяван е и от ДАНС по анонимни сигнали. Неговите роднини не се ползват с някакви привилегии, а ако те трябва да бъдат проверени, ги проверят одитори на общината, обясни той. \r\n\r\nС Александър Манолев, кметът се познава от ученическите години, а къщите, които се коментират се намират извън рамките на парк \"Сандански\". \r\n\r\nКотев е виждал Александър Манолев да посещава къщата, за която се говори. \r\n\r\nВчера Яне Янев коментира, че при Манолев ходи котилото на кмета Котев, което е окупирало местната общинска трапеза.  \n\t\t\t\t\t\t", "date": "2019.04.24", "title": "Кметът на Сандански нямал нищо общо с хотела на майка си"}
{"url": "http://www.bnews.bg/article/260025-dnes_e_velika_sryada", "text": "\nДнес е Велика Сряда, трети ден от Страстната седмица, последна от живота на Иисус Христос. \r\n\r\nНа този ден Юда отишъл при юдейските първенци и уговорил да предаде Христос за тридесет сребърника. \r\n\r\nДнес, на Велика сряда, си припомняме и за една жена, разкаяла се блудница, която изляла драгоценен елей върху Господа в дома на Симона прокажени. Случката е описана в Матей 26:6-13 от Библията. С мирото тя Го помазала като за погребение, приживе оплаквала, омивайки нозете Му със сълзите Си и откривайки ги с великолепните си коси. За нея Той каза, че много се прощава на този, който умее много да обича. \r\n\r\nТова не се одобрило и някои от апостолите възроптали под предлог, че по-добре би било мирото да се продаде и парите да се раздадат на бедните. А Христос казал да не я смущават, защото за това й усърдие ще се разгласи по цял свят.\r\n \r\n\"Защото сиромасите всякога имате при себе си и, кога поискате, можете да им сторите добро; а Мене не всякога имате.\" /Марк 14:3-9/\r\n\r\nГоляма е разликата между спасената грешница и погиналия Юда, избран преди това за апостол. Тя отдала цялото си богатство за Христа и целувала нозете Му, а той продал за пари Учителя си с целувка. Можем да кажем, че общата тема на първите три дни на Страстната седмица е краят на света и съдът Христов. \r\n\r\nНа този ден в храмовете се служи Преждеосвещена Литургия. Вечерта богослужението е Малко повечерие. \r\n\r\nОбичаят повелява да се бере здравец предимно от децата и на Разпети петък да се раздава за здраве. Не се работи никаква домакинска работа, защото се вярва, че умението ще се отнеме.  \n\t\t\t\t\t\t", "date": "2019.04.24", "title": "Днес е Велика Сряда"}
