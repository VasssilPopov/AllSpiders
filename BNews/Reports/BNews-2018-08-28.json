{"url": "http://www.bnews.bg/article/247739-puskat_pleymeytki_kato_nagradi_po_kruizi", "text": "\n Родните плеймейтки започнаха да ги раздават и като награда. Щест  от тях ги пращат на крузиен кораб  с победители от играта на популярна мастика и там принципът е „кой каквото успее да направи, ако не – може да се напие“. Според идеята на играта тримата големи победители трябва да отидат на круиз из Бяло море. А там на кораба освен ледена мастика на корем ще се подвизават  и шест плеймейтки, прочули се покрай миналия конкурс – Анна-Мария, Брита, Даная, Даниела, Марешка и Миглена. Анна-Мария определено е най-известна от гърлите. Тя се прочу покрай участието си в сериала „София ден и нощ“. Преди няколко дни тя стана и новата силиконка номер едно на годината. \r\nОсвен големите победители други двайсет ще имат възможността да наблюдават избора на новите плеймейтки на годината. Това трябва да стане на 7 септември в Слънчев бряг. Там също се обещава возене с яхта, на която ще има цяла тълпа плеймейтки, пише „Телеграф“.  \r\n \n\t\t\t\t\t\t", "date": "2018.08.28", "title": "Пускат плеймейтки като награди по круизи "}
{"url": "http://www.bnews.bg/article/247751-shefat_na_megainvest_hold_otricha_da_e_uchastval_v_remonta_na_tragichniya_uchastak_kray_svoge", "text": "\n \r\n\r\n \r\n\r\n „Не съм изпълнител, подизпълнител и партньор в реконструкцията на визираната пътна отсечка – нито пряко с компанията, която притежавам и управлявам, нито чрез изпълнители (общи работници), нито чрез своя техника”, пише Цветанов и допълва, че думите му се потвърждават от направените проверки. \r\n\r\n Днес полиция, жандармерия и разследващи влязоха в базата на „Мегаинвест-холд” в Дупница. \r\n \n\t\t\t\t\t\t", "date": "2018.08.28", "title": "Шефът на „Мегаинвест-холд” отрича да е участвал в ремонта на трагичния участък край Своге"}
{"url": "http://www.bnews.bg/article/247747-intsident_dva_vlaka_pometoha_kola_na_zhp_prelez_kray_stara_zagora", "text": "\n Два влака  последователно пометоха кола на железопътен прелез край Стара Загора. Починал е 60-годишният шофьор на колата, предаде в. \"24 часа\". \r\n\r\n Инцидентът се е случил в района на старозагорското село Михайлово. Според свидетели бариерата на прелеза е била спусната, а колата е опитала да премине.  \r\n\r\n Понеже на това място линията е двойна, почти едновременно по нея са се движили 2 композиции. По лявата линия в посока София първи преминал някогашният експерс \"Слънчев бряг\" и днешен бърз влак от Бургас за София. От гара Михайлово той трябвало да продължи за Пловдив, като заобиколи през Димитровград, за да избегне ремонтите работи на железния път след гара Оризово. На няколко минути след него се движил пътнически влак в същата посока, който трябвало да стигне до гара Оризово, а пътниците му да продължават към Пловдив с автобус. \r\n\r\n Заради това стечение на обстоятелствата лекият автомобил на прелеза бил ударен 2 пъти и шофьорът му нямал шанс да оцелее. \r\n\r\n Колата е била с газова уредба. Има изтичане на газ от нея и в момента към мястото пътуват пожарникари от Стара Загора. \r\n\r\n Двата влака в момента са спрени на гара Михайлово. Извършва се оглед. Железопътният прелез е на пътя между селата Борово и Михайлово и е сигнализиран с бариери, които най-вероятно са били спуснати, но шофьорът опитал да ги заобиколи. \r\n \n\t\t\t\t\t\t", "date": "2018.08.28", "title": "ИНЦИДЕНТ! Два влака пометоха кола на жп прелез край Стара Загора "}
{"url": "http://www.bnews.bg/article/247741-ed_shiyran_se_ozheni_tayno", "text": "\n Британският хитмейкър Ед Шийрън се разходи до олтара с приятелката си Чери Сийборн. Това стана ясно по време на интервю на певеца за Access, когато бе попитан кога възнамерява да каже заветното „да“ на изгората си. \r\n\r\n Видимо изчервен, изпълнителят на Sing просто посочи халката си. „Винаги избягвам светлините на прожекторите“, обясни кратко Шийран на последвалото запитване как е успял да запази сватбата си далеч от медийното внимание. \r\n\r\n Певецът и финансовата консултантка Чери се сгодиха в края на миналата година. Съпругата на звездата е от родния му град Съфолк и нещо повече, двамата дори са учили в една гимназия. Шийрън неведнъж е споделял, че любимата му е вдъхновила текста към песента Perfect. За да отпразнува годежа си пък носителят на „Грами“ също сложи пръстен. \r\n\r\n „Никога не съм разбирал защо мъжете не носят годежни пръстени. Това така или иначе е същата отдаденост както при жените. Чери направи моя сама от глина. Много ми харесва“, обясни с усмивка тогава той. \r\n  \r\n \n\t\t\t\t\t\t", "date": "2018.08.28", "title": "Ед Шийрън се ожени тайно"}
{"url": "http://www.bnews.bg/article/247748-v_detroyt_zapochna_poklonenieto_pred_tlennite_ostanki_na_areta_franklin", "text": "\n В Детройт започна поклонението пред тленните останки на Кралицата на соул музиката Арета Франклин, като на него присъстваха хора от всички краища на САЩ, от Маями до Лас Вегас, предаде Асошиейтед прес. \r\n\r\n Хората преминаваха край ковчега със златни орнаменти, изложен в Музея на афроамериканската история \"Чарлз Райт\" под звуцитe на госпъли, записани приживе от Арета Франклин. \r\n\r\n Ковчегът бе обсипан с рози от различен цвят. Феновете, дошли да се простят с незабравимата певица, триеха сълзи, прекръстваха се и й изпращаха целувки за сбогом. \r\n\r\n Членът на управата на музея Кели Мейджър Грийн изтъкна, че целта на организаторите на поклонението била да пресъздадат обстановка, близка до църковната, тъй като именно от църквата е започнала кариерата на Франклин. \r\n\r\n Тя почина на 16 август на 76-годишна възраст. Погребалната церемония на примата на соул музиката ще се проведе в петък в петдесятния Храм на великата божия милост в Детройт. \r\n \n\t\t\t\t\t\t", "date": "2018.08.28", "title": "В Детройт започна поклонението пред тленните останки на Арета Франклин"}
{"url": "http://www.bnews.bg/article/247749-spryaha_toka_na_stadion_domakinstval_machove_na_svetovnoto_parvenstvo_v_rusiya", "text": "\n Заради неплатени сметки е било спряно електричеството на стадион в Русия, построен специално за тазгодишното Световно първенство по футбол. \r\n\r\n Това са обявили от местен доставчик на електроенергия в град Самара пред \"Ройтерс\", като това става, въпреки че руският президент Владимир Путин заяви, че не желае подобни обекти да бъдат занемарявани и изоставяни. \r\n\r\n От \"Самараенерго\" са посочили, че електроснабдяването е било прекъснато, тъй като компанията ПСО Казан, която е построила стадиона с капацитет 42 хил. места, не е плащала сметките си за ток през тази година и е задлъжняла в размер на 9 216 000 рубли (137 600 долара). \r\n\r\n \"Чакахме дълго време, отложихме прекъсването на електроснабдяването\", отбеляза говорителката на \"Самараенерго\" Олга Перкова и допълни: \"Тъй като ПСО Казан не реши проблема с плащането на дълга си, беше взето решение да се спре електричеството.\" \r\n\r\n Ала след среща на ръководството на компанията, \"Самаранерго\" е решила да пусне тока заради предстоящите мачове от руското футболно първенство на \"Самара Арена\", въпреки че остава неясно кога ПСО Казан ще изчисти дълга си. \r\n\r\n Футболен клуб \"Криля Советов\" (Самара), който играе в руската Премиер лига, ще срещне Анжи (Махачкала) на \"Самара Арена\" в събота. \r\n\r\n Строителството на \"Самара Арена\" беше завършено в последния възможен момент преди Световното първенство след поредица от забавяния на строителните дейности. \r\n\r\n Стадионът беше домакин на шест мача от Световната купа, включително на четвъртфинала между Англия и Швеция, който англичаните спечелиха с 2-0. \r\n \n\t\t\t\t\t\t", "date": "2018.08.28", "title": "Спряха тока на стадион, домакинствал мачове на Световното първенство в Русия"}
{"url": "http://www.bnews.bg/article/247746-ukrayna_predpriema_denonsirane_na_dogovora_za_priyatelstvo_s_rusiya", "text": "\n Президентът на Украйна Петро Порошенко обяви, че очаква в близко бъдеще от външното министерство пакет от документи за започване на официалния процес по денонсиране на споразумението за приятелство с Русия. \r\n\r\n \"Пристъпихме към следващата стъпка: прекратяване действието на договора за приятелство, сътрудничество и партньорство между Украйна и Руската федерация\", подчерта украинският държавен глава на среща с дипломати. Речта му е била излъчена по украинските телевизии. \r\n\r\n Руската федерация и Украйна подписаха Договора за приятелство, сътрудничество и партньорство през 1997 г. Документът е ратифициран от Върховната рада (украинския парламент). \r\n\r\n Договорът закрепява стратегическото партньорство на страните \"на основата на взаимното уважение, суверенното равенство, териториалната цялост, неприкосновеност на границите, мирно уреждане на споровете, неизползване на сила или заплаха със сила, включително икономически и други средства за натиск\". \r\n\r\n Периодът на валидност на договора е 10 години с последващо автоматично удължаване, ако страните не възразяват. В началото на тази година заместник-председателят на Радата Ирина Геращенко заяви, че Киев не планира да денонсира споразумението. Украйна, по думите ѝ, напротив, \"възнамерява да настоява Русия да приложи разпоредбите на този документ\". \r\n\r\n През март стана известно, че украинското министерство на външните работи е подготвило предложение за денонсирането на договора за приятелство с Русия. Ведомството също така обяви идея за сключване на нов договор - \"на нови основания\". \r\n \n\t\t\t\t\t\t", "date": "2018.08.28", "title": "Украйна предприема денонсиране на договора за приятелство с Русия"}
{"url": "http://www.bnews.bg/article/247750-poreden_aviointsident_samolet_skasa_zhitsi_na_dalekoprovod_v_montansko", "text": "\n Пореден авиоинцидент у нас, този път със селскостопански самолет. Машината кацнала в слънчогледова нива на метри от железопътен прелез до град Брусарци, Област Монтана. \r\n\r\n Инцидентът станал около обяд във вторник, когато самолетът закачил жици на далекопровод, при което се е счупила част от опашката му. Пилотът успял да овладее машината и след три километра се приземил аварийно в слънчогледова нива. \r\n\r\n Заради скъсаните жици няколко населени места в региона останаха без ток. \r\n\r\n Полицията разследва случая. Образувано е и досъдебно производство. Тепърва ще се изяснява дали машината е била технически изправна и има ли грешка на пилота. \r\n \n\t\t\t\t\t\t", "date": "2018.08.28", "title": "ПОРЕДЕН АВИОИНЦИДЕНТ: Самолет скъса жици на далекопровод в Монтанско"}
{"url": "http://www.bnews.bg/article/247736-dara_zapochnah_da_peya_zaradi_ivana_iskam_duet_s_azis", "text": "\n Kато малка тийнсензацията Дара била заклета чалгарка.Именно певица от този жанр става „виновна“ за певческата кариера на поп звездата. Ивана е тази, която вдъхновява малката Дарина да тръгне да се занимава с музика, след като я чула на участие как пее на живо. \r\n\r\n „Ивана първа ме отвори към музиката. Ако не беше тя, аз сигурно нямаше да пея. Бях много малка, когато я видях и чух как пее и много, много ми хареса. Сигурно съм била на 6-7 години и й бях много голям фен“, признава Йотова. \r\n\r\n По това време била запалена по творчеството не само на пайнерката, но и по това на Азис. Въпреки това обожавала AC/DC и Manowar, а в същото време започнала да учи народна музика. Славка Калчева й е много любима, а Странджа и Тракия са й любимите области, заради орнаментиката в песните, писа „Шоу“. \r\n\r\n Дара мечтае да направи дует с Азис. Наскоро се засекли в ресторант и тя дълго обмисляла как да отиде при него и да го поздрави. Накрая Краля на фолка й дошъл на крака, за да каже здрасти. \r\n\r\n „Здравей, миличка, много си красива на живо“, казал й той и я прегърнал. Дара щяла да се разплаче от вълнение. По-късно в главата й изплувала гениалната идея да запишат нещо заедно, но все още не е намерила подходящ момент да му спомене и да види ответната реакция. \r\n \n\t\t\t\t\t\t", "date": "2018.08.28", "title": "Дара: Започнах да пея заради Ивана, искам дует с Азис"}
{"url": "http://www.bnews.bg/article/247740-valeri_bozhinov_omazhi_baldazata", "text": "\n Пищна и голяма сватба в ултратузарски хотел в Швейцария вдигна сестрата на възлюбената на футболиста – Биляна Дол. Дъртото коте и родният плейбой споделиха снимки от щастливото семейно събитие в инстаграм, на които блестят в стилни тоалети, писа „България Днес“. \r\n\r\n По-малката сестра на Биляна – Мая, се взе с любимия си Хавиер, а близки твърдят, че 43-годишната брюнетка толкова се развълнувала около подготовката за сватбата и моминското парти, й се приискало и тя да мине под венчилото заедно с Валери. \r\n\r\n Балдъзата на Божинов по нищо не отстъпва на сестра си, макар двете да не си приличат особено. Докато Биляна е мургава и тъмнокоса мадама, то сестра й Мая е нейна пълна противоположност със светла коса и сини очи. \r\n\r\n Божинов се шегувал, че обича сватбите, стига да не са негови. Единствено Николета Лозанова успя да го убеди да сключат брак. Запознати са убедени, че с 10-години по-голямата от него Биляна също иска да се види като булка и най-вече майка, макар че той й харесвал именно това, че е съобразителна и не настоява да получи тези неща точно от него. \r\n \n\t\t\t\t\t\t", "date": "2018.08.28", "title": "Валери Божинов омъжи балдъзата"}
{"url": "http://www.bnews.bg/article/247738-gotova_e_ogradata_spirashta_afrikanskata_chuma_ot_rumaniya", "text": "\n Заместник-министърът на земеделието, храните и горите Янко Иванов инспектира оградата за превенция на Афиканска чума по свинете (АЧС). \r\n\r\n Той информира, че телената ограда е завършена по цялото 133-километрово протежение на границата. \r\n\r\n \"В момента продължава довършването й с режеща тел тип \"Бруно\", допълни Иванов. \r\n\r\n Той посочи, че оградата е изградена за 4 седмици с доброволния труд на служителите в 6-те държавни горски предприятия и Изпълнителната агенция по горите. \r\n\r\n Заместник-министърът подчерта, че към настоящия момент все ще няма установено движение по посока на българската територия. \r\n\r\n Той припомни, че се очаква засилване на миграционната активност на дивите прасета, след като бъде прибрана реколтата от полските площи от двете страни на границата. \r\n\r\n Според Иванов най-голям риск от разпространение на заразата се крие в нерегламентирания пренос на храни у нас. \r\n\r\n Към момента у нас няма констатиран случай на заразено с африканска чума животно. \r\n\r\n \"Следим ситуацията с африканската чума по свинете в Румъния. Поразена е най-голямата ферма за прасета там с около 140 хиляди животни, само на 50 км от българската граница\", допълни заместник-министърът. \r\n \n\t\t\t\t\t\t", "date": "2018.08.28", "title": "Готова е оградата, спираща африканската чума от Румъния"}
{"url": "http://www.bnews.bg/article/247734-sinat_na_kotseto_kalki_shafer_na_svatbata_mu", "text": "\n Коцето Калки се ожени на остров Света Анастасия за дългогодишната си приятелка Мартина, а синът им Тодор беше шафер. Темата на сватбата беше „Всичко в бяло“, но имаше и множество близки и приятели, носещи различни цветове, писа „Телеграф“. \r\n\r\n Калки има връзка с Мартина от 9 години, а синът им се роди преди 6. Младоженците имаха идея да направят плажна сватба още миналата година, но я отложиха за островна такава през тази. \r\n\r\n Преди Марти Калки имаше дълга и семейна връзка с Жозефина, а след раздялата двамата останаха в добри отношения.  Водеща на шоуто била Гери Дончева, а сватбата била заснета с дрон.  След официалната част Мартина и Калки попяха на гостите. \r\n \n\t\t\t\t\t\t", "date": "2018.08.28", "title": "Синът на Коцето Калки - шафер на сватбата му"}
{"url": "http://www.bnews.bg/article/247744-vse_poveche_chuzhdentsi_izbirat_balgariya_za_pochivkata_si", "text": "\n Общо 5 265 367 чуждестранни туристи са посетили страната ни в периода януари-юли 2018 г. Така за седемте месеца от годината се отбелязва ръст от 6,9% спрямо същия период на 2017 г., сочат данните на Националния статистически институт. \r\n\r\n Само през миналия месец общият брой туристически посещения на чужденци в България е възлизал на 1 620 576, което е увеличение от 2,7% в сравнение с юли 2017 г. През шестия и седмия месец на годината общо 2 828 973 чужденци са избрали нашата страна за своята почивка. \r\n\r\n В първите два летни месеца - юни и юли, чуждите туристи у нас нарастват с 3,6 на сто в сравнение със същия период на миналата година. \r\n\r\n „Данните са доказателство, че туризмът се развива устойчиво, а България е предпочитана дестинация, която предлага качествен продукт на разумни цени. За нас е много важно чуждите туристи да остават доволни и да се връщат отново за следващите си ваканции”, коментира министърът на туризма Николина Ангелкова. \r\n\r\n Класацията за входящ туризъм за седемте месеца на 2018 г. се оглавява от Румъния с 769 811 визити и 27,7 на сто увеличение спрямо същия период на миналата година. Втора позиция заема Гърция с 628 957 посещения, а на трето място се нарежда Германия, откъдето са дошли 435 992 туристи. \r\n\r\n Значителни ръстове се отбелязват на повечето от пазарите, включени в топ 50 на класацията, в сравнение с първите 7 месеца на 2017 г. Гостите от Великобритания са с 17,5% повече, от Израел се отбелязва 26,5% ръст, от Украйна – 24,3 на сто увеличение. От САЩ ръстът е с 13,6 на сто, а от Испания и Норвегия чуждестранните посещения нарастват съответно с 21,8% и 47,4%. \r\n \n\t\t\t\t\t\t", "date": "2018.08.28", "title": "Все повече чужденци избират България за почивката си"}
{"url": "http://www.bnews.bg/article/247731-gbs_i_simeon_peshov_sa_opasni_za_balgariya_predupredih_borisov_za_nego_sega_neka_premierat_otgovarya_za_poraziite_mu", "text": "\n \r\n\r\n \r\n\r\n - Симеон Пешов е велик строител, но това, че Бойко го набута да прави газопроводи, е провал и престъпление. През 1997 г. натиснах Пешов да построи сградата на „Булгаргаз“ в Люлин. Преди това беше една мижава мръсна къща. Направих я дворец! След това човекът продължи да съществува, но се хванаха с Бойко Борисов и провалиха всичко читаво, което можеше да се свърши като хората. Започнаха да строят навсякъде и с помощта на Борисов. На Бойко няма да му го простя! Преследвах го и му говорих да не загробва „Газстрой монтаж“. Това е негово престъпление. Това е велика фирма, на която по времето на соца американците дадоха два пъти ембарго за строителство на газопроводи. Продадоха се машините и сега Симеон Пешов е навсякъде и във всичко! За това Бойко трябва да отговаря! \r\n\r\n \r\n\r\n - Защото не са лицензирани. Едно е да построиш някъде отклонение, друго е да правиш магистрален газопровод. Това са сериозни неща. През 1997 г. в онази мизерии и нямане направих лупинг за 1 година с „Газстрой монтаж“. Втория лупинг по времето на Костов го правиха 15 години. Третия лупинг е няколко пъти по-скъп. Наели са кьораво и сакато да строи и да краде. Накрая щели да строят хъбове… \r\n\r\n Съгласно конституцията, събира се сганта, правят избори, печелят ги и управляват. Всеки след това обаче трябва да отговаря какво е свършил! Нашата държава е в тотален упадък и избягаха милиони хора. Остават все повече некадърници, които управляват. Във властта има посредствени хора, които ще ги запомним с щетите и с упадъка на България. \r\n\r\n Това, което направи Борисов и се хвана с Пешов, беше отврат. Нищо не направиха в Булгартрансгаз, а само видяхме далавери. Досега няма нищо построено. Където са пипнали малко да построят, е в пъти по-скъпо. Перспективата е никаква. Прецакаха и интерконекторите. Ние бяхме готови. Ердоган клекна, още не се беше чифтосал с Путин, за да се врежем в турската газопреносна, мрежа. Можехме да получаваме газ и от Тюркменистан, и от Иран, и от Азербайджан. Всичко се провали заради комисионните. Тези хора вече не са само вредни, а и са опасни за съществуването на България. \r\n \n\t\t\t\t\t\t", "date": "2018.08.28", "title": " “ГБС” и Симеон Пешов са опасни за България! Предупредих Борисов за него, сега нека премиерът отговаря за поразиите му!\r\n"}
{"url": "http://www.bnews.bg/article/247737-delegatsiya_ot_kitay_na_poseshtenie_v_aets_belene", "text": "\n Делегация на Китайската национална енергийна администрация (NEA) посети площадката на АЕЦ „Белене”, съобщават от Министерството на енергетиката. Те са се запознали отблизо с мерките за съхраняване на доставеното от „Атомстройекспорт” оборудване и новоизградената инфраструктура. \r\n\r\n Към момента площадката на централата се простира на 2500 дка, необходимите работни помещения за функционирането на „Белене” са построени. Изградена е и необходимата инфраструктура - пътища, влакова линия, пристанище и бетонов възел. Остава да бъдат построени реакторното отделение и турбинна зала.  \r\n\r\n Сред гостите е имало представители на Китайската национална ядрена корпорация (CNNC), Китайската ядрена енергийна корпорация (CGN) и Държавната корпорация за ядрени енергийни технологии (SNPTC). \r\n\r\n Посещението им е част от подписаният през юли тази година Меморандум за разбирателство относно мирното използване на ядрената енергия. Документът цели укрепване на партньорството и насърчаване на обмена на информация между България и Китай. \r\n \n\t\t\t\t\t\t", "date": "2018.08.28", "title": "Делегация от Китай на посещение в АЕЦ „Белене”"}
{"url": "http://www.bnews.bg/article/247723-opernata_prima_sonya_yoncheva_ozheni_brat_si_marin_ot_star_akademi", "text": "\n 36-годишната световноизвестна оперна певица Соня Йончева се прибра в България за сватбата на брат си.Сватбата на брат ѝ Марин се е състояла в Пловдив. Йончева сподели снимки в личния си профил в Инстаграм, а към кадрите написа на английски: \r\n\r\n \"Сватбата на брат ми е истински празник на любовта и щастието. Такава смесица от емоции и красота. Любовта е кралица!\". 30-годишният брат на Йончева също е оперен певец. Двамата с половинката му Николая живеят в Женева. Тя е завършила \"Архитектура\" в Нов български университет и е положила приравнителни изпити в Женева. Двойката се сгоди миналата година през юли на специално тържество в село Стойките. \r\n \n\t\t\t\t\t\t", "date": "2018.08.28", "title": "Оперната прима Соня Йончева ожени брат си  Марин от \"Стар Академи\""}
{"url": "http://www.bnews.bg/article/247745-sriv_na_prekite_chuzhdestranni_investitsii_u_nas_prez_poslednite_godini", "text": "\n Срив на преките чуждестранни инвестиции у нас през последните години. Това показва анализ на Българската стопанска камара. \r\n\r\n В един завод за части за опаковачни машини германски инвеститор влага 19 милиона евро. Предимствата, които вижда, за да инвестира у нас, са ниските данъци и бързите доставки до европейските пазари. Мениджмънтът обаче не крие, че има трудности: \r\n\r\n „Най-трудно е да се пребориш с множеството административни изисквания, трябва да се получат множество разрешения, не говоря само за строителство, но всяко едно нещо се сблъсква с изключително много администрация”. \r\n\r\n За последните 10 години чуждите инвестиции у нас намаляват почти 10 пъти. \r\n\r\n Според стопанската камара предимствата, които страната ни има като инвестиционна дестинация, стават все по-малко: \r\n\r\n „Реално, в момента остана плоският данък, митът за висококвалифицираната и многобройна работа ръка отиде на кино, цялото това чувство за несигурност, че ако направиш много хубав бизнес, може някой да те покани да си го вземе”, коментира Радосвет Радев. \r\n\r\n Експертите препоръчват, за да се завърнат чуждите инвеститори у нас, да се повиши качеството на образованието, да се улесни вноса на работна ръка, да се въведат повече електронни услуги. Може да се мисли и за нови данъчни преференции: \r\n\r\n „За инвеститори, които ще инвестират дългосрочно, да не плащат данък дивидент, за определено време той да се занули”, предложи Румен Гълъбинов. \r\n\r\n За последните години чуждите инвеститори са съизмерими с парите, които емигрантите пращат у нас. \r\n \n\t\t\t\t\t\t", "date": "2018.08.28", "title": "Срив на преките чуждестранни инвестиции у нас през последните години"}
{"url": "http://www.bnews.bg/article/247724-emanyuel_makron_pregovarya_za_evropeyskata_otbrana_v_daniya", "text": "\n Френският президент Еманюел Макрон пристигна днес на двудневна визита в Дания, предаде Асошиейтед прес, цитирана от БТА. \r\n\r\n На летището в Копенхаген той бе посрещнат от датската кралица Маргрете II. Предстои му среща с премиера Ларс Льоке Расмусен. \r\n\r\n Френският президент положи венец в памет на паднали във войните датски войници и по-късно ще участва в дебат със студенти. Утре Макрон ще замине за Хелзинки. \r\n\r\n Френският държавен глава настоява за по-здраво обединен Европейски съюз и иска Европа да поеме повече отговорност за собствената си отбрана, а не да разчита толкова много на САЩ. \r\n\r\n Дания има правото да не участва в европейските отбранителни инициативи, а правителството и мнозинството депутати искат тази клауза в договорните отношения с ЕС да бъде премахната, но се боят да подложат въпроса на обществено допитване.  \r\n\r\n По силата на решение, прието от Европейския съвет през 1992 г. и одобрено следващата година на референдум от датчаните, Дания има правото да не взема участие в ключови сектори на политиките на ЕС, включително сферата на отбраната и единната валута. Тези изключения за Дания бяха направени, за да може страната да ратифицира Маастрихтския договор, който първоначално отхвърли на референдум. \r\n\r\n Няколко датски правителства искаха да премахнат тези клаузи и поставиха два пъти въпроса за изменението им на референдум, но и двата пъти народният вот отхвърли предложенията. \r\n \n\t\t\t\t\t\t", "date": "2018.08.28", "title": "Еманюел Макрон преговаря за европейската отбрана в Дания"}
{"url": "http://www.bnews.bg/article/247725-sled_proverka_mon_nakaza_trima_eksperti_zaradi_greshnoto_klasirane_na_sedmoklasnitsite_prez_yuli", "text": "\n Три наказания наложи Министерството на образованието и науката заради грешката при първото класиране на седмокласниците през юли, съобщи БНР. \r\n\r\n Засегнати от проблема бяха четири училища в столицата. \r\n\r\n С порицание е наказана Ваня Кастрева, която е началник на Регионалното управление на образованието в София. \r\n\r\n Санкции има и за двама експерти в управлението. Те са наказани с отлагане на повишението в ранг с една година. \r\n\r\n Припомняме, на 3 юли изтеглиха първото класиране за гимназиите след седми клас в София заради \"бъг\" в системата. \r\n\r\n Проблемът бил със 17-те различни групи балообразуващи оценки, особено при балообразуването за професионалните гимназии. \r\n\r\n След възникналия проблем министърът на образованието Красимир Вълчев заяви, че ще има наказани за грешката в класирането. \r\n\r\n Той уточни още, че наказанията трябва да бъдат дисциплиниращи и възпиращи следващи грешки. \r\n \n\t\t\t\t\t\t", "date": "2018.08.28", "title": "СЛЕД ПРОВЕРКА! МОН наказа трима експерти заради грешното класиране на седмокласниците през юли"}
{"url": "http://www.bnews.bg/article/247667-i_deyan_donkov_zahvarlil_sanya_predi_godini", "text": "\n Има доза ирония в това, че Саня Борисова винаги е била сочена за една от най-красивите млади актриси у нас, а все не й върви в любовта. Преди да приключи 6-годишната си връзка с режисьора Ники Илиев, блондинката, родена и израснала във Видин, е имала друга тежка разлъка - с актьора Деян Донков, научи HotArena. \r\nЛюбовта й с актьора, който по-късно се задоми с колежката си Радина Кърджилова, продължила цели 7 години. На времето, когато връзката й с Деян Донков приключила окончателно, Саня се решила на пътешествие. За това актрисата е споделяла, че се е отправила на път не толкова заради вече бившия си приятел, колкото заради себе си. Не знаела какво точно иска, избирала посока, после се разколебавала, отказвала се и се връщала обратно. Стартирала от Италия, последвал Дубай, където отишла със сестра си. Двете си намерили квартира и идеята била да се установят. След месец обаче Саня размислила и заминала за Индия със свой близък приятел. Посетила ашрам за медитации, участвала в няколко групи, сред които били такива за масаж и гурджиевски танц. В края на краищата след всичко видяно и научено се объркала още повече, но никога не е съжалявала. С времето започнала да оценява това, че го е направила, защото постепенно откривала истини за себе си, към които я насочили именно преживяванията в Индия, пише \"Уикенд\". \r\nВ България Саня се завърнала, за да продължи образованието си. Тогава тя вече била припознала актьорството като свое призвание, но избрала НАТФИЗ, за да е близо до Деян Донков. След раздялата им и пътешествията, Саня напуснала академията и се записала в театралния колеж „Любен Гройс”. „За мен беше тийнейджърската ми любов. Срещнахме се във Видин, връзката ни започна много романтично, но определено не бяхме един за друг и за това и се разделихме”, споделяла е красавицата за връзката си с Деян Донков, който също е израснал в крайдунавския град. \r\nТой е първата й любов и именно следвайки я, идва в София. Покрай Деян Донков, Саня се увлича и по актьорството. До преди това тя се колебаела дали да продължи с мода или с рисуване. В столицата Саня става модел на „Ивет фешън” и също е приета в Академията за театрално и филмово изкуство, която след разлъката сменя с театралния колеж „Любен Гройс”. В 7-годишната си връзка с Деян, която всъщност била на редуващи се раздели и събирания, актрисата е споделяла, че пораснала. Все пак за Саня не било никак лесно, нито в периода на тази любов, нито в този след края й. Това, което със сигурност е взела като плюс от тези отношения, е именно актьорството.  \r\nС избора си Саня доста изненадала на времето Деян Донков, тъй като по принцип е притеснително момиче. И някак не му се вярвало, че ще посмее да се качи на театрална сцена и да говори пред публика. След като се посвещава на актьорството, изобщо не се осланяла само на подкрепата на Деян. Като всеки студент, и тя съчетавала учението с работата. Любопитна подробност е, че един август Саня била танцьорка на родното Черноморие. Тази работа й намерил Деян, с когото по това време били все още заедно, споделял е самият той преди години и е уточнявал, че не става въпрос за стриптийз. Саня просто танцувала „с летни дрешки” във въпросната варненска дискотека, а единствената по-пикантна подробност е, че се изявявала в клетка. Дали й 60 лева хонорар. \r\nСлед „търсенето на себе си” чрез пътешестване, завръщането в България и преместването в колежа „Любен Гройс”, Саня среща Ники Илиев. Запознават се на кастинга на сериала „Забранена любов”, на който красавицата отива вместо своя колежка от театралния колеж. „В момента, в който Ники ме погледна, усетих много силно вълнение. Впечатли ме с уравновесеното си поведение, грижовността си, с чувството си за хумор, което много ми допадна. След кастинга ми предложи да ме закара. И докато говорехме в колата, помежду ни във въздуха имаше нещо... Усетих, че съм се влюбила”, споделяла е актрисата.  \r\nВ пика на тази любов Саня е казвала още, че се радва не само на голяма любов, а и на абсолютна хармония. Връзката й с Ники Илиев обаче е имала своите спадове. Преди да започнат да правят филми и да отворят актьорска школа, двамата са имали някои периоди на безпаричие. Саня е казвала за тези времена, че не й е било никак лесно. И все пак тя се стараела да бъде силна, за да е опора на Ники. Той – също.  \r\nПреди актрисата си имала моменти, в които се съмнявала в себе си, тъй като смятала, че след като не може да играе в живота, като ли да лицемерничи, едва ли би била добра в професията си. Затова и на няколко пъти обмисляла дори да се откаже. Ники Илиев й помогнал да преодолее всичко това, а и самата Саня уточнява, че много я балансирал.  \r\nКакво разруши тази хармония, все още не е ясно. Според някои слухове причината са неуспешните опити да забременее. Други посочват неприязънта, която майка на Ники – видната лекарка проф. Мирослава Кадурина, изпитва към нея. Затова пък актрисата отново доказа силния си характер, като отново намира поводи за радост. Посветила се е на работата си, а в свободното си време е с приятели или пък тренира „Тай-дзи” – китайско бойно изкуство.  \r\n \n\t\t\t\t\t\t", "date": "2018.08.28", "title": "И Деян Донков захвърлил Саня преди години"}
{"url": "http://www.bnews.bg/article/247726-ot_godini_nasam_rusiya_se_gotvi_za_nay_golemite_si_voenni_ucheniya", "text": "\n През следващия месец Русия ще проведе най-големите си военни учения поне от 1980-те години насам, като в тях ще участват около 300 хил. войници и 1000 самолета. Това съобщиха от руското военно министерство, цитирани от местните медии. \r\n\r\n Военните учения \"Восток-2018\" ще се проведат от 11 до 15 септември в източната част на страната с участието на Китай и Монголия. \r\n\r\n \"Това ще бъде нещо като повторение на ученията Запад-81, но в някои отношения те ще бъдат дори по-големи\", подчерта военният министър Сергей Шойгу, припомняйки за военните учения, проведени през 1981 г. в Източна Европа. \r\n\r\n Той каза, че \"повече от 1000 самолета, почти 300 000 военнослужещи и почти всички военни полигони в централните и източните военни окръзи\" ще бъдат включени в ученията. \r\n\r\n \"Представете си 36 хил. единици военно оборудване да се движат заедно по едно и също време - танкове, БТР-и, бойни машини на пехотата. И всичко това, разбира се, в условия, които са възможно най-близки до бойни\", коментира руският военен министър. \r\n\r\n Москва заяви, че в миналогодишните военни учения \"Запад-2017\", проведени в съюзническа Беларус и в западни региони на Русия, са участвали около 12 700 военнослужещи. \r\n\r\n Ала НАТО твърдеше, че Русия може да е прикрила мащаба на ученията, в които според някои от източноевропейските членове на алианса са участвали повече от 100 хил. военнослужещи. \r\n \n\t\t\t\t\t\t", "date": "2018.08.28", "title": "ОТ ГОДИНИ НАСАМ! Русия се готви за най-големите си военни учения "}
{"url": "http://www.bnews.bg/article/247728-okonchatelno_nyama_vinovni_za_potopa_v_asparuhovo", "text": "\n Няма виновни длъжностни лица за наводнението във варненския квартал „Аспарухово”, коет взе 13 жертви преди 4 години. \r\n\r\n Наказателното дело за бедствието е окончателно прекратено от Апелативния съд във Варна. Решението не подлежи на обжалване, съобщава Дарик. \r\n\r\n Според съда основната причина за потопа е екстремността на природното събитие от 19 юни 2014 год. По данни на Националния институт по метеорология и хидрология само за половин час – от 18,30 часа до 19 часа, на един квадратен метър са паднали 138,8 литра валежи. За периода от 15 до 20 юни количеството на валежите пък е било 175,6 литра, което представлява 382 процента от нормата за месец юни. Подобно наводнение във Варна е имало и през 1951 год., когато в три валежни дни през август са измерени 292 литра на квадратен метър. \r\n\r\n Свлачищата, отпадъците и издигнатите постройки в дерето не са основната причина за щетите и жертвите, смята съдът. \r\nДосъдебното производство, образувано веднага след наводнението във варненския квартал, беше водено за причиняване смъртта на 13 души поради немарливо изпълнение на занятие или на друга правно регламентирана дейност, представляваща източник на повишена опасност. Делото беше наблюдавано от екип от трима прокурори и разследвано от екип от трима следователи от Окръжния следствен отдел, припомнят от пресслужбата на Апелативната прокуратура във Варна.  \r\n\r\n Постановлението на държавното обвинение за прекратяване на наказателното производство беше отменено от Окръжния съд в морската столица. Въззивната инстанция обаче уважи протеста на прокуратурата и окончателно прекрати делото.  \r\n \n\t\t\t\t\t\t", "date": "2018.08.28", "title": "Окончателно: Няма виновни за потопа в „Аспарухово”"}
{"url": "http://www.bnews.bg/article/247735-otvedoha_v_aresta_shofyora_na_katastrofiraliya_avtobus", "text": "\n Шофьорът на катастрофиралия край Своге автобус Григор Григоров тази сутрин е бил изписан от болница „Царица Йоанна - ИСУЛ“, съобщи БНР. \r\n\r\n Той е бил откаран в ареста на Националната следствена служба и утре ще бъде изправен пред Софийския окръжен съд по искането на прокуратурата да бъде задържан за постоянно под стража. \r\n\r\n Григоров е обвинен за причиняване на смърт по непредпазливост на 17 души и нанасяне нателесни повреди на други 21 ранени. \r\n  \r\nСпоред прокуратурата, една от причините за тежкия инцидент в събота вечерта е, че той шофирал с 13 км/ч повече от разрешената за участъка скорост. \r\n\r\n Другата линия, по която работят разследващите, е състоянието на самия път. \r\n\r\n От вчера се изземва документация, свързана с неговата рехабилитация от различни държавни институции и от фирмата - изпълнител \"Трейс груп\". \r\n \n\t\t\t\t\t\t", "date": "2018.08.28", "title": "ОТВЕДОХА В АРЕСТА шофьора на катастрофиралия автобус "}
{"url": "http://www.bnews.bg/article/247719-lavcheto_na_mariya_ilieva_broyka_matski_na_plazha", "text": "\n Бившата изгора на Мария Илиева – певецът Атанас Колев, бройка мадами на известен плаж във Варна. Музикантът, който преди години се прочу, като спечели второ място в риалитито „Х факктор“, е прежалил напълно брюнетката и е готов за нови палави подвизи, писа „Шоу“. \r\n\r\n Колев бе забелязан заедно със свой авер на плажа „Рапонги“ в морската ни столица. Гларусът явно е решил да разпусне с другаря си сред красавици по бански. Той веднага бе забелязан от меломанки, които нямаха нищо против да пофлиртуват с него. Бързо се завързал разговор и те разменили координати. \r\n\r\n Не е ясно дали музикантът е имал връзка, след бурната афера с Илиева. Дори и това да се е случило, явно варненецът е успял умело да я прикрие, а към днешна дата е готов да лови мадами на плажа. \r\n \n\t\t\t\t\t\t", "date": "2018.08.28", "title": "Лъвчето на Мария Илиева бройка мацки на плажа"}
{"url": "http://www.bnews.bg/article/247730-naum_shopov_tea_iskashe_silikon_i_sama_si_go_plati_ne_sam_dal_i_lev", "text": "\n Младият актьор Наум Шопов скандализира с признанието, че приятелката му Теа си е сложила силикон в гърдите. Девойката сама е броила 10 бона за новите цици. Той не е инвестирал и един лев в пластмасовите придобивки на приятелката си. \r\nВ социалните мрежи се появиха твърдения, че Наум е подтикнал приятелката си към тази инвестиция. Той категорично опроверга това: \r\n\"Теа имаше тази идея от доста време насам, имаше и моят пълна подкрепа. Решихме, че сега е моментът“, споделя Наум, цитиран от „ШОУ“.   \r\n \n\t\t\t\t\t\t", "date": "2018.08.28", "title": "Наум Шопов: Теа искаше силикон и сама си го плати, не съм дал и лев"}
{"url": "http://www.bnews.bg/article/247729-sinoptitsite_ot_nimh_otnovo_izlizat_na_protest", "text": "\n Синоптиците от Националния институт по метеорология и хидрология (НИМХ) излизат отново на протест на 29 август. Те са категорични, че не искат института да остане част от Българската академия на науките (БАН). Метеоролозите са недоволни, тъй като академията не осигурява достатъчно средства за работата им и настояват да преминат под шапката на Министерството на образованието и науката.Синоптиците от Националния институт по метеорология и хидрология (НИМХ) излизат отново на протест на 29 август. Те са категорични, че не искат института да остане част от Българската академия на науките (БАН). Метеоролозите са недоволни, тъй като академията не осигурява достатъчно средства за работата им и настояват да преминат под шапката на Министерството на образованието и науката. \r\n\r\n До разговори между НИМХ и БАН се стигна след поредните протести от началото на август на метеоролозите и заплахата да спрат работа заради липсата на адекватно финансиране. Тогава премиерът Бойко Борисов даде срок на двете страни да постигнат споразумение дож 22 август. \r\n\r\n  „Настояваме правителството да вземе своето категорично решение за бъдещето на Националния институт по метеорология и хидрология. Безвремието за нас трябва да приключи, преди да е станало твърде късно”, пише в новата позиция на НИМХ. \r\n\r\n Протестът им в сряда ще започне от 9 ч. пред сградата на БАН и после ще се пренесе пред Министерския съвет, където в сряда правителството заседава. \r\n \n\t\t\t\t\t\t", "date": "2018.08.28", "title": "Синоптиците от НИМХ отново излизат на протест"}
{"url": "http://www.bnews.bg/article/247664-preslava_se_metna_na_lodka_dni_predi_da_rodi", "text": "\n Фолк певицата Преслава подкара розово „Бентли“, но този път е нейно и е подарък от половинката й Павел. Слухове докладват, че мачото има автопарк за милиони и не се свени да радва любимата си със скъпарски коли за стотици левове. Припомняме ви, че и друг път изпълнителката се фукаше с розово „Бентли“, докато бе с Бирмата. Тя му се наслади за кратко, тъй като се оказа, че возилото е на майката на Георги. Очевидно Преслава се е влюбила в колата, тъй като настоящият й любим Павел Лазаров й е подарил такава, писа „Телеграф“. \r\n\r\n Обещал й е и голяма изненада, която тя ще получи, когато се роди наследникът им, а това ще се случи до броени дни. Въпреки че е в деветия месец, очевидно кара лека бременност, тъй като на финалната права от износването на бебока тя се метна на лодка, за да плува в морето. \r\n  \r\n \n\t\t\t\t\t\t", "date": "2018.08.28", "title": "Преслава се метна на лодка дни преди да роди"}
{"url": "http://www.bnews.bg/article/247717-istinata_lasna_liliya_ot_svoge_razkri_svirepata_realnost_pokaza_realni_snimki_na_patya_koyto_e_kato_v_dzhurasik_park", "text": "\n . \r\n\r\n Целта й е да покаже на всички в какво състояние е бил и е пътя.  Лилия се надява все повече медии да разпространят материала й, за да могат повече хора да видят, че пътят наистина не е в отлично състояние. \r\n\r\n \r\n\r\n \r\n\r\n \r\n\r\n \r\n\r\n \r\n  \r\n \n\t\t\t\t\t\t", "date": "2018.08.28", "title": "ИСТИНАТА ЛЪСНА! Лилия от Своге разкри свирепата реалност, показа реални снимки на пътя, който е \"като в Джурасик парк\""}
{"url": "http://www.bnews.bg/article/247718-barekov_s_raztarsvashto_razkritie_dashternata_firma_na_treys_remontirala_patya_ubiets_kray_svoge_e_zakrita_predi_katastrofata_i_iztichaneto_na_garantsionniya_srok", "text": "\n Евродепутатът Николай Бареков направи разтърсващо разкритие за дъщерната фирма на Трейс, ремонтирала пътя убиец край Своге. Ето какво написа той в личния си профил във Фейсбук: \r\n\r\n *публикуваме без редакторска намеса \r\n\r\n \r\n \n\t\t\t\t\t\t", "date": "2018.08.28", "title": "БАРЕКОВ С РАЗТЪРСВАЩО РАЗКРИТИЕ: Дъщерната фирма на Трейс, ремонтирала пътя-убиец край Своге, е закрита преди катастрофата и изтичането на гаранционния срок"}
{"url": "http://www.bnews.bg/article/247712-uzhasyavashto_kamion_nadvisna_nad_rekata_pri_lavov_most_ima_li_postradali", "text": "\n Товарен автомобил е надвиснал над реката при Лъвов мост след инцидент на пътя. Това съобщиха от пресцентъра на СДВР. Няма данни за пострадали. \r\n\r\n Инцидентът е станал малко след 10.00 часа. Няма информация движението в района да е възпрепятствано. \r\n\r\n Камионът вече е изтеглен. \r\n \n\t\t\t\t\t\t", "date": "2018.08.28", "title": "УЖАСЯВАЩО! Камион надвисна над реката при Лъвов мост! Има ли пострадали?\r\n"}
{"url": "http://www.bnews.bg/article/247654-rusata_zlatka_se_pohvali_s_novoto_si_uvlechenie", "text": "\n Златка Райкова има нова страст. Русото изкушение се запали по тениса. \r\n\r\n От няколко седмици блондинката посещава тенис кортовете, където упорито се учи да играе аристократичния спорт. \r\nУчастничката от „Като две капки вода” е пленена от тениса и вече уверено тренира бекхенда и форхенда си, пише „България днес”. Злати дори си е наела частен учител, за да може колкото се може по-бързо да се научи да играе. \r\n„Новата ми страст”, написа Райкова под снимка, на която позира на корта. \r\n \n\t\t\t\t\t\t", "date": "2018.08.28", "title": "Русата Златка се похвали с новото си увлечение"}
{"url": "http://www.bnews.bg/article/247714-dzhino_pokaza_novoto_si_gadzhe", "text": "\n Бившият възлюбен на фолкпевицата Джена и победител във „ВИП Брадър“ Джино Бианкалана се радва на нова любов. Само  месец след като призна пред „България Днес“, че няма жена до себе си, която да го подкрепя в мъката от внезапната загуба на баща му, изглежда Джино е срещнал нова тръпка. Той публикува снимка на брега на морето, на която страстно целува тайнствена брюнетка. \r\nЗасега остава тайна кое е момичето до брадъра, но близки до него се надяват да не е поредната, която щем разбие сърцето му, особено след всичко, което преживя.   \r\n \n\t\t\t\t\t\t", "date": "2018.08.28", "title": "Джино показа новото си гадже "}
{"url": "http://www.bnews.bg/article/247727-eto_go_misteriozniya_lyubovnik_na_gloriya_snimka", "text": "\n Глория има интимна връзка с тайнствен мъж от 3-4 месеца насам \r\n\r\n От известно време Гло сияе и видимо се носи по гребена на любовната вълна. По непотвърдена информация новият й любовник живее в Гърция. Това обяснява честите й визити в южната ни съседка, където засне и последните си два видеоклипа, писа „Шоу“. \r\n\r\n Преди няколко дни пък пусна на стори в Инстаграм клипче, на което се виждат мъжки и женски крака да се разхождат по брега на морето. С това потвърди новината, че е щастлива в любовта и най-после е намерила човек, който гордо да застане до нея. \r\n\r\n Научихме още, че изпълнителката е стана горд собственик на още един имот, този в Неа Парамос в Гърция. Както е известно Глория е една от най-имотните звезди. Тя има къщи и апартаменти в София и по морето. Сега вече може да се похвали и с имущество в чужбина, където цените на имотите са все още ниски, но същевременно са добра инвестиция. \r\n\r\n За новия й мъж не се знае нищо друго. От снимката си личи, че е горе-долу на нейната възраст. Явно нещата между тях са сериозни, тъй като Гло прекарва все по-голяма част от времето си в Гърция. Снимката вижте \r\n \n\t\t\t\t\t\t", "date": "2018.08.28", "title": "Ето го мистериозния любовник на Глория (Снимка)"}
{"url": "http://www.bnews.bg/article/247715-tragediya_pilot_zagina_pri_katastrofa_na_voenen_ucheben_samolet", "text": "\n Учебен двуместен самолет на гръцките военновъздушни сили катастрофира тази сутрин в Пелопонес, съобщи БТА, позовавайки се на гръцки медии.  \r\n\r\n Първият пилот е открит мъртъв, а вторият е откаран в болница в добро състояние.  \r\n\r\n Самолетът T-2 Buckeye паднал северно от град Спарта в Южна Гърция. \r\n\r\n Започнало е разследване на катастрофата. \r\n\r\n Самолетите T-2 са сред най-старите в гръцките ВВС. \r\n \n\t\t\t\t\t\t", "date": "2018.08.28", "title": "ТРАГЕДИЯ! Пилот загина при катастрофа на военен учебен самолет"}
{"url": "http://www.bnews.bg/article/247721-poredna_plyachka_na_telefonnite_brakonieri_baba_metna_ot_balkona_nad_5_bona", "text": "\n Жена на 69 години от Габрово е измамена с 3150 лева и 1000 евро. Сигналът за измамата е подаден вчера, съобщиха днес от ОД на МВР. \r\n\r\n Жената е била подведена по сценария за съдействие на полицията при акция за залавяне на телефонни измамници. Тя сложила парите в плик и ги хвърлила от терасата на дома си. \r\n\r\n По случая е започнало досъдебно производство. \r\n \n\t\t\t\t\t\t", "date": "2018.08.28", "title": "ПОРЕДНА ПЛЯЧКА НА ТЕЛЕФОННИТЕ БРАКОНИЕРИ! Баба метна от балкона над 5 бона!"}
{"url": "http://www.bnews.bg/article/247720-bratat_na_despodov_zabarsa_balerina_na_slavi", "text": "\n Братът на нападателя на ЦСКА – София Кирил Десподов – Димитър заби една от балерините на Слави. \r\nТова е Гергина Коева от балет „Магаданс“. Двамата са заедно от известно време и са лудо влюбени. Запознали се покрай Кирил. Гергина се движи в компанията на изявени футболни половинки. Самият футболист много харесва кандидат-снахата. Заради няколко техни общи кадри в интернет мнозина дори заподозряха, че той има връзка с красавицата, пише „България Днес“. \r\nДимитър, който има малък бизнес, и половинката му почти не пропускат мач на ЦСКА-София и подкрепят изявите на Десподов от трибуните. Иначе Гергина е част от „Магаданс“ от 2015-а, но и преди това е работила в екипа на Слави. Танцувала е в балет „Сатен“ на турнето „Новите варвари“ през 2001-а. Взимала е участие  в концерти на световни звезди. Има изяви като танцьор във филмите „Спартак“ и „Черната Далия“. \r\n\r\n   \r\n \n\t\t\t\t\t\t", "date": "2018.08.28", "title": "Братът на Десподов забърса балерина на Слави"}
{"url": "http://www.bnews.bg/article/247716-tezhko_postradala_pri_kasapnitsata_v_svoge_se_bori_za_zhivota_si_v_momenta_teche_izklyuchitelno_tezhka_i_vazhna_operatsiya", "text": "\n Трима от пострадалите в катастрофата до Своге все още са в реанимацията на УМБАЛ \"Св. Анна\". Това съобщиха от лечебното заведение. \r\n\r\n Става дума за един мъж и две жени. В момента тече операция на най-тежко пострадалата жена. \r\n\r\n Все още с опасност за живота е най-пострадалата 52-годишна жена. Другите трима ранени са стабилизирани и лечението им продължава в Клиниката по хирургия и Клиниката по ортопедия и травматология на болницата. \r\n \n\t\t\t\t\t\t", "date": "2018.08.28", "title": "ТЕЖКО ПОСТРАДАЛА ПРИ КАСАПНИЦАТА В СВОГЕ СЕ БОРИ ЗА ЖИВОТА СИ! В момента тече изключително тежка и важна операция "}
{"url": "http://www.bnews.bg/article/247732-galena_galenitsa_na_paynera_pevitsata_s_nay_izgoden_dogovor_ot_kolezhkite_si", "text": "\n В последното си интервю R&B сензацията Диона издаде какви тайни от кухнята знае и то не за коя да е звезда, а за топ певицата на „Пайнер“ Галена. 23-годишната изпълнителка от Койнаре, чието истинско име е Денислава Сашова, има двамата фаворити в родната музика и това са 100 Кила и Галена. Ето какво разказа за тях, че дори навлезе в прекалени подробности особено за женското присъствие из топ колегите й. \r\n\r\n „И двамата ми идоли са независими в кариерите си и виждам, че този подход е доста успешен. Например 100 Кила, който е независим артист. Зад него няма компания, но виждаш какъв успех има той и какъв фурор предизвиква където и да се появи, каквото и да изпее. Харесвам и Галена. Да, тя има договор с „Пайнер“, но аз знам, че условията, под които се е подписала, са доста различни от традиционните в такива ситуации. И всъщност тя е почти независима от тях, а за мен това е най-добрият вариант“, твърди брюнетката пред „Шоу“. \r\n\r\n Самата Диона не желае да бъде част от която и да е музикална продуцентска къща, макар че всички големи такива са й предлагали. Не плаща за гледания и реклама, тъй като аудиторията на социалните мрежи е многомилионна и няма как продукциите й да останат незабелязани. \r\n \n\t\t\t\t\t\t", "date": "2018.08.28", "title": "Галена -  галеница на Пайнера! Певицата с най-изгоден договор от колежките си"}
{"url": "http://www.bnews.bg/article/247713-sanya_zabravi_za_niki_iliev", "text": "\n Саня Борисова излиза от депресията. Бившата съпруга на режисьора Ники Илиев малко по малко се взима в ръце. Саня се показа за първи път пред обществото след развода си, на фестивала „Любовта е лудост”. Чаровницата мина по червения килим с усмивка на лице и по нищо не личеше, че се бори да се справи с някои проблеми от личния си живот, пише „България днес”. \r\nКакто стана ясно преди няколко месеца Саня Борисова и Ники Илиев се развеждат. Двойката се раздели след много изпитания, а актрисата призна, че е изпаднала и в тежка депресия. \r\nВ крайна сметка обаче явно се е взела в ръце, тъй като изглежда по-добре от преди. \r\n \n\t\t\t\t\t\t", "date": "2018.08.28", "title": "Саня забрави за Ники Илиев"}
{"url": "http://www.bnews.bg/article/247722-zhandarmeriya_vleze_vav_firma_ot_konsortsiuma_remontiral_patya_kray_svoge", "text": "\n Полиция и жандармерия влязоха в офиса на „Мегаинвест холд” в Дупница. Те ще изземат документи, свързани с договора, сключен за ремонта на кървавия участък край Своге, където в събота загинаха 17 души при падане на автобус в 20-метрово дере. \r\n\r\n Управителят на фирмата Цветан Цветанов заяви, че те не са асфалтирали въпросния участък край Своге. На място пристигна и началникът на РУП-Дупница Борислав Динев. \r\n\r\n Разследващите се отправиха към другия офис на фирмата в Дупница, защото на адреса на „Самоковско шосе” в града не откриха документи. \r\n \n\t\t\t\t\t\t", "date": "2018.08.28", "title": "Жандармерия влезе във фирма от консорциума, ремонтирал пътя край Своге"}
{"url": "http://www.bnews.bg/article/247707-shefkata_na_mis_balgariya_si_kupuva_korona_s_parite_na_mis_nos_nabira_uchastnichki_za_svoy_konkurs", "text": "\n Ирина Папазова, която се прочу след последното издание на конкурса „Мис България“ и скандалите с платената от Тамара Кочорапова корона, стана за резил. \r\n\r\n Шефката на „Мис България“ участва в конкурса “Mrs. Tourism Queen International Pageant”, който се провежда в Куала Лумпур тези дни. \r\n\r\n Според запознати Папазова е била принудена да се запише като редова участничка, за да набере кандидатки за своя конкурс , чиито права държи – “Miss & Mister Planet” и на който ще се яви и миската Тамара Кочорапова, станала по-известна като Мис Нос. Ирина предприела тази стъпка, защото за провеждането на – „Miss & Mister Planet“ през септември в Грузия, нямало нито една кандидатка. Участничките бягали като дявол от тамян от Папазова след скандала с Тамара, пише BGLife.Club \r\n\r\n „Не подхожда на ранга на Ирина да се явява на конкурси калибъра на „Mrs. Tourism Queen“. Но пък е по-евтино и конкуренцията е слаба. Защо не се яви на Mrs. WORLD  или Mrs. GLOBE? Вероятно част от парите, които е прибрала от Тамара ще отидат за корона от „Mrs. Tourism Queen“. Тя знае как се правят тези неща. А и за новия конкурс свекървата на миската  с носа – Катя Роуз ще кихне нов кеш за победата на любимата си снаха“, шушукат зложелатели. \r\n \n\t\t\t\t\t\t", "date": "2018.08.28", "title": "Шефката на Мис България си купува корона с парите на Мис Нос, набира участнички за свой конкурс "}
{"url": "http://www.bnews.bg/article/247710-vmesto_pensionerite_agentat_na_ds_sponsorira_sssr_s_230_miliona_za_skrap", "text": "\n . \r\n\r\n Изпълнението на поръчката, която трябва да се реализира в следващите 4 години, ще струва на бюджета ни близо 9,8 млн. лв. с ДДС. Планирано е ремонтът на танковете да глътне 8 млн. лв. или над 615 хил. лв. за машина. Мерниците пък ще бъдат ремонтирани в продължение на 5 години - по 12 на година срещу .360 000 лева. \r\n\r\n . \r\n\r\n Брутално излъганите му избирателите вероятно вече свикнаха - години наред са принудени да пият всеки ден по чаша студена вода - друго не им остава.  Измамата, реализирана от„Обединени патриоти“, е истински прецедент в българската история. Гръмките им предизборни обещания, заради които хората им гласуваха доверие, дори не влязоха в приоритети не ГЕРБ, а те от своя страна дори не се възпротивиха, защото единствената им цел бе отново да се доберат до властта и министерските кресла.  \r\n\r\n Щеше да има по-нисък ДДС за лекарства, храни и учебници. Щеше да има мораториум върху увеличаването на цените на тока. Щеше да има предмет „Патриотизъм“ в училище. Щеше да има отново задължителна казарма. Щеше да има борба срещу спекулата и нямаше да има бежанци. Щеше да има увеличение за чудо и приказ на пенсиите на клетите пенсионери. Припомняме, че \"неотстъпчиво“ искаха минималната такава да бъде в размер на 300 лева. \r\n\r\n Гласувалите за тях 318 513 български граждани се оказаха най-нахално измамените избиратели. Трябва да им се отдаде заслуженото - „ужилване“ с подобен замах наистина не се вижда всеки ден. \r\n\r\n \r\n\r\n Само преди дни Военното министерство пусна друга скандална обществена поръчка, с което на вятъра ще отидат близо 100 млн. лв. от хазната ни за ремонт на руските щурмовици СУ-25, базирани в авиобаза Безмер. \r\n\r\n За никого не е тайна, че разработката на този модел аероплани датира от края на 60-те години на миналия век и въпросните машини не отговарят по никакъв начин на натовските стандарти. Експерти казаха, че авиониката и мерниците им изобщо не са подменяни, само се заменят възли и агрегати в двигателите на самолетите. \r\n\r\n Така вместо в синхрон със съседните ни държави като Гърция и Турция, които отдавна разполагат с американски изтребители F-16, с каквито до края на годината ще се оборудват и румънските ВВС, МО цели да налее по всяка вероятност в ембаргова Русия огромна сума за поддръжката на никому непотребна, овехтяла военна техника. \r\n\r\n Ще припомним, че производството на танка Т-72 започва в далечната 1971 г. и е редно да се закупят нови съвместими с НАТО бронирани машини за пехотата, вместо да се изливат за поддържане на изкуственото дишане на старата руска бойна техника. \r\n\r\n Заради липсата на нови изтребители, съвместими със системите за отбрана на НАТО, за 14 години членство в Алианса \r\n\r\n България така и не участва в нито една съвместна мисия, включваща установяване на превъзходство във въздушно пространство. Изтребителите Ф-16 и по модерните Ф-18 отговорят на трите критерия на НАТО – могат да водят въздушен бой, да атакуват сили на пехотата и бронетанкови колони и да извършват “Еър полисинг“ - съвместна охрана на въздушното пространство на Алианса. Скандалната новина за поредния ремонт идва на фона на съобщенията на Британските кралски ВВС, че в неделя вечер са гонили руски самолети над Черно море, които са навлезли във въздушното пространство на Румъния. Изтребителите на Нейно Величество изпълняват ролята на въздушна полиция и са базирани в румънска база \"Михаил Когълничану\" край Констанца. \r\n\r\n От Атлантическия съвет на България припомниха, че това е трета поредна подобна поръчка от началото на годината. В резултат заедно с ремонта на МиГ-29 за 97,5 млн. лв. и на хеликоптерите Ми-17 и Ми-24 за над 37 млн. лв. общата стойност само в рамките на една година вече ще надмине 230 млн. лв. \"И това вече почти 30 години, откакто СССР престана да съществува, и почти 15 години, откакто България е в НАТО“, посочват от Съвета. \r\n\r\n   \r\n \n\t\t\t\t\t\t", "date": "2018.08.28", "title": "Вместо пенсионерите, агентът на ДС спонсорира СССР с 230 милиона за скрап"}
{"url": "http://www.bnews.bg/article/247709-nikoleta_lozanova_pozdravi_grisho_po_golo_dupe_snimka", "text": "\n В навечерието на първия мач на Григор Димитров на US OPEN НиЛо реши да го поздрави с гореща снимка от тенис корта, на която покрива дупето си с тенис ракета. \r\n\r\n Лозанова отново провокира последователите си в социалните мрежи с перфектното си тяло. \r\n\"Беше забавен ден\", написа брюнетката под кадъра. \r\nЗа съжаление Николета не успя да надъха Гришо и той отпадна още на старта на US Open от швейцареца Стан Вавринка. Снимката вижте \r\n \n\t\t\t\t\t\t", "date": "2018.08.28", "title": "Николета Лозанова поздрави Гришо по.... голо дупе (Снимка)"}
{"url": "http://www.bnews.bg/article/247711-oblastniyat_upravitel_na_sofiya_oblast_gneven_samozabravili_se_hora_anonimni_chinovnitsi_eksperti_po_nishtopravene_stoyat_v_topli_kresla_v_balgariya", "text": "\n Самозабравили се хора стоят в топли кресла в България. Те нарушават дори заповедите на премиера Бойко Борисов. Това каза преди минути областният управител на София-област Илиан Тодоров по повод бездействието на АПИ и областната пътна служба. \r\n\r\n Той за първи път се появи след трагедията, при която при катастрофа в Своге загинаха 17 човека. Тодоров обясни, че е сезирал за проблеми по пътищата АПИ, но нищо не последвало. Уточни, че не е получил задължителните доклади за състоянието на пътната обстановка от областното пътно управление. За това предлага да се направят законодателни промени, с които областните управители да получат право да строят пътищата и да отговорят за тях. \r\n\r\n Областните управители нямат никакви правомощия върху ремонта и поддръжката на републиканските пътища. Това е от правомощията на АПИ”, заяви областният управител на Софийска област Илиан Тодоров. \r\n\r\n „През 2017 г. в качеството ми на областен управител, с цел превенция на подобни катастрофи, изпратих писмо до Министерски съвет, до председателя на АПИ и до директора на Областно пътно управление, в което давам пълен списък с пътищата, които са в критично състояние и които могат да предизвикат катастрофи. Вече 10 месеца нямам отговор”, поясни той. \r\n\r\n „Със заповед на Бойко Борисов от 2011 г. всички структури в областите са длъжни да дават тримесечни отчети за извършената си дейност. Областно пътно управление до този ден е трябвало да ми предостави четири отчета за извършената от тях работа. Получил съм само един”, каза още Илиан Тодоров. \r\n\r\n „Седем месеца се молих на АПИ да сложат табели откъде започва и откъде свършва Софийска област. За съжаление в България в топлите си кресла стоят едни самозабравили се хора, анонимни чиновници, експерти по „нищоправене”, които си позволяват да нарушават заповедите на министър-председателя”, заяви областният управител на Софийска област. \r\n \n\t\t\t\t\t\t", "date": "2018.08.28", "title": "ОБЛАСТНИЯТ УПРАВИТЕЛ НА СОФИЯ-ОБЛАСТ ГНЕВЕН: Самозабравили се хора, анонимни чиновници, експерти по „нищоправене\" стоят в топли кресла в България"}
{"url": "http://www.bnews.bg/article/247705-kmetat_na_montana_obyavi_favorita_za_parvoto_myasto_vav_vtora_liga_liderat_imal_18_sigurni_tochki_sreshtu_3_otbora", "text": "\n Кметът на Монтана Златко Живков обяви в интервю за Канал 3, че Царско село е фаворит за първото място във Втора лига, защото има 18 сигурни точки срещу Литекс, Несебър и Струмска слава. Според градоначалника, неговият тим, ЦСКА 1948 и Арда ще трябва да се борят и с този факт, защото ще печелят много по-трудно победите си в сравнение с Царско село. \r\n\"Ние сме в професионалния футбол. Сега сме във Втора лига. Това, което мога да кажа, че се опитваме максимално да отделяме нужното внимание на този спорт. Нашата база е единствената в Северозападна България, която отговаря на условията за Първа лига. Неслучайно Ботев Враца си провежда мачовете тук, докато си оправят осветлението на стадиона\", каза Живков. \r\n\"Започнахме лошо миналия шампионат. Пролетта ни беше много силна. Всякакви други приказки и обвинения са несериозни”, поясни кметът на Монтана.  \r\n“Казах на отбора преди началото на първенството, че фаворит е Царско село, а ЦСКА, Арда и ние ще се опитаме да разбием тази представа. \r\nЦарско село има 18 сигурни точки, които винаги взимат. Имам предвид с Литекс, Несебър и Струмска слава. Очаквам без проблем да спечелят мачовете си. Не искам да кажа, че това не е в духа на феърплея, но първите два мача показаха, че не съм го казал напразно. Най-хубавото е, че тези мачове свършиха по-бързо, за да се преместим нататък. Просто играят по-добре срещу тези отбори, отколкото останалите.  \r\nТова, че едни отбори печелят мачовете си по-лесно, е очевадно. Не знам за кого не е очевадно. Това не ни прави особено щастливи. Ние не сме в тази група. Всички наши точки не са спечелени леко”, завърши градоначалникът. \r\n \n\t\t\t\t\t\t", "date": "2018.08.28", "title": "КМЕТЪТ НА МОНТАНА ОБЯВИ ФАВОРИТА ЗА ПЪРВОТО МЯСТО ВЪВ ВТОРА ЛИГА! Лидерът  имал 18 сигурни точки срещу 3 отбора "}
{"url": "http://www.bnews.bg/article/247634-veneta_harizanova_se_kalne_che_ne_e_anoreksichka", "text": "\n Манекенката Венета Харизанова яростно отрича слуховете, че има хранително разстройство. Стройната моделка наистина отслабна значително  през последните години, но пък не пропуска тренировка във фитнес залата и явно така гори излишните калории, пише \"Уикенд\".  \r\n„Вчера се премерих на кантара. Тежа точно 62 килограма! Това прилича ли ви на анорексия?!”, ядосва се Харизанова, която е висока цели 180 см. В момента блондинката е на почивка с родителите си и се хвали, че си изкарва страхотно край морския бряг. \r\n \n\t\t\t\t\t\t", "date": "2018.08.28", "title": "Венета Харизанова се кълне, че не е анорексичка "}
{"url": "http://www.bnews.bg/article/247697-strelba_v_uchilishten_dvor_vav_varna_dvama_mladezhi_sa", "text": "\n Полицията във Варна разследва случай с двама простреляни младежи в училищен двор и издирва стрелеца. Инцидентът е станал между 20:30 и 21 часа на 24 август, докато жертвите били в двора на училище на бул. \"Владислав Варненчик\", точно срещу сградата на Районния съд и прокуратурата. \r\nЗасега не е установено оръжието, с което са произведени изстрелите, с които двамата са били простреляни, но се предполага, че най-вероятно е използван въздушен пистолет. \r\nВследствие на стрелбата, 19-годишният младеж има нараняване в областта на лявото слепоочие, а 18-годишният е наранен в лявото рамо, пише \"Монитор\". \r\nКъм 22 часа в нощта на стрелбата двамата са посетили Спешния център в МБАЛ \"Света Анна\", където след преглед и получена медицинска помощ са насочени за домашно лечение, без сериозни наранявания. \r\nНа мястото на произшествието е извършен полицейски оглед. По случая е образувано досъдебно производство, работата по разследването и издирването на стрелеца продължава \r\n  \r\n \n\t\t\t\t\t\t", "date": "2018.08.28", "title": "СТРЕЛБА В УЧИЛИЩЕН ДВОР ВЪВ ВАРНА! Двама младежи са...."}
{"url": "http://www.bnews.bg/article/247699-dete_zagina_v_sliven_zaradi_nehaystvoto_na_roditelite_si_tri_chasa_ne_go_potarsili_kade_e_kogato_se_setili_veche_bilo_tvarde_kasno", "text": "\n Момченце на 2,5 години от сливенското село Жельо войвода почина от топлинен удар, след като заспало в автомобила на родителите си в неделя следобед. Малкият Сашко се вмъкнал незабелязано от майка си Божанка и татко си Руси в паркирания в селския им двор автомобил. Хлапето се затворило вътре и заспало на задната седалка. Родителите събаряли полурухнала постройка в двора на къщата си и улисани потърсили Сашко твърде късно, пише „Телеграф“. \r\n\r\n Двамата си мислели, че момченцето си играе някъде на сянка. Сетили се да проверят как е рожбата им след близо 3 часа. Когато потърсили детето разбрали, че е в колата, чието купе било нагрято като пещ. Понечили да го събудят, но момченцето не помръдвало. Малчуганът бил закаран с линейка в сливенската МБАЛ „Д-р Иван Селимински“, където го приели по спешност в отделението по реанимация, но усилията на лекарите се оказали напразни. Детето било силно дехидратирано и издъхнало, без дори да дойде в съзнание. Божанка и Руси живеят без официален брак, двамата имат общо четири деца – още две момченца и момиченце. \r\n\r\n Починалият Сашко бил най-малкият, обясни кметът на село Жельо войвода Стоян Генов. По думите му мъжът и жената били изключително трудолюбиви, грижили се много добре за децата си. От няколко години работели в Гърция, наскоро закупили още една изоставена къща, в която се настанили и още представители на многолюдната фамилия. „Никой не е предполагал, че ще стане такава беля. В неделя беше невероятен пек, на сянка температурата гонеше 32-33 градуса, в купето сигурно е станала 50 градуса, просто въздухът е бил нажежен“, коментира селският първенец. Сигнал за трагедията бил подаден в полицията от спешното приемно отделение на болницата, уточниха от ОДМВР в Сливен. По случая е образувано досъдебно производство, извършен е оглед на метропроизшествието.  \r\n  \r\n \n\t\t\t\t\t\t", "date": "2018.08.28", "title": "ДЕТЕ ЗАГИНА В СЛИВЕН ЗАРАДИ НЕХАЙСТВОТО НА РОДИТЕЛИТЕ СИ! Три часа не го потърсили къде е, когато се сетили - вече било твърде късно"}
{"url": "http://www.bnews.bg/article/247700-zhitelite_na_svoge_izlyazoha_na_protest_kategorichni_sa_mantinelata_i_momche_s_kolelo_da_ya_beshe_butnalo_shteshe_da_padne", "text": "\n Не само участъкът, в който стана автобусната катастрофа със 17 загинали, но и цялото Искърско дефиле е много опасно. Това казаха в ефира на bTV хора от Своге, които тази сутрин бяха на мястото на трагедията. Настояваме участъкът да се оправи и да бъде безопасен, каза Кристина Димитрова. \r\n\r\n Инцидентите са многобройни, цялото Искърско дефиле е много опасно, на повечето места мантинелите са поставени не както трябва, заяви и Костадинка Апостолова.  Хората дадоха пример, че на мястото на автобусната катастрофа тир е съборил мантинелата, която две седмици не е била поправена. \r\n\r\n „А след като я оправиха, само я прикрепиха, без да положат цимент и без да я захванат така, че да издържи тир или автобус. И дете с колело да беше минало, щеше да я бутне”, каза Лилия Георгиева. \r\n\r\n Когато вали, водата минава като река, не може да контролираш колата, подчерта тя. Утре в 17 ч. местните жители организират мирен протест с настояване пътят да бъде ремонтиран, за да няма повече жертви.  \r\n  \r\n \n\t\t\t\t\t\t", "date": "2018.08.28", "title": "ЖИТЕЛИТЕ НА СВОГЕ ИЗЛЯЗОХА НА ПРОТЕСТ! Категорични са - мантинелата и момче с колело да я беше бутнало, щеше да падне"}
{"url": "http://www.bnews.bg/article/247702-katastrofirala_darzhava_probutvat_ni_hipotezki_no_v_tyah_lipsva_glavniyat_vinovnik", "text": "\n Чуха се най-различни неща след Изтреблението край Своге. \r\n\r\n Най-отвратителното беше, че Народът се самоизтребва, „самоубива“. \r\n\r\n Трябва да си много нахален, за да кажеш подобно нещо. \r\n\r\n Или да си вързан за Чучура на Властта – тогава може да си позволиш подобна глупост. \r\n\r\n Пак ни пробутват хипотезки: една, две, три… \r\n\r\n В тях обаче липсва Главният Виновник. \r\n\r\n „Че защо да сме виновни заради някакъв шофьор?“ – ще избоботи Властта. \r\n\r\n Ето защо сте виновни – а нямате и достатъчно ум, за да го схванете. \r\n\r\n Министърът на регионалното развитие казва, че за ремонта на мостовете по републиканските пътища са нужни 200 милиона лева. \r\n\r\n Казва го – и вече си е изпълнил дълга. \r\n\r\n Вместо да изпише на челото си Моранди/Генуа – и сън да не го хваща. \r\n\r\n Ами, намерете ги тия 200 милиона, нали все се хвалите с резерва си. \r\n\r\n Какво чакате – да падне някой мост и да упрекнете Тодор Живков ли? \r\n\r\n Същият министър казва, че пет – пет! – пъти наредили на фирмата, която ремонтирала пътя, да отстрани очевидни дефекти. \r\n\r\n Но тя не реагирала. \r\n\r\n Че какъв министър си тогава ти? \r\n\r\n Каква Власт сте изобщо? \r\n\r\n Негов заместник обаче преди това казва, че „пътят е идеален“. \r\n\r\n Тоя какво ще го правите? \r\n\r\n Нищо, разбира се. \r\n\r\n От МВР пък „многократно подавали сигнали за многото катастрофи“, случили се на „идеалния път“. \r\n\r\n Така си изпълнили и те дълга. \r\n\r\n Вече се примирихме с позорния факт, че Държавата се е само-отстранила от всичко. \r\n\r\n Когато един влак се превръща в крематориум – виновен е шафнерът или някакъв дребен началник. \r\n\r\n Но не и Държавата, която изобщо не може да стопанисва железниците. \r\n\r\n Когато някой военен завод произведе поредната илюминация с взривени хора – виновен е някой работник или собственикът. \r\n\r\n Но не и Държавата, която търпи подобни заводи. \r\n\r\n Когато издавите някое село – тогава пък язовирът-убиец се оказва без собственик. \r\n\r\n Когато все няма пари за нищо – не си ли задавате поне понякога въпроса: как я управлявате тази държава, за да не ви стигат парите? \r\n\r\n Сега предстои врява до небето за „катастрофата“ на бащата на президента, докато всичко за Своге се замотае/прикрие. \r\n\r\n Току-що по телевизията съобщиха за поредица „вандалски“ жестове: крадат аварийно оборудване от трамваи и автобуси, в Плевен изпотрошили Центъра за борба с аутизма, и т. н. \r\n\r\n Да си знаете: вие направихте хората такива. \r\n\r\n Все гледате да се харесате на Чорбаджиите си отвън – макар че те пет пари не дават за вас. \r\n\r\n Гледайте да се харесате на Господ, нали сте много набожни – защото Черната ви сметка пред него се увеличава. \r\n\r\n А моят стар приятел Волен направил опит да се самоубие. \r\n\r\n Написал във ФБ следното: \r\n\r\n „Дай му катастрофи на нашенеца! Не хубави неща, не! \r\n\r\n Мед и масло, бира и водка да текат от чешмите, ще намери кусур – я кранчето не работи както трябва и не пуска колкото на съседа, я бирата в чешмата на депутатите е по-хубава. /…/ \r\n\r\n Новините – само катастрофи, убийства и перверзии! Някой направил добро? Не е новина, не разваляйте емисиите!“ \r\n\r\n Всичко е ясно – и от този кратък цитат. \r\n \n\t\t\t\t\t\t", "date": "2018.08.28", "title": "КАТАСТРОФИРАЛА ДЪРЖАВА! Пробутват ни хипотезки, но в тях липсва главният виновник!"}
{"url": "http://www.bnews.bg/article/247648-rodni_bramchalki_se_nagrabiha_brutalno_video", "text": "\n Никакви задръжки нямат две от най-големите бръмчалки у нас Мартина Юрукова и Дилена Димитрова \r\n\r\n Силиконовите бомби, които изгряха от конкурса ‚Мис Плеймейт“, се награбиха публично в нощен бар. Красавиците нагледно показаха, че определено има привличане между тях и след кратка игра с погледи се целунаха страстно, пише „България Днес“. Дилена и Мартина са близки открай време и купонясват заедно. В разгара на вечерите, прекарани заедно, двете често се натискат, при това, без да се притесняват, че хората ги гледат. Видеото вижте  \r\n \n\t\t\t\t\t\t", "date": "2018.08.28", "title": "Родни бръмчалки се награбиха (Брутално видео)"}
{"url": "http://www.bnews.bg/article/247696-vremeto_i_dnes_shte_se_zadarzhi_studeno_ochakvat_ni_oblatsi_i_dazhd_prez_tseliya_den", "text": "\n Днес ще има променлива, над планинските райони по-често значителна облачност. На отделни места, главно в западната половина на страната ще има валежи от дъжд, след обяд придружени с гръмотевици. \r\nЩе е ветровито - с умерен северозападен, в Източна България и временно силен северен вятър. Максималните температури ще са предимно между 26° и 31°. Това съобщи дежурният синоптик Красимир Стоев от Националния институт по метеорология и хидрология (НИМХ) към Българската академия на науките (БАН). \r\nАтмосферното налягане е и ще се задържи близко да средното за август. \r\nНад Черноморието облачността ще е променлива и на отделни места, главно преди обяд краткотрайно ще превали. Ще духа умерен и временно силен северен вятър. Максималните температури на въздуха: 27°-30°. Температурата на морската вода е 26-27°. Вълнението на морето ще е 2-3 бала. \r\nНад планините облачността ще е често значителна на места с валежи от дъжд. Привечер облачността ще се разкъса и намалее. Ще духа умерен и временно силен североизточен вятър. Максималната температура на височина 1200 метра около 21°, на 2000 метра – около 14°. \r\n  \r\n \n\t\t\t\t\t\t", "date": "2018.08.28", "title": "ВРЕМЕТО И ДНЕС ЩЕ СЕ ЗАДЪРЖИ СТУДЕНО! Очакват ни облаци и дъжд през целия ден "}
{"url": "http://www.bnews.bg/article/247674-abort_ot_mityo_ochite_razbil_braka_na_ivana_mafiotat_ya_napravil_milionerka_sled_kato", "text": "\n Ивана крие мрачна тайна с любовен привкус – преди двайсетина лета прохождащата във фолка красавица направила аборт от страховития гангстер Димитър Желязков – Митьо Очите \r\n\r\n Актуалният крими герой, арестуван в началото на август в Истанбул, омаял чаровната айтозлийка през далечната вече 1998 г. след свалка по кръчмите в Слънчев бряг и Несебър. \r\n\r\n По нова време обаче 29-годишната Ваня Калудова е уж щастливо омъжена и с невръстно дете на ръце – щерката Теодора. Въпреки това не остава безразлична към страшилището от Несебър и му се отдава, разкриха пред „Таблоид” хроникьори, запознати с интимната драма. \r\n\r\n След бурни нощи с бандита, пропити с много тестостерон, омъжената певачка се оказва бременна. Плодът в утробата ѝ обаче е нежелан от семейните прелюбодейци, затова се стига до решението за аборт, който е началото на края на интимната история. \r\n\r\n Митьо Очите обаче все пак е доволен, че кръшната дама избира неговата спалня пред семейното огнище, затова ѝ се отплаща щедро - урежда любовницата си с договор с чалга империята „Пайнер” и дори поема разходите за първия ѝ видеоклип и неговото промотиране. Така на 14 септември 1999 г. певачката парафира договор с компанията на инж. Митко Димитров, което отваря пътя ѝ към голямата чалга сцена. \r\n\r\n Ивана и Митьо Очите се любят тайно цели две години - до милениума. Изневярата обаче коства брака на певицата. Съпругът ѝ Валентин подава молба за развод, но не защото половинката му го окичва с рога, а след като неверницата го прави за резил, забременявайки от престъпния бос, наместник на „ВИС-2” по Черноморието в края на 90-те години на XX век. \r\n\r\n Влюбеният Митьо Очите урежда три години по-възрастната си метреса с още куп бонуси – освен музикална кариера, мафиотът дава на Ивана разработен бизнес с тирове, които зареждали магазини и ресторанти по цялото крайбрежие.  \r\n\r\n Благодарение на транспортната фирма Ваня Калудова прави солиден кеш. За нейно съжаление далаверата секва преди петилетка заради съдебните проблеми, които тормозеха нейния влиятелен любовник. Покрай разприте с Темида Димитър Желязков поразхлабил хватката по морето и така Ивана загубила най-важните си клиенти, ползващи услугите на транспортната ѝ фирма. \r\n\r\n В подземния свят се разправя, че за десетилетието, в което Ивана го давала тираджийска шефка, хитрушата успяла да натрупа няколко милиона лева. Пайнерката и до днес е много близка с Димитър Желязков. Фолк звездата бе една от първите, дотърчали на свиждане в болничната му стая след стрелбата в Слънчев бряг в началото на юни 2016 г., напомниха наши читатели от Бургас. \r\n \n\t\t\t\t\t\t", "date": "2018.08.28", "title": "Аборт от Митьо Очите разбил брака на Ивана! Мафиотът я направил милионерка, след като... "}
{"url": "http://www.bnews.bg/article/247701-nyama_da_povyarvate_vizhte_kak_si_pochiva_ruskiyat_prezident_vladimir_putin", "text": "\n Кремъл публикува няколко снимки, показващи руския президент Владимир Путин да отдъхва в Сибир в компанията на министъра на отбраната Сергей Шойгу и на ръководителя на Федералната служба за безопасност Александър Бортников, предаде Ройтерс. \r\n  \r\nНа снимките се вижда 65-годишният Путин в дрехи цвят каки и шапка да носи бинокъл и туристическа щека и да се разхожда из гористите планини на Сибир. \r\n  \r\nОт кадрите става ясно, че той се разхождал и с лодка по река Енисей в областта Тува в Южен Сибир. На една снимка Путин разглежда заедно със Шойгу фиданка, която е готова за засаждане. На друга Путин позира с Бортников на горска поляна на фона на гористите хълмове. \r\n  \r\nПутин е бил в Сибир за два дни в края на миналата седмица, разказа говорителят на Кремъл Дмитрий Песков, предаде Асошиейтед прес. \r\n  \r\n\"Той се разхождаше в планините и се наслаждаваше на хубавите гледки\", обобщи Песков. \r\n  \r\nГоворителят разказа, че руският президент е решил да отдъхне за два дни на път за сибирския град Кемерово, където днес той имаше среща с правителствени представители и висши кадри на енергийни компании. \r\n\r\n \r\n \n\t\t\t\t\t\t", "date": "2018.08.28", "title": "НЯМА ДА ПОВЯРВАТЕ! Вижте как си почива руският президент Владимир Путин! "}
{"url": "http://www.bnews.bg/article/247704-rumanetsa_stana_tatko_za_parvi_pat", "text": "\n Адриан Рачев по-известен с прякора си Румънеца и съпругата му Божидара Ламбова станаха родители за първи път. \r\n\r\n Щастливата вест бе съобщена лично от Румънеца в личния му профил във Фейсбук. \r\n\r\n \"Приятели, щастлив съм да ви съобщя, че днес на 27.08.2018, за първи път изпитахме щастието Божидара Ламбова да станем родители на нашия син Адриан Рачев-младши! Наздраве и благодарим за пожеланията\", написа гордият татко. \r\n\r\n Под поста му се сипят честитки и пожелания. \r\n\r\n Румънеца и Божидара се ожениха през септември миналата година на морска сватба във Варна. Гимнастичката и треньор по художествена гимнастика - Ламбова, получила предложение за брак от приятеля си пред очите на своите възпитанички след състезание. \r\n \n\t\t\t\t\t\t", "date": "2018.08.28", "title": "Румънеца стана татко за първи път"}
{"url": "http://www.bnews.bg/article/247706-razkritie_na_bnews_zam_ministar_denitsa_nikolova_e_bila_sluzhitel_na_treys_po_vremeto_na_stroitelstvoto_na_patya_ubiets_kray_svoge", "text": "\n Зам.-министърът на регионалното развитие Деница Николова е била служител на\"Трейс Интернешънъл\" ЕООД, чийто собственик е \"Трейс Груп Холд\" АД. Основният предмет на дейност на дружеството е строителство на магистрали и пътища. \r\n\r\n Николова е взета на работа от Трейс веднага, след като е уволнена през 2013 г. от министър Терзиева. Днешния зам.-министър заема тогава високата длъжност на мениджър корпоративно планиране. \r\n\r\n Интересна подробност е, че Николова премълчава тези факти в официалната си автобиография -  \r\n\r\n Още по-интересен факт е, че зам.-министърката заема тази длъжност точно по време на строителството на пътя-убиец край Своге, а при пускането му в експлоатация вече е зам.-министър на Лиляна Павлова. \r\n\r\n Помагала ли е Деница Николова на бившия си работодател за печелене на поръчки и безпрепятствено издаване на обектите ще решат компетентните органи. \r\n\r\n Не е ясно и дали същата е декларирала конфликт на интереси, както и защо е скрила тези факти от автобиографията, с което се засилват съмненията за зависимост? \r\n\r\n Припомняме, че Николова бе дълго време ръководител на управляващия орган на \"Оперативната програма за регионално развитие\" от където се разпределяха милиони евро за изпълнение на стриителни проекти. \r\n  \r\n \n\t\t\t\t\t\t", "date": "2018.08.28", "title": "РАЗКРИТИЕ НА BNEWS! Зам.-министър Деница Николова е била служител на \"Трейс\" по времето на стрoителството на пътя-убиец край Своге!\r\n"}
{"url": "http://www.bnews.bg/article/247698-trogatelno_vizhte_kakvo_napraviha_desetki_zhiteli_na_svoge_v_pamet_na_zaginalite", "text": "\n Десетки жители на Своге се събраха вчера привечер на протестно шествие на мястото на автобусната катастрофа, при която загинаха 17 души. Там те оставиха цветя и запалиха свещи в памет на загиналите, съобщава bTV. \r\n\r\n Хората отново напомниха, че този участък от пътя е опасен. Местните твърдят, че многократно са подавали сигнали до институциите, но не е последвал резултат. Преди дни товарен автомобил също катастрофирал в този участък, удряйки се в мантинелата. \r\n  \r\n \n\t\t\t\t\t\t", "date": "2018.08.28", "title": "ТРОГАТЕЛНО! Вижте какво направиха десетки жители на Своге в памет на загиналите! "}
{"url": "http://www.bnews.bg/article/247703-unikalno_zabarkaha_540_litrov_kokteyl_kuba_libre_v_havana_video", "text": "\n \r\n\r\n За място на поставянето на рекорда бе избран знаменитият хотел \"Хавана либре\", където тези дни се провежда панамериканското първенство на барманите. В прозрачен бокал с височина два метра беше смесен ром \"Хавана клуб\", отлежал три години, и кола. Освен това в коктейла беше добавен лимонов сок и лед. \r\n\r\n За гигантския коктейл бяха използвани 20 каси ром и 200 бутилки от газираната напитка. Забъркването на коктейла отне един час. Коктейлите \"Куба либре\", заедно с \"Мохито\" и \"Дайкири\" са едни от най-известните в света. \r\n\r\n \r\n\r\n   \r\n \n\t\t\t\t\t\t", "date": "2018.08.28", "title": "УНИКАЛНО! Забъркаха 540-литров коктейл \"Куба Либре\" в Хавана (ВИДЕО)"}
