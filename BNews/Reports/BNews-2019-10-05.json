{"url": "http://www.bnews.bg/article/263703-krahat_na_zdraveopazvaneto_e_blizo_preduprezhdavat_meditsi", "text": "\n Стачна готовност до края на месеца за медицинските сестри в Сливен. \r\n\r\n Чувстваме се излъгани и по-бедни, обяви пред Нова телевизия сестра Надежда. Тя показа фиша със заплата си - получила е 40 лева за 40 часа нощен труд. \r\n\r\n Чувстваме се като втора ръка, чувстваме се излъгани за пореден път, сподели и нейна колежка от детското отделение. \r\n\r\n Заради ниското заплащане сестрите работят и на второ работно място. Те са готови за ефективни стачни действия и са категорични, че ще се борят до край. \r\n\r\n Кирил Ананиев не смята, че е сгрешил и няма да подава оставка \r\n\r\n Професор Коста Костов, републикански консултант по пулмология, посочи, че сестрите заслужават пълна подкрепа и исканията им са справедливи. Трагикомично е това, което чувам, сподели той. Бягство от отговорност са действията на властта по мнението му. \r\n\r\n Държавата пуска едни пари, които потъват в болниците, без яснота дали ще стигнат до медицинските сестри според него. Тупа се топката, смята Костов. Повечето министри на здравеопазването нямат смелостта да кажат проблемите. Министър Кирил Ананиев не е убедителен в това, което прави, не виждам базисни промени, подчерта той. По думите му нужна е промяна. Близкият крах съвсем не е далеч,изтъкна Костов. \r\n \n\t\t\t\t\t\t", "date": "2019.10.05", "title": "Крахът на здравеопазването е близо, предупреждават медици"}
{"url": "http://www.bnews.bg/article/263707-neveroyatno_7_mesechno_bebe_zhivee_s_chast_ot_mozaka_si", "text": "\n 7-месечният Лукас е истинско медицинско чудо – той е първото американско бебе, оживяло толкова дълго, въпреки че е роден с екзенцефалия или без част от мозъка. \r\n\r\n Малкият е проплакал в Гарфийлд, щата Ню Джърси и прогнозите за него били мрачни – че му остава съвсем малко, съобщи New York Post. \r\n\r\n Родителите му разбрали ужасната истина за вродения пророк на детето в 11-а седмица от бременността на майката Мария Санта Мария. Лекарите обяснили на майката, че детето няма да оживее и ден и предложили аборт на майката. \r\n\r\n Майката и съпругът ѝ, които имали три дъщери, решили момчето да се роди, дори и да прекарат с него само пет минути. Те казали на дъщерите си 8, 7 и 3 години да се молят за братчето си, който няма да изкара и един ден. \r\n\r\n Доктор Тим Воугъл и екипът му обаче се наели с немислимото и извършили уникална операция. При повечето случаи на екзенцефалия хирургическата намеса е невъзможна, защото всеки допир носи опасност от повреждането на уязвимия слой клетки, които защитават мозъка на детето. Медиците обаче успели и така родителите си прибрали Лукас вкъщи. На малкото предстои още една изключително сложна операция – реконструкция на черепа след 5-6 месеца. \r\n\r\n Засега детето се чувства добре, яде детска храна и има нормални рефлекси. Родителите се надяват и втората операция да мине успешно. \r\n\r\n   \r\n \n\t\t\t\t\t\t", "date": "2019.10.05", "title": "Невероятно: 7-месечно бебе живее с част от мозъка си"}
{"url": "http://www.bnews.bg/article/263709-kato_partizanin_predi_9_ti_slavi_uchredi_v_nelegalnost_partiykata_si", "text": "\n В пълна нелегалност в столичен мол се пръкна партията на Слави. Докато пазаруваха гащи и маратонки в съборния ден софиянци, Слави нае заличка между два щанда за фланелки и чорапи и си направи партия без медии, без телефони и с екипа си. \r\n\r\n Най-известният учредител се оказа журналистът Крум Савов и един участник във Фермата. Как ще оправи Слави държавата с 2% рейтинг и четирима сценаристи нямаше кой да пита и кой да отговаря. Явно партията ще мине в нелегалност, ако въобще съдът я регистрира. \r\n\r\n Журналисти не бяха допуснати и канени, а самото събитие е продължило за по -малко от 30 минути. Явно Слави ще пари нещо като шоу. Но без публика. Ето и коментар на журналиста Веселина Томова по темата. Ясно е, че някой плаща отнякъде, за да може Слави да издържа цял екип въпреки, че е безработен и е стиснат по природа. \r\n\r\n Ето какво написа и Веселина Томова в личният си Фейсбук профил по темата! \r\n\r\n * публикуваме без редакторска намеса  \r\n\r\n Слави Трифонов секта ли прави? Чак и мобилните си телефони оставяли отвън, хахаха. Някой попита ли го с какви кинти издържа 150 души екип от месеци наред, като се обзалагам, че не дава заплати от личните си пари. Сбирката му била забранена за журналисти. Голям праз! Като че ли не знаем какъв го играе.  \r\n \n\t\t\t\t\t\t", "date": "2019.10.05", "title": "Като партизанин преди 9-ти Слави учреди в нелегалност партийката си"}
{"url": "http://www.bnews.bg/article/263710-az_napravih_koshlukov_direktor_az_shte_go_svalya_boyko_da_kazhe_dali_go_odobryava", "text": "\n „Както аз бях решаващият фактор Кошлуков да стане директор на БНТ, така и аз ще го сваля. В понеделник от 11 ч протестът на „Атака“ пред телевизията продължава.“ \r\n\r\n Това заяви пред „24 часа“ лидерът на партията Волен Сидеров, на когото преди дни генералният директор на телевизията Кошлуков забрани достъпа до ефир заради скандала в предаването „Референдум“ във вторник вечер. \r\n\r\n Вчера 5 часа стоях, без да седна, без да пия вода, без да ходя до тоалетна, пред бариери с вериги пред телевизията. Такова унижение досега не съм претърпявал! Да ме държат като нелегален мигрант. Това е непростимо!“, възмути се Сидеров. Зарече се, че няма да остави нещата така и ще се бори за правата си - така, както го е правил по времето на комунизма, когато се е сражавал за демокрацията, плурализма и правото да си казваш мнението. \r\n\r\n „Бойко да каже това редно ли е да ме държат като маймуна зад клетка и да се гаврят с мен - народен представител, на чиято карта пише, че може да влиза навсякъде на публично място? Да кажат и главният прокурор Цацаров, и президентът Радев!“, призова Сидеров. \r\n\r\n Той няма да пропусне и утрешния ден, когато ще се яви на заседанието на ЦИК, за да ги пита членовете на комисията защо прилагат двоен стандарт - като им пише той писмо, в което подава сигнал, че е спрян от участия в БНТ - нещо, което противоречи на закона и на сключеното споразумение за отразяване по време на кампания, му отговарят, че те не са страна. А да го глобяват могат. \r\n \n\t\t\t\t\t\t", "date": "2019.10.05", "title": "Аз направих Кошлуков директор, аз ще го сваля. Бойко да каже дали го одобрява"}
{"url": "http://www.bnews.bg/article/263705-protezheto_na_borisov_silviya_velikova_vzima_pochti_chetiri_pati_poveche_ot_kolegite_si_4_bona", "text": "\n Видната соросоидка и протестърка от кръга “Капитал” Силвия Великова лапа по 4 бона на месец от заплати и хонорари. Или колкото един депутат в българския парламент. Ето как народът плаша на “умните и красивите”, за да бранят в национален ефир имането и интересите на подсъдимите олигарси. Заради тлъстата заплата Великова рева на рамото на премиера Борисов, който я върна на работа на държавната ясла. В държавното радио работи и цялата рода на журналистиката - мъж, девер и кой знае кой още... Скандалното е, че докато лапа по 4000 лева месечно любимката на ГЕРБ и Прокопиев, то колеги с нейния стаж и трудови договори се бъхтят за три пъти по-малко пари. Явно услугите на Великова са високо ценени от управляващи и техните олигарси. Но защо държавата и народът плащат прескъпо за тях? \r\n\r\nТежки разминавания в плащанията постави в абсолютно неравностойно положение хора на една и съща позиция в БНР. \r\nИменно това е в дъното атаките на групичката журналисти около Силвия Великова срещу новото ръководство на радиото. \r\n\r\nЕлементарното сравнение между получаваните пари за една година между Великова, която е на длъжност \"старши репортер, журналист\" в радиото и неин колега на същата длъжност показва, че годишно тя получава 4 пъти повече пари от заплати и хонорари, оплакват се колегите и. \r\n\r\nИнформация за заплащането на Великова, маже да намерите в документите! \r\n \n\t\t\t\t\t\t", "date": "2019.10.05", "title": "Протежето на Борисов Силвия Великова взима почти четири пъти повече от колегите си - 4 бона! "}
{"url": "http://www.bnews.bg/article/263701-misis_transkontinental_d_r_polina_panyova_posveshtava_karierata_si_na_zdraveto_i_krasotata_na_balgarskite_zheni", "text": "\n Носителката на престижната световна титла „Мисис Трансконтинентал“ д-р Полина Паньова стана главен лекар на голяма фирма за красота и козметика. \r\n\r\n Д- р Паньова е  доктор по дерматология, ендокринология и специалист по контурна пластика дълги години е живяла в Украйна, но е решила да се посвети на здравето и красотатат на българските жени и отскоро отново е в родината си. \r\n\r\n  „Моята задача като главен лекар е да  обучавам лекари, козметици и пластични хирурзи  да изберат най-доброто за своите пациенти и как да работят с продуктите. Предстоят много семинари и курсове, на които ще преподавам на тези специалисти“, споделя д-р Паньова. \r\n\r\n \r\n\r\n Освен това тя ще има приемни часове за консултации или индивидуално обучение. \r\n\r\n Д-р Полина Паньова има впечатляваща професионална биография. Завършила е медицина с медал и пълно отличие Виницкия национален медицински университет „Николай Пирогов“ в Украйна. Завършва клинична ординатура, ендокринология и специализира дерматология. Специализирала е пластична хирургия всяко лято, в продължение на пет години, в Никозия Кипър. \r\n\r\n Около името на Полина Паньова се заговори и през лятото на 2019г., когато тя грабна титлата „Мисис Трансконтинентал“ в престижия  международен конкурс, който се проведе в Атланта, щата Джорджия. Тя заслужи и наградата за най-интелигентна участничка \r\n\r\n Красивата лекарка не се явява на конкурс за красота за първи път. Миналата година тя печели „Мисис България Трансконтинентал“. \r\n\r\n Живее  дълги години в Украйна. Женена е за украинец и има двама сина. Д-р Паньова се завръща в България с огромното желание да се развива като специалист именно у нас. \r\n \n\t\t\t\t\t\t", "date": "2019.10.05", "title": " „Мисис Трансконтинентал“ д-р Полина Паньова посвещава кариерата си на здравето и красотата на българските жени"}
{"url": "http://www.bnews.bg/article/263708-paparashki_snimki_zlatka_se_pribra_u_doma_s_blagoy_mladshi_na_ratse", "text": "\n Прясно родилата Златка Райкова бе хваната от папараци на изписването на нейния наследник. Чаровната плеймейтка проговори единствено пред \"Папараци\" след щастливото събие и призна, че е изпитала най-голямото щастие на света.  \r\n\r\n Златка реши да кръсти първородния си син на неговия баща Благой Георгиев. Това е четвърто дете за футболната звезда, но първо и много искано от красивата Райкова. А папараците уловиха гордите родители на изписването на малкия Благой, който по всичко личи ще бъде едно обичано и обгрижвано бебе.  \r\n\r\n \"Изключително вълнуващо, даже и в момента очите ми се пълнят със сълзи. Постоянно ми се плаче. Хората казват, че вероятно става въпрос за следродилна депресия. Не знам какво е, но се чувствам уникално\", сподели тя, а цялото интервю ще бъде излъчено тази неделя в \"Папараци\". \r\n \n\t\t\t\t\t\t", "date": "2019.10.05", "title": "ПАПАРАШКИ СНИМКИ! Златка се прибра у дома с Благой-младши на ръце "}
{"url": "http://www.bnews.bg/article/263711-fenove_ostaviha_goli_igrachite_sled_poredniya_rezil_na_botev_plovdiv", "text": "\n Ерата на Селския в Ботев премина в нова фаза. Феновете оставиха по голи шкембета играчите, след като Неделев и компания се орезилиха и с 0:3 под връх Околчица. Под лобното мяст на патрона си канарите рухнаха съвсем пред закъсалия Ботев, но от Враца. Явно срещата на боса Самуилов с играчите ден преди мача ги е демотивирало още повече. \r\n\r\n Въпреки призивите за оставки на цялото ръководство начело с Ангел Палийски - Селския и Зафиров собственикът си направи оглушки. Недоразумението на треньорския пост Желко пък нагло заяви пред камерите, че се готви да стои до Коледа и да прави тепърва селекция. Стадион няма, отбор няма, треньор истински няма. Ботев е в свирепа криза и върви към изпадане. \r\n\r\n Ръководството изглежда незаинтересовано, защото в него няма истински ботевисти. Под тепетата се говори, че Ботев е натрапен в ръцете на самуилов от премиера Борисов заради изборите, а сервитьорът от Слънчев бряг Палийски стои, за да може да превърне бъдещия стадион на Колежа в МОЛ за евтини чорапи и бира -скара. \r\n\r\n Наскоро по идея на Палийски самуилов постави играчите на детектор на лъжата и сега отборът е решил да си върне тъпкано резила с аматьорските изпълнения на шефовете. Донеслият две купи треньор Николйа Киров -Белия разкри наскоро, че Палийски и Самуилов са прехвърлили селския манталитет в клуба и са замисляли да пускат мутрите от охраната си в съблекалнята да стресират футболистите. Селските изпълнения в Коматево в новата ера явно нямат край. \r\n\r\n \r\n \n\t\t\t\t\t\t", "date": "2019.10.05", "title": "Фенове оставиха голи играчите след поредния резил на Ботев Пловдив"}
{"url": "http://www.bnews.bg/article/263704-slavi_obyavyava_partiyata_do_broeni_chasove", "text": "\n До няколко часа се очаква Слави Трифонов и екипът му да обявят партията \"Няма такава държава\". Учредителният форум е в столичния \"Рейнбоу плаза\". Този път шоуменът-политик няма да вдига шум, медии няма да бъдат допуснати в залата, а информация за новата организация ще се получи евеннтуално с прессъобщения.  \r\n\r\n Сред създателите ще бъдат сценаристите от \"Шоуто на Слави\" Иво Сиромахов, Тошко Йорданов, Филип Станев и Ивайло Вълчев. \r\n\r\n Още през август екипът на Слави Трифонов публикува учредителна декларация, според която партията ще се казва \"Няма такава държава\". Не е ясно дали името на политическата организация ще се запази, заради противоречивите реакции към названието. \r\n\r\n   \r\n \n\t\t\t\t\t\t", "date": "2019.10.05", "title": "Слави обявява партията до броени часове"}
{"url": "http://www.bnews.bg/article/263706-barekov_s_raztarsvasht_komentar_za_darzhavata_na_absurdite_profanskite_medii_i_profanskata_publika", "text": "\n Държава на абсурдите, профанските медии и профанската публика. Само тук политик обвинява от първо лице в зависимост от хомосексуализъм по държавната телевизия своя коалиционен партньор - изявен хомофоб и расист, и вместо да започне разследване на пиар продукта “Джамбазки” и неговите потайни зависимости от държавната БНТ, която ние издържаме, следва отвращение и забрана на Волен Сидеров от СЕМ, Кошлуков и гнусливите платени медии и тъпата публика. Само тук медия пуска брутални порно снимки на изнудваната от години жена на кандидат за кмет и вместо да са спокойни, че бъдещият кмет вече няма зависимости от тъмното минало на жена си - профаните заклеймяват медията, която го е отървала. Държава, в която 99% от медиите са зависими от парите на властта и олигархията и манипулират оскъдната оскотяла публика, която се интересува от избори само, за да продаде гласа си за 50-100 лева. Държава, в която срещу пари съдът пуска убиец на свобода без да е излежал присъдата си, а вместо да се бунтуваме срещу корупцията в правосъдието, “морализатори” се опитват да манипулират, че убиецът е невинен и всъщност убитият 20 годишен младеж е виновен, че някой го е заклал с 30 сантиметров военен нож в центъра на столицата. Публиката си заслужава профаните, които я управляват, а всички заедно не заслужаваме да се наричаме “българи”, защото посрамихме името си с тези фалшиви политици и лумпени начело. \r\n \n\t\t\t\t\t\t", "date": "2019.10.05", "title": "Бареков с разтърсващ коментар за държавата на абсурдите, профанските медии и профанската публика"}
