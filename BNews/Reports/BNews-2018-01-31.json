{"url": "http://www.bnews.bg/article/236224-grigor_i_nikol_se_sabraha_v_monako", "text": "Най-добрият ни тенисист Григор Димитров се прибра в Монте Карло, за да получи повече информация относно контузията в рамото, която поставя под въпрос участието му на \"София Оупън\". Докато чака резултатите, той реши да прекара малко повече време с приятелката си Никол Шерцингер. Двамата бяха забелязани във фризьорски салон в Монако в последния ден на януари, а техни снимки с коафьора веднага се появиха в социалните мрежи.", "date": "2018.01.31", "title": "Григор и Никол се събраха в Монако "}
{"url": "http://www.bnews.bg/article/236214-raparat_dmx_vliza_v_zatvora", "text": "Известният американски рапър и актьор DMX (Ди Ем Екс) ще лежи в затвора, след като неколкократно е излъгал съдията, че ще спазва условията за пускането си под гаранция. Съдия Джед Рейкаф постанови Ърл Симънс, както е истинското име на рапъра, да остане в затвора до обявяването на присъдата му през март. Обвинението срещу звездата е за данъчни измами в размер на 1,7 милиона долара. Опасенията на съдията са, че DMX може да напусне пределите на страната. Защитникът на певеца Мъри Ричман каза, че изпълнителят е взимал наркотици, за да се справи със стреса покрай влизането в болница на едногодишната му дъщеря през месеца. Тя имала треска с температура от 40 градуса Целзий. Тогава Ърл Симънс напуснал клиниката за рехабилитация, за да види дъщеря си в Ню Йорк. Съдията каза, че рапърът е дал положителна проба за употребата на кокаин, опиати и оксикодон миналата седмица. DMX беше изведен от съда с белезници. \r\n ", "date": "2018.01.31", "title": "Рапърът DMX влиза в затвора"}
{"url": "http://www.bnews.bg/article/236213-zheni_kalkandzhieva_razkri_koy_e_nay_golemiyat_uzhas_za_zhenite", "text": "„Боят–ритници и юмруци могат да бъдат забравени, но насилването на една жена–никога”. Това заяви Евгения Калканджиева по повод световните кампании срещу насилието в Холивуд, научи HotArena. Миската, която също е ставала жертва на жесток побой от непознати, е категорична, че едното бележи тялото, но другото оставя рани в душата. Според нея по-болезнено е психическото преживяване, а не толкова физическото. „Претърпяла съм жесток побой от непознати. Изнасилванията над жените са по-ужасни. Те са в пъти по-ранени, а това начин да ти опетнят душата, твоето вътрешно аз”, смята още тя. \r\n ", "date": "2018.01.31", "title": "Жени Калканджиева разкри кой е най-големият ужас за жените"}
{"url": "http://www.bnews.bg/article/236222-bolnitsite_shte_kupuvat_lekarstva_za_redki_bolesti_bez_obshtestvena_porachka", "text": "Болниците ще купуват лекарства за пациенти с редки заболявания, без да се провежда обществена поръчка. Това решиха депутатите с приетите на първо четене промени в Закона за обществените поръчки. Промените засягат списък с медикаменти, които са разрешени за употреба в страните от Европейския съюз, но не се разпространяват на българския пазар Целта е лекарствата да стигат максимално бързо до пациентите.", "date": "2018.01.31", "title": "Болниците ще купуват лекарства за редки болести без обществена поръчка"}
{"url": "http://www.bnews.bg/article/236212-rabotodatelite_iskat_otpadane_kvotite_za_rabotnitsi_ot_treti_strani", "text": "На заседание на Националния съвет за тристранно сътрудничество (НСТС) обсъдиха Проект на промяна на Закона за трудовата миграцията и трудовата мобилност. С предложените промени се цели до 23 май 2018 г България да въведе в законодателството Директива на ЕС 2016/801 на ЕП относно условията на влизане и пребиваване на граждани на трети държави с цел провеждане на научно изследване, следване, стаж, доброволческа дейност, програми за ученически обмен. В хода на обсъждането Васил Велев от АИКБ направи предложения за подобряване на режима заради неблагоприятните демографски тенденции. В сега действащия закон има ограничения от 10% на граждани от трета страна. За микропредприятията това на практика прави забрана, отбеляза той. \"Трябва това да отпадне или работниците от трети страни да станат 1/3\", добави Велев. Димитър Бранков от БСК предложи 20% ограничения за граждани на трети страни. Те предлагат в края на годината да бъде направено оценка на действието на Закона. От КРИБ заявиха, че 10% наистина не е възможно за микропредприятията. От КТ \"Подкрепа\" са против добавката в Закона социалните партньори да се допитват до министерството, когато се надвишават разрешените работници от трети страни. \"Това, което не срещна подкрепа, е една промяна, свързана с процедурата на издаване на разрешение на министъра на труда и социалната политика в случаите когато с предлагането на наемането на гражданите на трети държави, тяхната квота надхвърля 10% от персонала. Предложението е тази норма да не е императивна, а да се съгласува, с оглед нарастващите процедури и становища, искани от всички страни.\", заяви след заседанието социалният министър Бисер Петков. От КТ Подкрепа не подкрепят законопроекта, заради добавката за съгласуване на квотата от 10%.", "date": "2018.01.31", "title": "Работодателите искат отпадане квотите за работници от трети страни"}
{"url": "http://www.bnews.bg/article/236211-tedi_katsarova_pokaza_seksi_dupe_ot_o_puket", "text": "Поп певицата Теди Кацарова показа секси дупе директно от остров Пукет, където в момента е на почивка, пише HotNews. Изпълнителката обаче не издава с кого отмаря в Тайланд, но запознати издават, че е с новата си половинка - арабин. Напоследък дъщерята на Силвия Кацарова често пътува и до Йордания, от където е възлюбеният й. Двамата планирали януари месец да прекарат в екзотичен Тайланд и в момента са там. Въпреки, че е на хиляди километри от родината си, Теди не пропусна да проследи успехите на последния си дует, който е с Миро Костадинов. \"Толкова съм щастлива! 1во място за \"Пламнали души\" по БГ Радио! Аз ви изпращам топлина и любов от далеч!\", отбеляза във Фейсбук певицата. \r\n ", "date": "2018.01.31", "title": "Теди Кацарова показа секси дупе от о. Пукет"}
{"url": "http://www.bnews.bg/article/236223-izrael_zaplashi_da_vkara_livanskiya_narod_v_bomboubezhishtata", "text": "Военният министър на Израел Авигдор Либерман, който обикновено е на първите страници на вестниците заради расистките си коментари по адрес на палестинците и арабите, заплаши ливанския народ, съобщават агенции. Той заплаши Ливан, че ако израелците са принудени да се спасяват в укрития,то и ливанците ще бъдат принудени да го сторят. В последно време отношенията между двете държави се обтегнаха. \"Не виждаме положение като това през Втората ливанска война, по време на която жителите на Бейрут бяха на плажа, а в Тел Авив в бомбоубежищата. Ако в Израел те са в убежища, при следваща война целият Бейрут ще бъде в укритията\", предупреди Либерман. Министърът подчерта, че Израел ще се подготви да изпрати сухопътни сили, тъй като според него конфликтите в Близкия изток не приключват без тях. Смятам, че всички в Ливан - ливанската армия, Ливан и ливанската армия, не са различни от \"Хизбула\", изтъкна крайнодесният министър и допълни, че те са част от \"Хизбула\" и \"всички ще платят пълната цена\" в случай, че нападнат Израел. Докато Либерман обвинява Ливан, че си сътрудничи с Иран, в същия момент САЩ обещават подкрепа за ливанската армия. Ливанската армия не участва във войната през 2006 г. Войната се води между \"Хизбула\" и Израел, при която загинаха 1 200 души в Ливан и 158 в еврейската държава.", "date": "2018.01.31", "title": "Израел заплаши да вкара ливанския народ в бомбоубежищата"}
{"url": "http://www.bnews.bg/article/236221-karakachanov_razprodava_imotite_na_ministerstvoto_na_otbranata_za_zhalti_stotinki", "text": "  Каракачанов разпродава имотите на министерството на отбраната за жълти стотинки?   Патриотара Каракачанов е превърнал министерството на отбраната в брокерска агенция за продажба на недвижими имоти.Правителството на Борисов-3 заявяваше, че забранява приватизацията, но от сайта на министерството на отбраната се вижда, че това са приказки за наивници. Докато четата на пишман  войводите обикаля телевизиите и баламосва зрителите с въвеждане на доброволна служба, Какракчанов разпродава военните поделения за жълти стотинки.Особено фрапиращ е примерът с обявеното за продажба поделение в Несебър. Парцелът от близо 96,2 дка се намира до дюните в местността \"Кокалу\" е обявен за продан за 5 024 444,00 лева в едно с 14 сгради със застроена площ от 1354 кв.м..Дори най-простата сметка показва, че цената на един квадратен метър е под 30 евро, което си е за жълти стотинки според професио- налните агенции за недвижими имоти. Експерти заявяват, че това си е ограбване на дъжавата посред бял ден. Ето и линковете , на които можете да се информирате за обявените за продан имоти от Каракачанов:", "date": "2018.01.31", "title": " Каракачанов разпродава имотите на министерството на отбраната за жълти стотинки?"}
{"url": "http://www.bnews.bg/article/236216-novi_aresti_po_sluchaya_s_otvlichaneto_na_adrian_zlatkov", "text": "Очакват се нови арести по случая с отвличането на Адриан Златков, научи БЛИЦ. Както медията ни първа съобщи, в ареста се озоваха Ивайло Борисов-Ториното, Георги Джамбазов и още двама мъже. Към тяхната компания могат да се присъединят още двама заподозряни в съпричастие към похищението, което изправи София на крака в летните августовски горещини. До момента Ториното категорично отказва да признае вината си. Доскорошният подсъдим по мегаделото за наркотрафик срещу Златко Баретата, бе прибран от полицаите от столичното му жилище и сега се намира в \"хотела\" на булевард \"Г.М. Димитров\", където има прокурорска резервация за минимум 72 часа. Ториното стоеше на подсъдимата скамейка заедно със Златко Баретата, а двамата бяха \"вързани\" с един чифт белезници По-рано днес бащата на Адриан Златков - Тони разкри, че Ивайло Борисов-Ториното на няколко пъти е гостувал в неговата автокъща \"Софавто\", която се намира на стратегическия булевард \"Г.М. Димитров\", за да разглежда автомобили. Иначе прякорът Ториното не кореспондира със скъпоствуващите лимузини в основания през 1993 година автосалон. Вероятно тогава Борисов е опипвал почвата за това как върви бизнеса с покупко-продажбата на луксозни автомобили и е кроял планове за лесна печалба. По идентичен начин преди 9 години Павката Прасето се навърташе в \"Капитолия\", а по-късно бандата \"Наглите\" се опита да плени собственика й Салех Асил-Сали. Бизнесменът от сирийски произход бе причакан пред комплекса \"Макси\", където петима маскирани като полицаи бандити се опитаха да го качат в предварително откраднат за целта джип БМВ Х5. Салех, обаче демонстрира хладнокръвие и отблъсна нападателите си. При възникналата схватка той бе ударен с пистолет през лицето, а носът му бе счупен. От съседен строеж строителен работник извикал с всичка сила и това накарало престъпниците да се метнат на беемвето и да изчезнат. Между \"Наглите\" и Ториното няма доказана категорична връзка, но разследващите проверяват и тази версия. \r\n ", "date": "2018.01.31", "title": "Нови арести по случая с отвличането на Адриан Златков!"}
{"url": "http://www.bnews.bg/article/236215-sled_srutvane_zhena_zagina_sled_kato_varhu_neya_se_padna_stena", "text": "Жена на 58 години загина, след като върху нея се срути стена в село Склаве край Сандански. \r\nСигнал за инцидента е получен около 12.20 ч. Пристигналите на място медицински екипи са констатирали смъртта на жената. \r\nСтената била нестабилна, а върху нея било сложено одеяло, за да съхне. Когато жената решила да го свали, тя рухнала и така се стигнало до нелепия фатален инцидент.  \r\n ", "date": "2018.01.31", "title": "СЛЕД СРУТВАНЕ: Жена загина след като върху нея се падна стена "}
{"url": "http://www.bnews.bg/article/236209-ana_kurnikova_pokaza_kak_vliza_vav_forma_video", "text": "Преди седмица видяхме как Ана Курникова се забавлява под звуците на новата песен на Енрике Иглесиас - EL BAÑO. Рускинята използва своя Instagram, за да демонстрира как влиза във форма, след като стана майка на близнаци преди повече от месец. Упражнението не е особено трудно за изпълнение, но напряга много седалищните мускули и бедрата. А неин верен помощник отново бе едно от кучетата й. \r\n     ", "date": "2018.01.31", "title": "Ана Курникова показа как влиза във форма (ВИДЕО)"}
{"url": "http://www.bnews.bg/article/236210-ivet_lalova_sabira_shokoladov_ten_v_yuzhna_afrika", "text": "Българската лекоатлетка Иват Лалова-Колио се излага на слънце в Южна Африка. Красавицата демонстрира своя сексапил в Южна Африка, където в момента се е отдала на релакс и е предпочела слънчевите лъчи пред тренировъчния лагер. 12-ата най-бърза жена в историята на 100м с време от 10,77 секунди зарадва последователите си в социалната мрежа Интасграм, като сподели снимка, на която позира с широка усмивка край басейна. Няма как да пропуснем да отбележим и шоколадовия тен, който е хванала Ивет. „Момичетата просто искат да има слънце“, написа спринтьорката под снимката. \r\n ", "date": "2018.01.31", "title": "Ивет Лалова събира шоколадов тен в Южна Африка"}
{"url": "http://www.bnews.bg/article/236206-novo_20_borisa_tyutyundzhieva_kachi_6_kila_haresvala_se_debela", "text": "Моделката Бориса Тютюнджиева е голяма почитателка на тенденцията все по-голяма популярност да добиват манекенки с наднормено тегло. Известните като „размер плюс” красавици са бъдещето на индустрията според ослепителната брюнетка. Бориса твърди, че е почитателка на пищните форми и не би имала нищо против да лепне още някое килце към снагата си, пише „Таблоид“. Според злите езици Тютюнджиева само се оправдава, защото в годините след раздялата си с телевизионния продуцент Андрей доста се поотпусна и качи поне 6-7 килограма. Хубавицата обаче е уверена, че това само е добавило към женския й чар. \r\n ", "date": "2018.01.31", "title": "НОВО 20! Бориса Тютюнджиева качи 6 кила, харесвала се дебела"}
{"url": "http://www.bnews.bg/article/236218-harvatskiyat_shampion_iska_panayotov_toy_predpochita_levski", "text": "Хърватският футболен шампион \"Риека\" иска да привлече в състава си полузащитника на \"Левски\" Васил Панайотов. 27-годишният Панайотов има контракт със \"сините\" до лятото и може да преговаря с всеки клуб, проявил интерес. От \"Риека\" са изявили желание да привлекат халфа още през този трансферен прозорец, но \"сините\" са отказали да го пуснат срещу минимална трансферна сума, а пък и желанието на самия футболист е да остане на \"Герена\" до края на договора си. Панайотов ще разговаря с \"Левски\" за нов контракт през следващата седмица след завръщането на отбора от лагера в Малта.  Хърватите са изразили готовност да предложат на халфа предварителен договор, който да влезе в сила от лятото, но Панайотов иска приоритетно да изслуша предложението на \"сините\". Ако не се стигне до споразумение между двете страни, полузащитникът има принципна уговорка с представителите на \"Риека\" да започнат разговори в края на февруари.  Панайотов записа 23 официални мача за \"Левски\" през есента, вкара 3 гола и направи 1 асистенция. Интерес към играча има от клубове от втора лига на Италия и Франция и от елита на Кипър.", "date": "2018.01.31", "title": "Хърватският шампион иска Панайотов, той предпочита \"Левски\""}
{"url": "http://www.bnews.bg/article/236207-bivshata_na_dzhoni_dep_se_omazhva", "text": "Изящната бивша съпруга на Джони Деп – френската актриса и певица Ванеса Паради, стяга сватба. Шест години след като се раздели с бащата на двете си деца, красивата дама се готви да мине под венчилото с френския режисьор и сценарист Самюел Беншетри. Според изданията дата на голямото събитие дори вече е известна – тя ще е 19 юли, а мястото на венчавката ще е красив остров в Атлантическия океан. Припомняме ви, че Ванеса живя на семейни начала с Джони Деп цели 14 години – от 1998 до 2012 г. Въпреки че се говори, че актьорът е изоставил Паради заради значително по-младата Амбър Хард, двамата с Деп си остават близки приятели. Ванеса дори бе най-ревностната защитничка на Джони, когато Амбър Хард го обвини във физически и психически тормоз. \"Джони и аз се разделихме, защото му дойде времето. Винаги ще сме приятели и винаги ще имаме две деца, които имат нужда от нас\", заяви Паради в интервю за френски всекидневник преди години. Френската актриса и настоящият й любим се срещат по време на снимките на \"Куче\". Лентата е адаптация по романа на самия Беншерти, като той е и режисьор на филма. Паради пък изпълнява главната женска роля и си партнира с Жан-Клод Ван Дам. \r\n ", "date": "2018.01.31", "title": "Бившата на Джони Деп се омъжва"}
{"url": "http://www.bnews.bg/article/236225-izdirva_se_politsiyata_v_sofiya_tarsi_momiche_izcheznalo_v_lyulin", "text": "Полицията издирва 10-годишно дете от София. Елена Стефанова Райчева е видяна за последно вчера в 14.30 ч в столичния кв. „Люлин“, съобщиха от пресцентъра на МВР.  Момичето е високо около 145 см, със слабо телосложение, с кестенява, дълга до раменете коса. Лицето му е бяло, овално. Има пъстри очи. От полицията допълват, че момичето е било облечено с червено яке, сини дънки и сиви обувки. Със себе си Елена е носила кафява раница. Органите на реда умоляват тези, които могат да дадат информация за изчезналото момиче, да се обадят на тел. 112, 982-55-64 или в най близкото поделение на МВР. Уверяват, че анонимността им ще бъде гарантирана. \r\n ", "date": "2018.01.31", "title": "ИЗДИРВА СЕ! Полицията в София търси момиче изчезнало в Люлин!"}
{"url": "http://www.bnews.bg/article/236220-ednomesechno_bebe_pochina_v_pazardzhishko_selo", "text": "Едномесечно бебе почина в пазарджишкото село Огняново, предаде БГНЕС. Малкият Илиян Сотиров е открит мъртъв от майка му. Тя и бащата на бебето са отведени за разпит в полицията. По случая е образувано досъдебно производство. Назначена е съдебно-медицинска експертиза, която да установи точните причини за смъртта на едномесечното момченце. То е живяло заедно със своите родители в ромската махала на селото. Според хора от село Огняново детето е починало от недоизлекувана пневмония. То е лекувано в болницата от пневмония и е прибрано от неговите родители преди няколко дни, разказаха още съседите на семейството. По думите на лекарите от МБАЛ-Пазарджик детето се е задушило след задавяне с храна. Преди около 20 дни бебето е спасено от отравяне с капки за температура, след като майка му Силвана му дала прекалено голяма доза. Лекарите, които до преди седмица са лекували малкият Илиян, са категорични, че детето не е изписано болно от Второ детско отделение. Нещо повече те са спасили живота му, след като майка му Силвана го натровила с капки срещу висока температура. ", "date": "2018.01.31", "title": "ЕДНОМЕСЕЧНО бебе почина в пазарджишко село, "}
{"url": "http://www.bnews.bg/article/236217-arestuvaha_tineydzhari_za_poboy_nad_dete", "text": "Деветима тийнейджъри бяха арестувани днес във връзка с един от най-бруталните случаи на улично насилие, разтърсили южния италиански град Неапол през последните седмици, предаде ДПА, цитирана от БТА. Без видима причина някои части на Неапол станаха арена на десетки инциденти на нападения срещу деца от т.нар. \"бебешки банди\". Днешните арести са свързани с нападение, станало на 12 януари, когато 15-годишният Гаетано бе така жестоко пребит край метростанция в покрайнините на града, че далакът му трябваше да бъде отстранен в болница чрез операция.  Извършителите са \"юноши без криминални досиета\", действащи \"без мотив\", каза пред радио РАИ полицаят Бруно Мандато, който води разследването.  Нападателите са обвинени в нанасяне на \"тежка телесна повреда\". Осем от тях са настанени в превъзпитателни центрове, а един е оставен при семейството си, съобщиха от полицията.  \r\nНеапол - третият по големина италиански град и средище на мафиотската групировка Камора, се отличава с висока престъпност, високо равнище на младежка безработица и на бягство от училищата, отбелязва ДПА. ", "date": "2018.01.31", "title": "Арестуваха тинейджъри за побой над дете"}
{"url": "http://www.bnews.bg/article/236219-cherna_statistika_ot_mvr_otchitat_poveche_iznasilvaniya", "text": "Ръст на изнасилванията отчете вътрешният министър Валентин Радев пред депутатите във вътрешната парламентарна комисия. В МВР се питат защо се случва това. Предстои анализ на ситуацията. Опитваме се да спазваме законодателството, увери министър Радев. Социалистът Иван Иванов попита дали е нужно да ратифицираме Истанбулската конвенция, за да работи активно ведомството срещу случаите на насилие. За МВР не са нужни законодателни мерки в сферата на насилието, отвърна Радев. Червеният депутат Красимир Янков настоя за информационна карта на престъпността. Той попита дали ще се направи ново райониране на географско информационна система. Не виждам смисъл от ново райониране, отговори силовият министър. Няма промяна в криминогенната обстановка по региони и МВР се опитва да насити с полицаи регионите. Няма да разказвам стратегическите планове на МВР, посочи обаче силовият министър. Световната банка ще ни помага как да развиваме полицията, стана ясно още от думите на министъра. Научният потенциал също анализира работата на МВР. Според Радев не трябва обаче промените да стават рязко и на парче. Промените щели да се правят с ум и сърце. Валентин Радев се похвали, че няма напускащи полицаи. Янков обаче смята, че е необходима периодична актуализация на информацията за криминогенната обстановка по места. Повече районни инспектори иска социалистът.", "date": "2018.01.31", "title": "ЧЕРНА СТАТИСТИКА! От МВР отчитат повече изнасилвания "}
{"url": "http://www.bnews.bg/article/236203-poznahte_li_tazi_top_paynerka", "text": "  Деня на детето, 1 юни, е още далеч, но това не попречи на топ пайнерката Преслава да извие носталгично поглед към младините, пише HotArena. Скандалната певица публикува снимка от своето детство, с която успя да умили своите фенове. „Спомняте ли си безгрижното детство, когато по цял ден скитахме с другарчетата ,когато нямахме мобилни телефони, а само топки и тебешири, с които играехме на народна топка и дама. Когато се гледахме по детски влюбено и нямаше за какво да се съревноваваме и завиждаме. Онова безгрижно детство...“, написа тя в Инстаграм. Критиците сметнаха жеста й за лицемерен, тъй като в момента изпълнителката хич не се оплаква от живота си, прибирайки най-високия хонорар в „Пайнер“. А от новото си гадже – Павел Лазаров, както и от аферите й с други богаташи, хич не се е цупила от скъпарските подаръци, които е получила през годините от тях. А и по широката усмивка на Преслава на всичките й фотоси, не виждаме да е чак толкова нещастна, че „безгрижното детство“, в което не е имала всички придобивки, чак пък толкова да й липсва.", "date": "2018.01.31", "title": "Познахте ли тази ТОП Пайнерка? "}
{"url": "http://www.bnews.bg/article/236204-keyt_zasenchi_shvedskite_znamenitosti", "text": "Принц Уилям и бременната му съпруга Катрин пристигнаха на посещение в Стокхолм. Вечерта те присъстваха на прием в посолството на Великобритания в шведската столица. На събитието, освен шведските кралски особи в лицето на принцеса Виктория и принц Даниел, присъстваха и някои шведски знаменитости като актрисата Алисия Викандер и Стелан Скарсгард. \r\nНикой обаче не изглеждаше толкова ослепително като херцогинята на Кембридж. Катрин бе облякла жълто-златиста рокля на Erdem за около 2000 паунда. \r\nПо рано през деня Кейт и Уилям се насладиха на разходка из забележителностите на града заедно с Виктория и Даниел. За дневните ангажименти херцогинята на Кембридж бе избрала семпла зелена рокля с дълги ръкави, под която ясно се открояваше бременното ѝ коремче. Отгоре Катрин носеше стилно, вталено палто в зелено. \r\nКатрин и Уилям се състезаваха на хокей, а след като Уилям победи, Кейт коментира с усмивка: \"Оставих го да спечели.\" Кралските особи от Острова бяха облечени спортно и екипирани като за ледени приключения. Официалната вечеря бе логичен завършек на един напрегнат ден, с което Уилям и Катрин стартираха четиридневното си посещение в Скандинавия. Те посетиха два музея, разходиха се при минусови температури и обядваха с кралицата и краля на Швеция. По-късно тази седмица те ще посетят Норвегия.", "date": "2018.01.31", "title": "Кейт засенчи шведските знаменитости"}
{"url": "http://www.bnews.bg/article/236205-50_boytsi_na_idil_sa_pristignali_v_italiya", "text": "Интерпол разпространи списък на 50 предполагаеми бойци на терористичната групировка „Ислямска държава”, пристигнали в Италия, за да се прехвърлят оттам в други европейски държави, съобщи британският в. „Гардиън”, цитиран от БГНЕС. По данни на изданието, всички 50 души са граждани на Тунис.Те са пристигнали на италианска територия с лодка. В списъка са имената и фамилиите на бойци от ИДИЛ с рождените им дати. Данните са били предадени на вътрешното министерство на Италия на 29 ноември миналата година, а оттам са споделени с антитерористични звена на други европейски държави. „Гардиън” пише, че по оценки на ООН, 5 500 тунизийци – най-много в сравнение с всяка друга страна, са заминали за Ирак и Сирия, за да се присъединят към джихадистите. Като се позовава на италианските власти британският вестник съобщава, че от юли 2017 г. над 3000 мигранти от Тунис живеят в района на югозападния сицилиански град Агридженто. Полицията е задържала и е установила самоличността на около 400 души.", "date": "2018.01.31", "title": "50 бойци на ИДИЛ са пристигнали в Италия"}
{"url": "http://www.bnews.bg/article/236197-teodora_duhovnika_dva_pati_byah_na_kosam_ot_smartta_shokirasht_razkaz", "text": "Актрисата Теодора Духовника всяка година прави по два големи курбана. Причината–на два пъти едва се разминала със смъртта. Актрисата сама споделя за преживените изпитания. \r\n„Преди години получих покана от испански филмов продуцент да се включа в пътуване с яхта от Барселона до Ибиса”, разказва Теди. На яхтата тя била в компанията на още 9 души. По пътя обаче попаднали в ужасна буря, а от брегова охрана не можели да им помогнат. „От силното вълнение помолих за успокоителни, защото ми беше зле. Те объркаха дозата, натровиха ме и едва ме свестиха на другия ден в пристанището”, спомня си тя. Втория път, когато отново е на ръба на смъртта, е след преживяна катастрофа с мъжа й Стефан.  „Бързахме да се приберем от Варна за София, че трябваше да играя в „Дон Жуан”, но изведнъж колата се обърна, а аз не бях с колан. Потроших си гръбначния стълб. Лекарите мислеха, че може да остана на количка. \r\nЗа щастие съм голяма късметлийка–поставиха ми титанови щифтове на мястото на прешлените и напълно се възстанових”, споделя звездата от „Дъвка за балончета”. Всяка година обаче тя дава курбан за здраве. И се моли трети път подобна беда да не я сполита. \r\n ", "date": "2018.01.31", "title": "Теодора Духовника: Два пъти бях на косъм от смъртта (ШОКИРАЩ РАЗКАЗ)"}
{"url": "http://www.bnews.bg/article/236208-intsident_somnambul_poletya_ot_osmiya_etazh_na_apartamenta_si_no", "text": "Сомнамбул падна от осмия етаж на апартамента си в Ню Йорк и оцеля, съобщава в. \"Метро\". 35-годишния Ранди Фотисейн се събудил след полета и като по чудо бил само със счупен крак. Късметлията прелетял покрай шест етажа, като се приземил на строително скеле. Там го открили спасителните екипи. Инцидентът станал в 5 часа сутринта.  Ранди се отървал само със счупен крак и наранявания на ребрата и гръбнака.  \r\n ", "date": "2018.01.31", "title": "ИНЦИДЕНТ! Сомнамбул полетя от осмия етаж на апартамента си, но..."}
{"url": "http://www.bnews.bg/article/236195-folk_zvezdata_krisi_na_edna_stsena_s_krasi_radkov_v_london", "text": "След невероятния успех на тоталния хит „Момичето на тати“, младата звезда е в Лондон по покана на няколко клуба, в които се раздава на макс и радва феновете си от българската общност. В една от вечерите Криси е имала съвместно участие с актьора Краси Радков. Докато комикът имал задача да разсмива публиката, то фолк фурията докарала феновете си до истерия. Купонът продължил до ранните часове на утрото с много песни и танци. Секси палавницата дори е показала танцовите си умения върху масите, показва една от снимките публикувани в социалните мрежи.  За най-нетърпеливите Криси пусна и кадър от предстоящия си проект, който упорито пази в тайна.", "date": "2018.01.31", "title": "Фолк звездата Криси на една сцена с Краси Радков в Лондон\r\n"}
{"url": "http://www.bnews.bg/article/236198-matski_svalyat_bruklin_bekam_na_plazha_v_mayami", "text": "Дейвид Бекъм получи одобрението на Мейжър лийг сокър и ще прави футболен отбор в Маями. Той бе в града да представи визията си за мащабния проект. „Много съм развълнуван от възможността да доведем този страхотен отбор в този страхотен град. Беше едно адски дълго пътуване. Обещавам ви, че това ще е най-добрият отбор в лигата“, каза Бекъм на церемония, на която получи официално одобрение от комисионера на МЛС Дон Гарбър. Той получи и поздравления от звезди като Уил Смит, Дженифър Лопес, Марк Антъни, Джей Зи, Серина Уилямс, Неймар и Юсейн Болт. В същото време синът му Бруклин се възползва от визитата в Маями, за да се разходи по плажа. И набързо привлече вниманието на девойките, които го атакуваха за автографи и общи снимки. Самият Бруклин пък видимо наскоро не се е излагал на слънце и не може да се похвали с тен. Но пък мацките едва ли ги вълнува този дребен факт.", "date": "2018.01.31", "title": "Мацки свалят Бруклин Бекъм на плажа в Маями"}
{"url": "http://www.bnews.bg/article/236184-zvezda_ot_seriala_klub_veselie_se_obesi_sled_skandal_s_detsko_porno", "text": "Бившата звезда от сериала „Клуб Веселие“ Марк Салинг е открит мъртъв, съобщават от TMZ. Според медията, официалното потвърждение гласи, че тялото на актьора е открито в Лос Анджелис, близо до мястото, където е живял. Причината за смъртта е самоубийство чрез обесване. Според източници, близки до актьора са го обявили за изчезнал в същия ден. През октомври миналата година, Салинг се обяви за виновен по обвинения за притежание на детско порно, а присъдата и нейното обявяване бяха обявени за март. Очакваше се актьорът да получи между четири и седем години затвор. \r\n ", "date": "2018.01.31", "title": "Звезда от сериала „Клуб Веселие“ се обеси, след скандал с детско порно "}
{"url": "http://www.bnews.bg/article/236194-raztarsvasht_razkaz_s_fatalen_kray_zashto_darzhavata_ostavya_horata_da_umrat", "text": "Ако се разболеем, но в България не може да ни бъде осигурено необходимото лечение, то държавата е длъжна да ни осигури такова в рамките на ЕС и това е нещо, което се полага на всеки здравноосигурен българин. Но какво се случва на практика и има ли обречени българи? По-изгодно ли се оказва за държавата пациентите да измират? Отговори на тези въпроси дава млада жена, която съди Министерството на здравеопазването, обвинявайки ведомството, че лечението на съпруга ѝ е забавено фатално. Искът на Христина Хрисимова, която сега сама отглежда 3-годишните си близначки, е за 500 хил. лв. Тя разказа тъжната история на семейството ѝ в „Здравей, България“ по NOVA. Мъжът ѝ Георги имал нужда от спешна белодробна трансплантация в чужбина. Той кандидатства в Комисията за лечение в чужбина, искайки финансиране, което му се полага като на всеки здравноосигурен българин. Лечението може да стане само и единствено в болницата във Виена, тъй като тя била единствената в рамките на ЕС, която приема български пациенти за трансплантация. Документите, с които Георги кандидатства за лечение във Виена, са подадени през юли 2016 г., а Комисията за лечение в чужбина задвижва процедурата през ноември същата година. Георги издъхва 2 месеца по-късно – през януари 2017 г. Болният мъж дори не успява да стигне до болницата във Виена. „За мен причината за фаталния край на съпруга ми е дългия период, в който Комисията за лечение в чужбина разглеждаше подаденото от него заявление за финансиране на белодробна трансплантация от Комисия за лечение в чужбина”, коментира Христина Хрисимова. „Ако неговият случай беше разгледан като спешен, ако документацията беше разгледана в 2 заседания и решението беше взето в рамките на един месец, съпругът ми реално щеше да има поне 3 месеца, в които да чака подходящ донор“, обясни тя. Жената разказа как от Комисията за лечение в чужбина са искали от болницата във Виена разбивка на услугите и цените им, които ще бъдат извършени от лечебното заведение с преведеното капаро от 30 хил. лв. „Това е абсолютно излишно и дори е незаконно, защото никъде не е записано като изискване. Освен това от предходен пациент със същия случай, в същата болница, се знае вече кое колко струва. Министерство на здравеопазването има тази информация, но го използва като механизъм, с който да забави окончателното и финално финансиране“, разясни Христина Хрисимова. „Вижте, през цялото време става въпрос само и единствено за пари. Никъде в документацията няма и един ред, написан от лекар, който изразява притеснение за състоянието на съпруга ми и подхожда като доктор. През цялото време става въпрос за това, ако се правеха белодробни трансплантации в България, колко много пари бихме изкарали от това. В този смисъл, не знам дали има умисъл, но цялата документация и начинът, по който се разглежда заявлението на съпруга ми, навежда на мисълта, че за Комисията за лечение в чужбина и за здравното министерство беше по-изгодно той да почине. Защото така просто няма да се наложи плащане на 120 хил. евро за неговото лечение“, сподели Христина. Освен това тя съобщи, че към днешна дата всеки българин, който се нуждае от белодробна трансплантация вече няма къде да бъде трансплантиран, тъй като болницата във Виена – последната в рамките на ЕС, която е правила това, е спряла приема на български пациенти.", "date": "2018.01.31", "title": "Разтърсващ разказ с фатален край: Защо държавата оставя хората да УМРАТ! "}
{"url": "http://www.bnews.bg/article/236192-pavel_na_boy_s_birmata_zaradi_preslava", "text": "Настоящият и бившият приятел на фолкпевицата Преслава са в тежък конфликт! Младите бизнесмени Павел и Жоро Бирмата са влезли в сблъсък през лятото на миналата година, разказаха пред \"България Днес\" очевидци на напрегната сцена. Двамата се засекли в популярна дискотека в Слънчев бряг и започнали да си разменят остри реплики. Секунди разделяли Павел и Бирмата от бой, но гардовете успели да се намесят и да ги разделят. За кратката сцена на агресия били разменени голям брой псувни и закани, но по чудо не се стигнало до апокалиптични сцени. \r\nВ ябълката на раздора се превърнала Преслава, която се оплаквала на Павел, че имала много тежки моменти с бившия си приятел. Прословутата ревност на Жоро Бирмата беше причината на няколко пъти на публични места той да участва в грозни сцени с Преслава. Преди години двамата се сдърпаха в нощно заведение в Слънчака, а след това Бирмата налетя да бие колегата й Фики в дискотека в Студентски град в столицата. Тогава Бирмата нахлул в заведението с охранителите си, за да търси сметка на изпълнителката защо флиртува с Фики. Тези истории се отразиха лошо върху психиката на Преслава и тя взе решение да се раздели с Бирмата и да търси щастието другаде. Павел силно се издразнил, когато Преслава му разказвала за историите, и се заканил да обясни на Бирмата, че не се е държал правилно с певицата. Затова и, когато го засякъл в Слънчака, мъжки тръгнал срещу предшественика си и само намесата на гардовете е възпрепятствала по-сериозно последствия. Павел е известен с емоционалното си поведение, като не търпи дълго време мъжете, които се държат лошо с приятелката му. Преди време се появи информация, че е имал сблъсък с фен на Преслава в Пловдив, който бил прекалено напорист и отнесъл няколко страшни погледа от младия бизнесмен. Информацията така и не беше потвърдена официално, но около изпълнителката винаги е горещо и има интрига. \r\nВпоследствие се заговори, че Павел е ошамарил диджей в пловдивска дискотека, но от нощното заведение категорично отрекоха да е имало подобен инцидент. \r\nДълго време Преслава криеше връзката си с Павел, но накрая двамата се появиха заедно на публично събитие и всички съмнения бяха разсеяни. Добричлийката през последните години се беше отдала изцяло на работата и личните преживявания беше оставила на заден план. Сама признаваше, че попада на неподходящи мъже, но вероятно в Павел е видяла идеалния баща за първата й рожба. Здравенякът е неотлъчно до любимата си жена и дори влиза в ролята й на охранител. Очакванията са Преслава да роди през юни т.г. и да излезе в кратка почивка покрай майчинството си. \r\nПолът на детето засега се пази като строга тайна, но вече има предположения, че ще е момче, тъй като преди години ясновидка предсказала на певицата, че ще има мъжки наследник. \r\nИ докато Преслава успя да си нареди личния живот, то Бирмата продължава да се лута сред жени и любовни авантюри. Той на няколко пъти се събира и разделя с фолкпевицата Алисия, като към днешна дата техният статут не е ясен. Близки до двойката довериха, че проблемът отново е ревността на Бирмата, който иска приятелката му постоянно да е до него и дори да не разговаря с други мъже.", "date": "2018.01.31", "title": "Павел на бой с Бирмата заради Преслава "}
{"url": "http://www.bnews.bg/article/236202-shte_poluchi_nakazanie_sadyat_agresiven_shofyor_v_sofiya", "text": "Софийска районна прокуратура обвини агресивен шофьор за причинена телесна повреда по хулигански подбуди. Действията на водача са били предхождани и от проявена агресия при шофиране. Според обвинението около 15 часа на 6 август 2017 година пострадалият водач пътувал със служебния си автомобил по бул. \"Цариградско шосе\", в посока ж.к. \"Дружба\". Наближавайки спирка, намираща се непосредствено на моста на пътния възел за слизане от \"Цариградско шосе\", водачът намалил скоростта автомобила, за да изчака в движението да се включи автобус на градския транспорт, потеглящ от спирката. Като намалил скоростта обаче водачът чул звук от клаксон, идващ от автомобила зад него. Водачът не обърнал внимание и продължил по пътя си в посока ж.к. \"Дружба\".  \r\nВодачът спрял на следващия светофар, намиращ се на кръстовището между булевардите \"Христофор Колумб\" и \"Проф. Цветан Лазаров\". До него спрял и автомобилът, който го освиркал по-рано. В другата кола пътували обвиняемият, съпругата му и двете им деца. Като нивата на автомобилите се изравнили, обвиняемият хвърлил в посока другия шофьор пълна пластмасова бутилка от бира (2.3 литра). Вследствие на това водачът на първата кола получил удар в дясната скулово - подочна област. Пострадалият незабавно сигнализирал за случилото се на телефон 112. Малко по-късно през деня обвиняемият е установен и задържан от полицаи. По случая е образувано досъдебно производство. Срещу агресивния водач е повдигнато обвинение за нанасяне на лека телесна повреда, причинена по хулигански, расистки или ксенофобски подбуди. Деянието се наказва с до две години затвор или с пробация.", "date": "2018.01.31", "title": "ЩЕ ПОЛУЧИ НАКАЗАНИЕ! Съдят агресивен шофьор в София"}
{"url": "http://www.bnews.bg/article/236193-sdelkata_na_sezona_s_pomoshtta_na_tsvetan_vasilev_shoumenat_slavi_trifonov_podgotvya_porednata_pateritsa_na_boyko_borisov", "text": "Слави Трифонов прави партия, изцяло финансирана от банкера-беглец Цветан Василев, съобщава днес в-к Галерия”. Кой влиза в новия бардак? В редиците на новата формация влизат добре познати стари муцуни с доста съмнителна репутация. Пример затова е бившият военен министър Николай Цонев, който беше определен от прокурор Роман Василев като “абсолютен престъпник”. На него са отредили ролята на Цветан Цветанов в ГЕРБ - щял да бъде строителят на партията. Като дясна ръка на новоизлюпения се политик се спряга името на бившия приближен на Веселин Марешки - Костадин Костадинов, който сега съди варненския аптекар за собствеността на една местна пицария. Не веднъж в публичното пространство е излизала информация за тежката психическа нестабилност, от която страда Костадинов, но въпреки това явно умее добре да се продава на “силните на деня”. Ново лице според екипа на Трифонов е и до болка познатият ни Велизар Енчев. Цветан Василев - основен спонсор на Дългия BNews държи да направи едно съществено уточнение и да припомни някои забравените факти на своите читатели. Партията на Николай Цонев “Нова алтернатива” участва самостоятелно на извънредните избори за Народно събрание през 2014 г. и получи 0,32% от гласовете. Костадин Костадинов пък със своето Движение “Възраждане” бе подкрепен от едва 1% от българските избиратели на последния парламентарен вот през 2017, а Велизар Енчев с “Българска пролет” - от едва 0,27%. Сумарното изчисляване на получените гласове от лицата, които се готвят да влизат в управлението на страната, не дават заветни 4%. Комично? - не, по-скоро твърде драматично. Ако до вчера това беше просто слух, днес вече е официално потвърдена информация. Достоверни източници на BNews разкриха и кои са били посредниците по сделката. Като лобисти в Белград са били изпратени Кънчо Стойчев и Андрей Райчев - социолозите, за които в своите показания основният свидетел срещу Цветан Василев по делото “КТБ” Бисер Лазов твърди, че са прибрали 1 млн. лв. при лично предаване (на ръка). Двамата са известни още в политическите среди като верните слуги на премиера Бойко Борисов. Цената на сделката Нашите източници разкриха и каква е цената на сделката. В хода на преговорите всяка от страните е поставила своите условия. Шоуменът категорично е настоявал за придобиване на БТВ. След редица разговори са стиснали ръце. Крайният резултат - Трифонов получава като подарък от Кабинета “Борисов-4” телевизията, а в замяна депутатите, които вкара в следващия парламент (очаква се да бъдат около 40) да се превърнат в новата патерица на властта като заемат мястото на Патриотите и Марешки.  “Аз съм единственият, който може да ви спаси от прегръдка с ДПС”. След като изрича тези думи Слави получава “ключ за властта”. Хора от близкия кръг твърдят, че след като шоумена развива тази своя теория, всички започват да гледат на него с други очи, след като дава мъжка дума и че депутатите му ще крепят ГЕРБ - става Любимец 13 на премиера. Отраженията на резултатите от преговорите ясно се виждат и в Шоуто Не е случаен фактът, че в последните четири предавания Дългия отделя по над 15 минути ефирно време за скеча на актьора Краси Радков, който се въплътява в образа на депутата от ДПС Делян Пеевски и цинично го осмива. Друг основен гост в студиото е и евродепутатът Николай Бареков. В неговия образ виждаме редовно от екрана комикът Мариян Бачев. Някога да сте видели скеч с премиера Бойко Борисов или с банкера Цветан Василев - спокойно, няма и да видите. Нов бардак със стари к***, финансиран по добре познатата срамна схема, следствие на още по-срамни договорки. Това е, уважаеми читатели и зрители, което ви готвят в новия сезон от сагата “Кабинетът Борисов”.", "date": "2018.01.31", "title": "СДЕЛКАТА НА СЕЗОНА! С помощта на Цветан Василев шоуменът Слави Трифонов подготвя поредната патерица на Бойко Борисов"}
{"url": "http://www.bnews.bg/article/236186-predlagat_ventsislav_mutafchiyski_za_nachalnik_na_vma", "text": "Правителството предлага на Президента на Република България да издаде указ за назначаването на полк. Венцислав Мутафчийски за началник на Военномедицинска академия и главен лекар на въоръжените сили. Предлага се той да бъде удостоен и със званието „бригаден генерал“. Полк. проф. д-р Мутафчийски, д.м.н., е заместник-началник на ВМА. С президентски указ от 3 май 2017 г. е назначен за временно изпълняващ длъжността началник на Военномедицинската академия.", "date": "2018.01.31", "title": "Предлагат Венцислав Мутафчийски за началник на ВМА"}
{"url": "http://www.bnews.bg/article/236190-emiliya_si_lyagala_s_zhorzh_bashur_ot_vremeto_kogato_koko_y_krashkal_s_preslava", "text": "Изпълнителката съобщи, че връзката им е от няколко месеца, но двамата се познават от години. Още през 2011 г., три години след раждането на сина й от Коко Динев – Иван, Емилия била засечена от българка в заведение в Дубай, където била в компанията на Башур. Според разказа на свидетелката двамата били в голяма компания, но било ясно, че между тях прехвърчат искри. Точно в този период Коко имаше афера с колежката на Еми – Преслава, която дори се сдоби с апартамент от Динев, писа „Галерия“. Очевидно наранена, русокоската тогава стопля отношенията си с Жорж. Само няколко месеца след като е засечена с чужденеца в Дубай, фолк певицата обяви официално, че се е разделила с бившия собственик на „Кошарите“, лансирайки тривиалното обяснение, че са се скарали заради битовизми. След това даде втори шанс на връзката им. През 2013 г. в светските среди плъзна мълвата, че певицата се среща с арабския бизнесмен на родна земя. Двамата били засичани в лъскави столични заведения, като отдалеч се виждало, че прекарват добре заедно.  Жорж Фади от години развива бизнес в родината ни, свързан със строителството. Вчера HotArena разкри, че освен Емилия, известна любовница на арабина е и Мис България Галена Димова. Да не говорим, че все още не е ясно дали е прекратил отношенията си напълно със съпругата си – красива московчанка.", "date": "2018.01.31", "title": "Емилия си лягала с Жорж Башур от времето, когато Коко й кръшкал с Преслава "}
{"url": "http://www.bnews.bg/article/236200-dokato_bozhinov_se_poti_dartoto_mu_kote", "text": "Половинката на Валери Божинов - Биляна си намери занимание в дните, в които нападателят се опитва да си уреди трансфер в Хърватия. Сръбкинята не остана сама и за минута и тръгна на шопинг с приятелка. Последните й снимки са от Милано, а Биляна допълни фотосите с хаштаг \"животът е хубав\" и \"слънчеви дни в Милано\".", "date": "2018.01.31", "title": "Докато Божинов се поти, Дъртото му коте...  "}
{"url": "http://www.bnews.bg/article/236201-oon_i_nato_obedinyavat_usiliyata_si_sreshtu_seksualnoto_nasilie", "text": "Генералният секретар на НАТО Йенс Столтенберг и специалният пратеник на комисаря по човешките права на ООН Анджелина Джоли представиха днес инициативата си за общи усилия в борбата с насилието срещу жените. Гласът на Анджелина в борбата срещу сексуалното насилие и за правата на жените се чува силно, заяви Столтенберг. НАТО е военен съюз, който осигурява защита от военни заплахи, но сме и политически съюз в защита на основните ценности. маме отговорност да водим в защитата на правата на жените. От опит знаем, че повишаването на техните права в отбраната е не само необходимо, но и разумно, посочи генералният секретар. Насилието над жени и деца, особено сексуалното, се разраства по света и се използва като военно средство за постигането на военни цели, страдат също момчета и мъже, отбеляза Джоли. НАТО следва да поведе в тяхната защита, за да пресечем безнаказаността. Не е въпрос само да предпазим, а да оценим жените. Не може да има траен мир без равностойно участие на жените в обществото и това не може да се постигне в условията на ширеща се безнаказаност на престъпленията срещу жените и момичетата, добави тя.", "date": "2018.01.31", "title": "ООН и НАТО обединяват усилията си срещу сексуалното насилие"}
{"url": "http://www.bnews.bg/article/236196-balgariya_i_sarbiya_se_dogovoriha_za_rouminga", "text": "Правителството утвърди Меморандума за разбирателство със Сърбия за намаляване на международните тарифи за роуминг, съобщи пресцентърът на Министерския съвет. \r\nДокументът беше подписан на 9 декември 2017 г. в Белград от министрите на транспорта, информационните технологии и съобщенията на България и на търговията, туризма и телекомуникациите на Сърбия. \r\nСпоразумението предвижда страните да насърчават мобилните оператори да постигнат конкретни споразумения помежду си, които да доведат до трайното намаляване на международните тарифи на роуминг услугите. В момента те са едни от най-високите в Европа - между 2,99 лв. и 6,99 лв. на минута и около 25 лв. на мегабайт.", "date": "2018.01.31", "title": "България и Сърбия се договориха за роуминга "}
{"url": "http://www.bnews.bg/article/236181-nay_vazrastniyat_tv_vodesht_bil_zaryazan_v_bezpomoshtno_sastoyanie_ot_skatadzhiyata_patriotar_simeonov", "text": "Най-възрастният телевизионен водещ Иван Григоров почина при неизяснени обстоятелства в Бургас. По-малко от месец след кончината му започват да излизат скандални подробности за отношението на работодателят му СКАТ. Служители на кабеларката са потресени от отношението, което е било проявено към деветдесет и четири годишния Иван Григоров. Той бил буквално зарязан в болницата и никой от шефовете му не се поинтересувал за състоянието му. Припомняме, че кабеларката СКАТ е собственост на вицепремиера Валери Симеонов. Според колеги в телевизията на починалия Иван Григоров, той е работил за жълти стотинки и едва ли е имал финансовата възможност да обезпечи скъпоструващо лечение. Нашите източници твърдят, че това е честа практика в поведението на Симеоновата телевизия. Телевизионните водещи са получавали хонорари в порядъка на 50-100 лева на предаване, което си е чиста подигравка с труда им. Отношението към служителите пък било отвратително. Пример за такова отношение било масовото уволнение на десетки дългогодишни служители на кабеларката. Хората разказват, че ако Симеонов се е бил поинтересувал от състоянието на служителя си само с едно телефонно обаждане е можел да му осигури най-доброто лечение и вероятно човекът можеше да е още жив. Хората са още по-възмутени от медийните изяви на патриотара след смъртта на Иван Григоров, когато Симеонов след дъжд-качулка се сетил да разследва смъртта на служителя си и да се прави на загрижен? В същото време хората се възмущават, че не отишъл дори едно цвете да занесе на гроба на починалия!  ", "date": "2018.01.31", "title": "Най-възрастният ТВ водещ бил зарязан в безпомощно състояние от Скатаджията - патриотар Симеонов!"}
{"url": "http://www.bnews.bg/article/236185-shefat_na_nso_hvarli_ostavka", "text": "Шефът на НСО Ангел Антонов подаде оставка. Тя е била приета от Министерския съвет, съобщи bTV. Точката беше извънредна в дневния ред на заседанието на кабинета. Оставката е подадена вчера при президента и днес е изпратена за съгласуване с правителството. В средата на месеца стана ясно, че Военно-окръжната прокуратура проверява НСО за злоупотреби. В президентството са постъпили няколко сигнала срещу началника в службата Ангел Антонов от негови служители. В тях се твърди, че злоупотребите са в автопарка в Кричим, който Антонов е използвал за лично ловно стопанство. Тези сигнали са препратени в прокуратурата, която е започнала проверките. Тогава от НСО отказаха коментар. Миналата година НСО беше замесена в скандала с джиповете на държавните горски стопанства. Вместо да се използват за ловен туризъм, тези автомобили са взети от НСО за возене на политическия елит.", "date": "2018.01.31", "title": "Шефът на НСО хвърли оставка! "}
{"url": "http://www.bnews.bg/article/236176-protest_i_baloni_v_nebeto_nadzirateli_iskat_dostoyno_zaplashtane", "text": "„От тук нататък за нас е въпрос на чест!“, „Само едно е сигурно в сектор „Сигурност“ – несигурността…“, „Докога европейските ценности и норми ще бъдат само на хартия“, са част от плакатите, които носят надзирателите и служителите на Служебна охрана пред Съдебната палата в София. \r\nРаботещите в българските затвори и техните колеги, охраняващи съдебните сгради и магистратите в България, продължават протестната си кампания под надслов „Европа и за нас“. Протестните мероприятия са насочени срещу лошите условия на труд в българските затвори, ниските заплати в двете дирекции (350 евро) и критичното съотношение между надзиратели и лишени от свобода (1:100). \r\nИсканията им основно в три направления сред тях и за изравняване заплащането между тях и колегите им от МВР. Един надзирател към момента получава между 700 и 800 лв. в зависимост от прослуженото време, което има, каза Ивайло Григоров от Синдикат на Служителите в Затворите в България. \r\nПротестите са за изравняване на трудовите възнаграждения с останалите ведомства в сектора за сигурност, са и за подобряване на условията на труд и актуализиране на щата на ГД \"Изпълнение на наказанията\" и ГД \"Охрана\". Днес пред съдебните палати в големите областни градове излизат на протест надзиратели и съдебни охранители от 22 града, пише БГНЕС. \r\nОсновното искане на протестиращите, дошли в ранната утрин пред Съдебната палата в София, са достойни трудови възнаграждения и изравняване на заплатите в сектор „Сигурност“. Протестиращите надзиратели призоваха приятели и колеги на събрание на открито между двата лъва пред Съдебната палата. \r\nТемата на събранието е „Изпълнение на поетите празни обещания“. Като символ на тези обещания те пуснаха балони в небето над Съдебната палата. \"По време на срещите с ръководството на Министерството на правосъдието ни бяха давани едни празни обещания, които мисля че се превъплътиха в тези балони, които са пълни с хелий. Всяко едно празно обещание е много леко и балонът се издига нагоре\", обясни Красимир Бекяров зам.-председател на Синдикат „Охрана”. „Протестът ще продължи докато исканията ни не бъдат изпълнени“, заканиха се участници в протеста.", "date": "2018.01.31", "title": "Протест и балони в небето: Надзиратели искат достойно заплащане! "}
{"url": "http://www.bnews.bg/article/236182-veche_ne_se_kriyat_stoyan_aleksiev_zavede_mladata_si_metresa_na_teatar", "text": "Ветеранът на Народния театър Стоян Алексиев заведе младата си любовница Иван Бобойчева на театрална постановка. \r\nВлюбената двойка вече не се крие от околните. Актьорът, който до преди година се изявяваше в „Откраденат живот“, е лудо влюбен в 44 години по-младата си половинка. \r\nПреди да влязат в залата двамата се разходиха из фоайето на театъра, а след това попитаха на касата къде е тоалетната, която след минути посетиха заедно. На излизане половинката на Алексиев вървеше пред него, а той като истински джентълмен отвори вратата на момиче, което търпеливо изчакваше тя да излезе. След това двамата се запътиха към залата, тъй като закъсняваха за спектакъла. Влюбената двойка влезе и се настани на осми ред, а разговорите между тях продължиха до началото на представлението. \r\nСамо преди месец Стоян Алексиев публикува снимка със семейството си, на която всички изглеждат щастливи. Това наведе на мисълта, че жена му му е простила изневярата и двамата отново са щастливо семейство. Оказа се, че всичко е било поза за пред близките и внуците му. Запознати коментират, че има вероятност актьорът да живее с жена си в отворена връзка. \r\n ", "date": "2018.01.31", "title": "ВЕЧЕ НЕ СЕ КРИЯТ! Стоян Алексиев заведе младата си метреса на театър "}
{"url": "http://www.bnews.bg/article/236146-dzhastin_timbarleyk_shte_pee_na_nagradite_brit", "text": "\r\nПоп певецът Джъстин Тимбърлейк ще бъде част от музикантите, които ще се качат на сцената на церемонията по връчването на наградите „БРИТ“ идния месец. Източник на лайфстайл вестника „Сън“ издаде, че Тимбърлейк дори е спряган за хедлайнър на престижното музикално събитие, по време на което той ще изпълни някой от последните си хитове. „Джъстин стана част от историята на БРИТ, след като изпълни дуета си с Кайли през 2003 година и затова той винаги ще бъде свързван с наградите. Този път обаче той ще се изяви сам“, допълни информаторът. Освен него на церемонията на 21 февруари в Лондон ще пеят на живо Рита Ора, Rag'n'Bone Man, Ед Шийран, Сам Смит, Стормзи и „Фу Файтърс“. Преди нея обаче Джъстин има участие на друго още по-грандиозно и дългоочаквано събитие. След броени дни, на 4 февруари, той ще бъде звездата в полувремето на тазгодишния финал на „Супербоул“ За поп певеца това ще е трето участие в шоуто, като това е рекорд за индивидуален изпълнител. \r\n ", "date": "2018.01.31", "title": "Джъстин Тимбърлейк ще пее на наградите „БРИТ“ "}
{"url": "http://www.bnews.bg/article/236179-apelativnite_magistrati_potvardiha_zapora_varhu_200_miliona_lv_na_obvinyaemiya_prokopiev", "text": "Апелативният съд в Бургас е потвърдил запора върху 200 милиона лева от богатството на обвиняемия бизнесмен Иво Прокопиев, пише БЛИЦ. Запорът в отговор на иск на КОНПИ бе обжалван от скандалния бизнесмен, но съдът го е потвърдил. Решението на апелативните магистрати е окончателно и не подлежи на обжалване. Налагането на запор върху имущество на Иво Прокопиев, жена му и фирмите му за 199 501 065 лева е вследствие на обоснованото предположение, че придобитото имущество е придобито незаконно. Това стана ясно неотдавна по време на пресконференция на Комисията за отнемане на незаконно придобито имущество (КОНПИ) на тема: \"Запор на имуществото на Иво Прокопиев, членовете на неговото семейство и контролираните от него дружества\". \"Преди 5 години дружеството „Каолин” е продадено на немска компания за 150 млн. Единственият начин да разберем дали това законно, е да установим източника. Тези пари са незаконни, спечелени са от незаконно придобито имущество. Установихме страшно много нарушения при приватизацията на дружеството, има схема, по която „Каолин” е придобит почти без пари\", заяви тогава шефът на КОНПИ Пламен Георгиев. \"150 млн. лв. са незаконни и трябва да се установи откъде са. Ако Прокопиев нямше приходи, нямаше да го проверяваме. Но той продава. Как така една фирма като \"Каолин\" е взета? Иво Прокопиев ходи и говори лъжи\", каза Георгиев. Заводът бил оценен за 20 милиона. Оферта на белгийска фирма била отхвърлена. И Прокопиев придобил \"Каолин\" за 7,5 милиона\", обясни Георгиев.", "date": "2018.01.31", "title": "Апелативните магистрати потвърдиха запора върху 200 милиона лв. на обвиняемия Прокопиев"}
{"url": "http://www.bnews.bg/article/236175-bum_na_novite_shemi_za_krazhbi_na_avtomobili_hvashtaneto_na_apashite_e", "text": "Бум на новите схеми при кражбите на автомобили, отчитат от столичната полиция през последния месец, съобщи NOVA. Според главен инспектор Пламен Максимов от СДВР през 2017 г. спрямо 2016-а кражбите на автомобили са намалели с 40%. Намаление има и от началото на тази година. \r\n19% от откраднатите коли от началото на годината са били с включен двигател. „Това са така наречените „скъпи банички”, обясни инспектор Пламен Максимов. \r\n „Говорим за автомобили, които сутрин хората палят, за да се затоплят, а шофьорът слиза да си купи баничка на 5 метра от автомобила. Една такава баничка излезе на собственика на автомобила 27 000 лева”. \r\nСпоред инспектор Максимов такива случаи са предимно сутрин, докато автомобилите са студени. Тези престъпления се извършват не от специализиран контингент, те могат да се извършат дори от хора, които могат да управляват автомобил, дори без да имат книжка. \r\n Има задържани след такива кражби, но е много трудна работата по тези случаи. Самите собственици търсят начини да си върнат автомобила, а застрахователите отказват да изплатят обезщетение за кражба от такъв тип. Извършителите пък понякога намират начини да се свържат със собственика и да искат откуп.", "date": "2018.01.31", "title": "Бум на новите схеми за кражби на автомобили! Хващането на апашите е… "}
{"url": "http://www.bnews.bg/article/236187-za_otvlichaneto_na_adrian_zlatkov_torinoto_arestuvan_v_doma_mu_vizhte_ekskluzivni_detayli", "text": "Ивайло Борисов-Ториното, сочен за дясна ръка на Златко Баретата, е бил арестуван вчера в дома му, а днес е бил привлечен към наказателна отговорност за отвличането на Адриан Златков, пише БЛИЦ. По време на задържането му той не е оказал съпротива. За момента Борисов ще престои в килията 72 часа, но след това прокуратурата ще настоява той да бъде оставен за постоянно в Следствения арест на столичния булевард \"Г.М. Димитров\". Интересното в случая е, че сградата на ареста е в непосредствена близост до автокъща \"Софавто\", на която бащата на Адриан Тони е собственик. МВР е събрало солиден брой доказателства за вината на Ториното, който лежа повече от година в ареста по делото за организирана престъпна група за трафик на дрога, в което основен подсъдим бе Баретата. Ясни са имената на втори от бандата, за която се подозира, че е похитила сина на Тони Златков. Това е Георги Джамбазов, който е стар познайник на полицията, но все още не се е сдобил с прякор. Освен Ториното и Джамбазов, вчера маскирани полицаи са арестували още двама мъже, които също са с обвинения. Към този момент Златко Баретата няма статут нито на обвиняем, нито на заподозрян. Припомняме, че Адриан Златков престоя в плен повече от 10 дни и бе освободен, след като баща му плати близо 700 000 лева откуп. \r\n ", "date": "2018.01.31", "title": "За отвличането на Адриан Златков: Ториното арестуван в дома му! Вижте ексклузивни детайли! "}
{"url": "http://www.bnews.bg/article/236167-dzhipita_nedovolstvat_iskat_po_visoka_taksa_detsata_se_okazaha_problem", "text": "Не сме съгласни, когато трябва да се върши някаква социална дейност, тя да е за сметка на лекарския труд. Това каза в предаването „Тази сутрин“ по bTV д-р Николай Брънзалов от Национално сдружение на общопрактикуващите лекари в България. Той коментира исканото от джипитата повишаване на таксата за преглед. Брънзалов обясни, че преди време таксата е била процент от минималната работна заплата. Преди 5 – 6 години политиците решиха да е замразена. Оттогава минималната работна заплата се повиши два пъти. А и 2,9 лв. преди шест години е различно от 2,9 лв. сега, посочи той. Отделно, голяма част от пациентите са освободени от такса на базата на някаква нормативен акт. Пенсионерите пък заплащат 1 лв., а разликата, чрез Министерството на финансите, Министерството на здравеопазването и НЗОК, след известно време може да стигне и до нашите сметки, каза той. Последното забавяне е било четири месеца. Колегите с повече дечица в практиката например, особено в този период, може цял ден да работят и да си тръгнат с празен джоб, защото децата не заплащат такса, посочи гостът. Някой е освободил пациентите от такса, нека този някой да си я поеме, препоръча той. Брънзалов обаче уточни, че сдружението не е фиксирало какво повишение иска, с което отрече тиражираната от някои медии сума от 5,10 лв. Минималната работна заплата трябва да е един маркер, готови сме за разговори, защото проблемите са много, а напрежението расте, каза той. Лекарският труд у нас е силно девалвиран, изтъкна Брънзалов. Кабинетите са обзаведени от самите общопрактикуващи лекари, които същевременно плащат и наеми, консумативи, осигуровки на сътрудниците си. За да няма банкрутирали джипита, трябва да се вземат мерки, изтъкна още гостът.", "date": "2018.01.31", "title": "Джипита недоволстват: Искат по-висока такса, децата се оказаха проблем! "}
{"url": "http://www.bnews.bg/article/236168-vazhno_dnes_iztichat_vinetkite_za_2017", "text": "Днес изтича валидността на годишните винетки. Новите стикери се продават в над 3000 пункта, вкл. над 370 с денонощен режим на работа. Това са големите бензиностанции, офисите на „Български пощи“, областните пътни управления и гранично контролно-пропускателните пунктове. В търговската мрежа са пуснати около 3,2 млн. винетки за различните видове и категории превозни средства. През 2018 г. за трета поредна година цените на всички винетки за леки автомобили са непроменени. Годишната е 97 лв., месечната е 30 лв., а седмичната – 15 лв. За пръв път има и тримесечна винетка за леките коли. Цената ѝ е 54 лв.", "date": "2018.01.31", "title": "ВАЖНО! Днес изтичат винетките за 2017! "}
{"url": "http://www.bnews.bg/article/236169-irina_bokova_se_uredi_shte_raboti_za_ruski_oligarh", "text": "Бившият генерален директор на ЮНЕСКО Ирина Бокова бе номинирана за член в Съвета на директорите на руския холдинг \"ФосАгро\". В съобщение на компанията се казва, че Ирина Бокова ще влезе в управлението на компанията, която е сред 100-те най-големи бизнес структури в Руската федерация. \r\nСтава дума за един от най-големите производители на фосфатни торове в Европа. Компанията е и най-големият производител на висок клас фосфатни скали и втори в света производител на амониев фосфат и диамониев фосфат, съобщава БГНЕС. Собственикът е Андрей Гуриев, който е на 26-то място по богатство в Русия. Руският милиардер, станал известен напоследък с това, че купи най-скъпото имение във Великобритания, което по площ отстъпва само на Бъкингамския дворец. Андрей Гуриев присъства в \"кремълския доклад\", който бе оповестен от Министерството на финансите на САЩ във вторник. В него  влязоха 114 политици и 96 олигарси, за които се смята, че са натрупали богатството си или са получили власт заради връзките си с президента Владимир Путин. Самата Бокова пък е работила активно с руската компания \"ФосАгро\" по времето, когато беше начело на ЮНЕСКО и е подпомагала различни инициативи на компанията.", "date": "2018.01.31", "title": "Ирина Бокова се уреди! Ще работи за руски олигарх! "}
{"url": "http://www.bnews.bg/article/236188-borovets_ostana_bez_voda_zashtoto", "text": "Голяма авария остави курорта Боровец без вода. Свличане на земна маса вчера е скъсало водопровод над село Бели Искър. От ВиК София област обясниха, че аварийни екипи цяла нощ са работили за отстраняването на проблема, към 6 ч. сутринта течът е оправен, но водопроводът се е пробил на ново място. И в момента се работи по отстраняване на аварията. Очакванията са това да се случи най-рано следобед.", "date": "2018.01.31", "title": "Боровец остана без вода, защото… "}
{"url": "http://www.bnews.bg/article/236166-vremeto_shte_e_chudesno_dnes_vizhte_kakvo_ni_chaka_prez_fevruari", "text": "Днес ще преобладава слънчево време с временни увеличения на облачността, съобщиха от НИМХ към БАН. Вятърът ще отслабне, в много райони и ще стихне. Дневните температури слабо ще се понижат. Минималните ще са предимно между минус 2 и 3 градуса, по Черноморието до 4 - 6 градуса, максималните - между 9 и 14 градуса.  Около 3-4 февруари очакваме застудяване, при което дъждът ще премине в сняг, около 12-13 февруари ще има валежи, които ще са основно от сняг. Най-ниските температури ще са -9 – -14 градуса. Това заяви Анастасия Стойчева от БАН в ефира на bTV. Докато има валежи трудно става толкова студено. Температурите се понижават след валежите. С тези валежи температурите ще се понижат, но няма да станат екстремни. Очаква ни сравнително топло време през февруари“, посочи още тя и допълни, че от 18 до 28 времето ще е по-студено от нормите. Февруари започва с температури по-високи от обичайните и над климатичните норми за региона и страната, а застудяване се очаква в седмицата 5 – 11 февруари, но няма да е драстично. Ще има повече валежи. Засега е рано да се каже дали ще има много сняг, защото това се прогнозира в по-краткосрочните прогнози, но нищо чудно да има обстановки, при които да навали повече сняг или дъжд, в зависимост от температурите, каза и Стойчева. \r\n ", "date": "2018.01.31", "title": "Времето ще е чудесно днес, вижте какво ни чака през февруари!"}
{"url": "http://www.bnews.bg/article/236141-dayan_kiytan_se_obyavi_v_zashtita_na_rezhisyora_udi_alan", "text": "Актрисата и носителка на \"Оскар\" Даян Кийтън и бивше гадже на Уди Алън му засвидетелства подкрепата си. В последно време редица представители на киноиндустрията се дистанцираха от известния режисьор, вдъхновени от движението \"Времето изтече\" в подкрепа на жертвите на сексуален тормоз. \r\n82-годишният кинодеец упорито отрича обвиненията на осиновената си дъщеря Дилън Фароу, че ѝ е посягал сексуално, когато е била малка. \r\nОбявявайки се в защита на режисьора, Даян Кийтън е написала в Туитър: \"Уди Алън е мой приятел и аз продължавам да му вярвам\". В публикацията си 72-годишната актриса е включила линк към 15-минутно интервю на Алън от 1992 г., в което той обсъжда обвиненията в сексуално посегателство. \"Интересно ще е хората да видят този линк и да се разбере какво мислят\", допълва Кийтън. \r\nИмето на Дилън Фароу нашумя през 2014 г., когато публикува отворено писмо във в. \"Ню Йорк таймс\". В него тя обвини осиновителя си Уди Алън, че ѝ е посягал сексуално, и разкри, че това се е случило за първи път през 1992 г., когато е била едва на седем години. Наскоро Фароу даде първото си телевизионно интервю, отстоявайки твърденията си. \r\nДаян Кийтън има връзка с Уди Алън в началото на 70-те години на миналия век. След раздялата си бившите партньори остават близки приятели. Актрисата се е снимала в осем филма на режисьора, сред които \"Ани Хол\", донесъл й \"Оскар\" за главна женска роля, припомня изданието. \r\nНаскоро актьорът Алек Болдуин също засвидетелства подкрепата си за Уди Алън, след като редица представители на шоубизнеса се разграничиха от режисьора и изразиха съжалението си, че са работили с него - актьорите Тимъти Шаламе, Колин Фърт, Ребека Хол, Елън Пейдж и Мира Сорвино, и режисьорката Грета Гъруиг. \r\nБританската актриса и носителка на \"Оскар\" Кейт Уинслет също заяви, че \"горчиво\" съжалява за \"лошите си решения\" в професионален план, без да назовава имена. Наблюдателите обаче припомниха, че британската звезда е работила с Уди Алън, както и с продуцента Харви Уайнстийн, обвинен от десетки жени в сексуален тормоз.", "date": "2018.01.31", "title": "Даян Кийтън се обяви в защита на режисьора Уди Алън"}
{"url": "http://www.bnews.bg/article/236170-kakvo_se_e_sluchvalo_s_3_godishnoto_dete_predi_da_bade_ubito_ot_pitbula", "text": "След инцидента в с. Мокрище, при който питбул уби тригодишно дете, социалните служби в Пазарджик са се самосезирали и са започнали проверка. Тя все още не е завършила, но до момента няма данни детето да е било неглижирано, стана ясно от участието на техни представители в предаването „Тази сутрин“ по bTV. Липсата на надзор над детето е спрягана като една от основните причини за трагедията. Вчера пред bTV съседи и роднини на собствениците на кучето, включително лелята на детето, изтъкнаха, че малкият Тошко често е оставян без надзор, ходел е сам между двете къщи, разстоянието между които е около километър. Хора от квартала дори казаха, че са го виждали сам на 2 км от дома му. Досега обаче в „Социално подпомагане“ – Пазарджик не е имало сигнали, че детето е е оставяно само, че се е скитало или че е отглеждано от баба му, посочи директорката на службата Радка Кежева. Тя добави, че вече са проведени разговори на място с кмета, представители на здравната служба и съседи. Всички твърдят, че Тошко е гледан добре. Николета Узунова, началник на отдел „Закрила на детето“ в Пазарджик, добави, че според събраните сведения детето е било обгрижвано, имунизирано, с извършвани периодични прегледи. Оказа се, че бабата на Тошко – Ани Димитрова, отглежда и друго дете. Проверката продължава, образувано е досъдебно производство и при най-малко съмнение, че то е в риск, ще е се вземат незабавни действия, увери Кежева. Междувременно днес Тошко ще бъде погребан. Разследването продължава, като в ареста остава само чичото на детето, който е собственик на кучето. Животното още се намира в двора и съдбата му тепърва ще се решава. В социалните мрежи пък вече се иска то да бъде изведено, за да не бъде умъртвено.", "date": "2018.01.31", "title": "Какво се е случвало с 3-годишното дете преди да бъде убито от питбула… "}
{"url": "http://www.bnews.bg/article/236178-nina_dobreva_obra_pogledite_na_nagradite_grami", "text": "Актрисата Нина Добрев за пореден път привлече погледите - този път това се случи на парти след наградите „Грами“. Красавицата неведнъж е обявявана за модна икона заради безупречния си стил. Този път актрисата с български корени бе заложила на класиката – малка черна рокличка. Нина бе избрала за повода прекрасна прозрачна дантелена рокля на \"Валентино\", завършваща с плисе, и сандали с висок ток. Нина Добрев се слави с едно от най-красивите тела в Холивуд, а нежният тоалет прекрасно подчертаваше съвършените й извивки. Малката черна рокля притежава това, което всички жени искат да постигнат със своя стил: елегантност без усилие. Оказва се, че Нина Добрев също е любителка на вечната класика. Родената като Николина Константинова Добрева актриса започва кариерата си като модел и участва в редица реклами. Световноизвестна става с ролята на Елена в хитовия сериал \"Дневниците на вампира\". Гледали сме я и в \"Нека сме ченгета\" (Let's Be Cops), \"The Final Girls\", \"Съквартирантката\" (The Roommate ), „Гимназия Деграси: Следващото поколение\" (Degrassi: The Next Generation), \"Деграси отива в Холивуд\" (Degrassi Goes Hollywood). Нина е и сред зведите на екшъна „Трите хикса: Отново в играта\", където си партнира с Вин Дизел, Руби Роуз, Самюел Л. Джаксън. Миналата година я гледахме във \"Линия на смъртта\".", "date": "2018.01.31", "title": "Нина Добрева обра погледите на наградите \"Грами\""}
{"url": "http://www.bnews.bg/article/236174-vnimanie_nagli_izmamnitsi_debnat_pensioneri_pred_poshtite_vizhte_shemata_im", "text": "Десетки зрители поискаха да помогнат на измамения пенсионер. Измамник взе повече от половината пенсия на 85-годишния Йордан Бонев под претекст, че касиерката му е дала по-малко пари. „Обвинявам себе си, сега на края на живота да ме измамят”, каза той пред bTV. „На никой не казвах, беше ми неудобно, срам ме беше, на тези години да те оберат”, допълни пенсионерът. Платих царевицата за кокошките и винетката, останаха ми около 20 лв., посочи Йордан. Схемата е доста разпространена – пенсионери са причаквани след като вземат пенсиите си измамниците казват – касиерката ви е дала повече или по-малко, взимат парите и докато ги отброяват взимат една част от сумата, връщат другите и побягват, а най-често с автомобил, който ги чака в непосредствена близост.", "date": "2018.01.31", "title": "Внимание! Нагли измамници дебнат пенсионери пред пощите! Вижте схемата им! "}
{"url": "http://www.bnews.bg/article/236172-tramp_iska_da_ogranichi_lotariyata_za_zeleni_karti_i", "text": "В първата си реч  \"За състоянието на съюза\" Доналд Тръмп призова за единство в Конгреса, но поиска още по-сурови мерки по отношение на имиграцията, настоявайки за стена по границата, спиране на лотарията с американски визи и на имиграцията чрез роднинство. В една от най-дългите президентски речи - американският държавен глава говори час и 20 минути - Тръмп призова Конгреса да остави настрана \"партийните дрязги\" и да реформира националната федерална система, предаде Асошиейтед прес. \"Тази вечер аз призовавам всички нас да загърбим разногласията си, да потърсим допирна точка и да съберем единството, което ни е нужно, за да изпълним волята на хората, които са ни избрали, за да им служим\", заяви Тръмп, а по-късно допълни: \"Това е нашият нов американски момент. Никога не е имало по-добро време да се започне осъществяването американската мечта. Съюзът е силен, понеже американският народ е силен.\" \"Аз моля и двете партии да се обединят, за да ни дадат безопасната, бърза, сигурна, надеждна и модерна инфраструктура, от която нашата икономика има нужда и нашият народ заслужава\", призова още Тръмп, но докато го правеше, доказателството за дълбокото разделение между партиите беше очевидно, отбелязва Ройтерс. Почти всички демократи спряха да ръкопляскат секунди след като президентът влезе в залата на Камарата на представителите. Докато половината от публиката бурно ръкопляскаше, изправяйки се на крака, по време на речта, другата половина седеше мрачна и неподвижна, в море от черно облекло, предаде Асошиейтед прес. Първата дама Мелания Тръмп дойде отделно от съпруга си и бе посрещната със силни ръкопляскания, докато се настаняваше. В речта си Тръмп потвърди и решимостта си да води \"дълга и тежка\" борба с наркотиците и обвини за навлизането им \"отворени вратички в системата и отворените граници\". Те, освен това, позволили \"на милиони зле платени работници да се конкурират за работа и заплата с най-бедните американци, и още по-трагично - са стрували живота на многобройни невинни\". По отношение на имиграционните реформи президентът предложи \"справедлив компромис\", като каза, че може да има \"път към гражданство\" за близо 1,8 милиона души, вкарани в страната незаконно като деца, но поиска \"стена на южната граница\". Той призова за край на лотарията с американски визи в полза на \"имиграция, базирана на качества\" и за спиране на имиграция чрез роднинство (освен съпрузи и малолетни деца). По отношение на икономическото развитие на САЩ Тръмп се похвали, че \"от изборите насам ние създадохме 2,4 милиона работни места, включително 200 000 само в индустриалното производство\". \"След години на стагнация на заплатите, най-сетне виждаме повишаващи се възнаграждения\", каза Тръмп. По думите му фондовият пазар \"чупи рекорд след рекорд\". Той обеща от другия месец милиони американци да започнат да носят вкъщи още по-високи заплати благодарение на масовите данъчни съкращения, които той подписа като закон в края на 2017 г.", "date": "2018.01.31", "title": "Тръмп иска да ограничи лотарията за зелени карти и…"}
{"url": "http://www.bnews.bg/article/236173-barovka_galena_se_kape_v_luks_ot_kristali_i_zlato_v_istanbul", "text": "Великолепният османски дворец от 19 век дълги години стои изоставен, преди реномираната верига \"Кемпински\" да го превърне в един от най-луксозните хотели в света. Известен е с кристалните си полилеи, стенописи в османски стил, високи тавани и френски прозорци, от които се открива прекрасна гледка към Босфора и азиатската част на Истанбул. Българи, отсядали в \"Чираан\" твърдят, че кранчетата на смесителите в баните са от кристал и чисто злато. В момента цените в луксозното място започват от 820 лева, но това е най-евтината стая и то с изглед към градината. Тези с частична гледка към Босфора скачат на 1300 лв., а делукс стая с директен изглед към протока, който свързва Мраморно и Черно море, надхвърля 2 бона. Истанбулската почивка на Гален и Галин обаче ще бъде кратка, тъй като утре трябва да се върнат в София. В четвъртък певицата подновява клубните си участия.", "date": "2018.01.31", "title": "БАРОВКА! Галена се къпе в лукс от кристали и злато в Истанбул "}
{"url": "http://www.bnews.bg/article/236171-patriotar_na_valeri_simeonov_gazi_zakona_prokuraturata_e_na_hod", "text": "Както вече Би Нюз информира читателите си, главният прокурор Сотир Цацаров разпореди проверка по казусът с жилището на военния инвалид. Похвално, тъй като човекът и семейството му са поставени в унизително положение от Каракачановите чиновници. Би Нюз поставя отново въпроса за незаконно придобитото общинско жилище от областния управител на Стара Загора Гергана Микова. Тя е едно от най-приближените лица на вицепремиера Валери Симеонов. Тя е негово лично предложение за този висок пост. Областният управител има конституционното задължение за опазването на законността. Как обаче Гергана Микова ще опазва законността като от подадения сигнал се вижда, че тя е нарушител на закона. Представилата се за крайно нуждаеща патриотарка Гергана Микова, вероятно с действията си е оставила на улицата бедняци, които наистина са имали крайна нужда от общинско жилище. Оказва се, че в България патриотари с власт нарушават закона за лично облагодетелстване. Би Нюз публикува сигнала, изпратен до прокуратурата за беззаконието на областния управител на Стара Загора Гергана Микова.", "date": "2018.01.31", "title": "Патриотар на Валери Симеонов гази закона, прокуратурата е на ход!  "}
{"url": "http://www.bnews.bg/article/236180-vizhte_kakvo_stana_s_otvarachkata_za_nominatsiyata_sekssimvol_na_desetiletieto", "text": "Новината, че Мария ще получи наградата за сексимвол на десетилетието докара певицата до екстаз. Тя сподели всяка една от информациите от интернет пространството на страницата си във Фейсбук, като не забрави да благодари за признанието. То обаче и донесе и доста омраза и негативни коментари, предимно от дами. Те смятат, че един секссимвол не може да толкова нисък, колкото Мария и направо я наричат гном. Други почитатели на изпълнителката на „Червен картон” обаче са категорични, че признанието за нея е напълно заслужено. \r\n ", "date": "2018.01.31", "title": "Вижте какво стана с Отварачката за номинацията \"Секссимвол на десетилетието\" "}
{"url": "http://www.bnews.bg/article/236191-parite_za_bg_predsedatelstvoto_na_saveta_na_es_se_okazaha_nedostatachni_ms_otpusna_oshte_vizhte_kolko_miliona", "text": "Правителството одобри допълнителни разходи и трансфери в размер на 49 007 600 за обезпечаване на Българското председателство на Съвета на Европейския съюз през 2018 г. Средствата са предвидени в централния бюджет. От одобрените разходи 48 728,6 хил. лв. са разпределени по бюджетите на първостепенните разпоредители за дейности по провеждането на Българското председателство, а 279 000 – по бюджетите на общини за одобрените им проекти за инициативи, свързани с регионалното измерение на Председателството. Основната част от дейностите са свързани с осигуряването на събитията от календара на Българското председателство, които ще се проведат в страната, както и за организиране на събития зад граница, за културната програма, за осигуряване на медийно покритие, публикации и реклама на събитията, за плащания по вече сключените през 2017 г. договори с изпълнители за осигуряване на отделните направления на подготовката – хотелско настаняване, храна, транспорт, превод, дейност на доброволците, функциониране на акредитационната система и др.", "date": "2018.01.31", "title": "Парите за BG председателството на Съвета на ЕС се оказаха недостатъчни! МС отпусна още – вижте колко милиона! "}
{"url": "http://www.bnews.bg/article/236189-fibank_podpisa_novo_sporazumenie_s_natsionalniya_garantsionen_fond", "text": "Fibank (Първа инвестиционна банка) и Националният гаранционен фонд (НГФ) сключиха споразумение за финансиране на предприятия по гаранционната схема „COSME 2017“. В сградата на Централно управление на Fibank на булевард „България“ споразумението между двете институции беше подписано от г-н Неделчо Неделчев - Главен изпълнителен директор на Fibank, г-жа Надя Кошинска -  Член на Управителния съвет и г-н Самуил Шидеров - Изпълнителен директор на Националния гаранционен фонд, Александър Георгиев - Член на Съвета на директорите. Целта на гаранционната схема „COSME 2017“ е да улесни достъпа на малки и средни предприятия (МСП) до финансиране, както и да подпомогне прилагането на продуктивни инвестиции в Европейския съюз. 50% от  гаранцията се поема от НГФ. От схемата ще се възползват 330 малки и средни фирми. Гаранцията позволява облекчаване на условията към обезпеченията, така че кредитоискателите да получат желаното финансиране в пълен размер. За кредити по схемата „COSME 2017“ могат да кандидатстват регистрирани в България фирми. Ще бъдат предоставяни кредити за инвестиционни или оборотни цели. Максималният размер е до 1,5 млн. евро, а срокът може да бъде до 10 години. Кредитните специалисти на Fibank разработват индивидуална оферта за кредит, гарантиран от НГФ по схемата „COSME 2017“, на фирмите, отговарящи на условията за включване.", "date": "2018.01.31", "title": "Fibank подписа ново споразумение с Националния гаранционен фонд"}
{"url": "http://www.bnews.bg/article/236177-kradets_schupi_rakata_na_pensioner_za_da", "text": "27-годишен мъж счупи ръката на пенсионер и изтръгна от него мобилен телефон и скромната сума от 10 лева. Нападението е извършено към 21.40 часа вчера, съобщи Областната дирекция на МВР. По това време възрастният човек се намирал в комплекс „Ялта 2” в Свети Влас. \r\nВнезапно, върху него се нахвърлил бандита. Крадецът извил толкова силно ръката на жертвата си, че потрошил костите й. На място пристигнали служителите на РУП-Несебър и линейка. Пострадалият е откаран незабавно в бургаската болница. \r\nВ резултат на бързите полицейски действия е установен и задържан извършителят – криминално проявен и осъждан от несебърското село Гильовца. Той е направил пълни самопризнания и върнал откраднатия мобилен телефон. Работата по случая продължава.", "date": "2018.01.31", "title": "Крадец счупи ръката на пенсионер, за да… "}
