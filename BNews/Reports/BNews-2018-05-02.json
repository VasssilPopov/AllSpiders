{"url": "http://www.bnews.bg/article/241287-chudo_moskovski_izliza_na_protest_s_prevozvachite_podkrepya_gi_za", "text": "\n Транспортният министър Ивайло Московски се закани да стачкува заедно с превозвачите в защита на интересите им на 16 май, в навечерието на Срещата на върха за Западните Балкани, съобщи Дарик. От бранша се готвят да излязат с машините си в столицата, както и по гранични пунктове и летища в знак на протест срещу предложение за европейски правила -  така наречения „Пакет мобилност\", който ще се обсъжда. \r\nМосковски добави, че ако като председател на среща на европейските транспортни министри трябва да внесе текстове в ущърб на българските превозвачи, ще напусне председателското място. Депутатът от БСП Георги Свиленски, който е заместник-председател на комисията по транспорт в Народното събрание, предложи от своя страна парламентът да гласува декларация в защита на бранша. \r\nЕдно от най-проблемните предложения по „Пакет мобилност 1“, който се отнася до тежкотоварните превози, е задължението водачите да се прибират в домовете си или в база на компанията на всеки няколко седмици. Това е нарушение на човешките права, заяви министър Московски по време на изслушване в парламентарната транспортна комисия. \r\n  \r\n\"Категорично сме заявили, че това нарушава човешки права. Не е възможно, разбира се, човек е свободен дори когато работи, но още повече пък когато е извън работа и е в почивка, няма сила на света, която да го задължи къде да отиде да почива\", каза министърът и допълни: \"Разбрахме се да предложим  нов текст - да се напише, че компанията, за която този водач работи, е длъжна да му осигури тази възможност, а негово право е да реши дали да се възползва от нея\". \r\n  \r\nПревозвачите намират за несправедливи и предложенията за ограничаване на тежкотоварния каботаж, за забрана да се нощува в кабините, които всъщност са пригодени за преспиване и за периода, след който започват да се изплащат командировъчни средства с размер на командировъчните на държавата, през която се преминава.  \r\n  \r\nМосковски се закани да се включи в планираната за 16 май обща стачка на превозвачите, както да напусне председателското място на среща на транспортните министри, ако трябва да внесе текстове против българския транспортен бранш. \"Хубаво е да се знае срещу кого е насочена стачката, защото тя не е срещу българското правителство и срещу изпълнителната власт, а срещу предложенията, направени за този регламент, който ще ощети българските компании. Както се казва, нищо чудно и аз да изляза на тази стачка\", каза той. \r\n  \r\nМинистър Московски добави, че за разлика от преди държавите от Източна Европа вече не са единни в позициите по „Пакет мобилност“. \r\n \n\t\t\t\t\t\t", "date": "2018.05.02", "title": "ЧУДО: Московски излиза на ПРОТЕСТ с превозвачите! Подкрепя ги за… "}
{"url": "http://www.bnews.bg/article/241290-biznes_nyuh_shishko_voyvoda_prashta_armiyata_da_zarabotva_na_chastno_sled_tsska_to_da_se_gotvyat_abiturientite", "text": "\n Красимир Каракачанов окончателно е на път да попилее Армията, а това може сериозно да застраши националната ни сигурност. Пишман патриотът започна от ремонтите на МИГ-овете, мина през прицелването към тлъсти комисионни, а сега на границата на смехотворното, реши да прави забавление с… Армията. \r\n\r\n Началото на скандала беше поставен с изказването, че хеликоптер ще се включи в празненствата по случай 70-годишният юбилей на ЦСКА. Очаквано това беше прието като лош знак от феновете на противника. \r\n\r\n \"Няма да има никакви сложни изпълнения. Един хеликоптер ще направи демонстрация и ще скочат парашутисти от националния отбор по парашутизъм\", каза министърът с агентурно минало. \r\n\r\n Този, който и той не знае каква позиция да заеме по отношение на вече навлязлата модерна дума джендър, реши да говори за полове. \r\n\r\n \"Какво се бунтуват от Левски. Аз съм от Левски, да ми се обадят. Както ви е известно, аз съм човек, който не си сменя позициите. Нито съм си сменил пола, нито съм си сменял политическата принадлежност, нито си сменям футболната принадлежност. Аз от дете съм левскар\", пери се Агент Иван. \r\n\r\n Ама, не е лошо да му припомним, че историята помни, а и днес евродепутатът Николай Бареков написа, че за 20 години Шишко вицепремиер е сменил не една и две политически принадлежности. \r\n\r\n И така утре вашата щерка има бал? Е, как патрЕотът праща въоражените сили, няма да се безпокоите…. За купона идват, не за друго. \r\n\r\n \"От ваше съвместно интервю с министър Горанов стана ясно, че частни дружества имат възможност да наемат въоръжените сили на Република България за участие в празненства, чествания на рождени дни, абитуриентски балове, сватби и др. Министър Горанов ясно заяви, че Литекс ще плати за прелитането на изтребители над стадиона на един несъществуващ от 2016 година футболен клуб\", посочиха от Националния клуб на привържениците на Левски и Тръст \"Синя България“. \r\n\r\n Двете организации поискаха от премиера Бойко Борисов и военния министър Красимир Каракачанов да предоставят повече информация за \"цените и условията за наемане на различни подразделения на БА, защото планираме множество тържества по случай 75 години от рождението на Георги Аспарухов\" \r\n\r\n И други веднага клъвнаха хеликоптера и се размечтаха… \r\n\r\n \"Уважаеми господа (Каракачанов и командирът на ВВС генерал-майор Цанко Стойков - бел.ред.), от медиите научихме, че е възможно наемане на техниката на български военновъздушни сили за футболни събития. В тази връзка най-учтиво Ви питаме при какви условия може да наемем ваши самолети или хеликоптери във връзка с мача ЦСКА – Вихрен Сандански, който ще се играе на 2 юни (2018 година). Очаква се на него да празнуваме завръщането на армейския тим в професионалния футбол\", посочват от другия клуб, претендиращ да бъде наследник на \"армейците\", след фалита на ПФК ЦСКА АД. \r\n\r\n Борисов ли, Каракачанов ли, вие давате ли си сметка до къде стигнахте? Нерде пожарната, нерде Армията… кой по-дълбоко ще изкопае своя кладенец за давене? Какво повече трябва да застигне този трети опит за изкарване на Кабинета Борисов 3, че да се сетите, че с излагации не става. Така държава не се управлява, драги ми… И няма дълго да търпят, хората не понасят силната болка, а още по-решителни са за промяна, когато положението е нетърпимо, а то вече е… \r\n\r\n Айде, Честит юбилей на ЦСКА! И само Левски… сигурно ще каже в следващото си изказване шишко Войвода, преди окончателно да сдаде багажа и всички постове във властта. \r\n \n\t\t\t\t\t\t", "date": "2018.05.02", "title": "„Бизнес“ нюх: Шишко Войвода праща Армията да заработва на частно! След ЦСКА-то да се готвят абитуриентите…"}
{"url": "http://www.bnews.bg/article/241285-s_politseyski_uniformi_mamyat_horata_g_n_ministar_koy_shte_poeme_otgovornostta", "text": "\n \r\nСамо за ден двама старозагорци са станали жертва на измама и грабеж от мними полицаи, информира кореспондентът на bTV в региона. \r\nПървият измамен е 81-годишен мъж. \r\n\r\n На прибиране в жилището си, той бил застигнат от непознат, който се представил за служител на реда. Непознатият му съобщил, че преди време от този адрес е бил подаден сигнал за кражба и се налагало да се проведат допълнителни действия по разследването. \r\n\r\n Поискал стопанинът на жилището да му покаже къде държи парите, взел 1000 лв. и помолил за чаша вода. \r\n\r\n Когато възрастният мъж се върнал в стаята, установил, че „полицаят” е изчезнал.  \r\n\r\n При друг случай вчера 71-годишна жена е била измамена по сходен начин. На входната ѝ врата позвънил мъж,  представил се за полицай и поискал да провери бижутата ѝ. \r\n\r\n Жената му показала златните украшения, а мъжът си тръгнал с тях. По-късно жената установила, че от портмонето ѝ липсват и 110 лв. \r\n\r\n И по двата случая са образувани досъдебни производства. За момента не е ясно дали извършителят на двата грабежа е един и същи човек. \r\n \n\t\t\t\t\t\t", "date": "2018.05.02", "title": "С полицейски „униформи“ МАМЯТ хората! Г-н министър, кой ще поеме отговорността? "}
{"url": "http://www.bnews.bg/article/241272-papi_hans_zaklyuchi_dara_v_marlyava_panelka", "text": "\n Гаджето на поп певицата Дара – Константин Трендафилов, я затвори в малка панелка, тип боксониера. Papi Hans, както е сценичният псевдоним на приятеля й, наскоро я поканил да се премести в неговата квартира. \r\n\r\n Вече повече от месец Дара и изпълнителят на „Кекс“ живеят заедно в един от крайните квартали на София, пише „Галерия“. \r\n\r\n Жилището било типичната ергенска квартира – малко, неугледно и мръсно. Младата певица все пак успяла да внесе уют, но въпреки това, не можела да го почувства като свой дом. Дара постоянно се оплаквала пред свои приятелки от мизерията в панелната квартира и от шумните съседи. \r\n\r\n На всичкото отгоре, откакто заживяли заедно, Папи предпочитал да прекарват повече време вкъщи, вместо да излизат по заведения. Певицата, която е всичко друго, но не и домошар, се побърквала в тясната панелка. Нейни близки се притесняват, че колкото и да го обича, едва ли ще издържи още дълго и е възможно скоро да се разделят. \r\n \n\t\t\t\t\t\t", "date": "2018.05.02", "title": "Папи Ханс заключи Дара в мърлява панелка "}
{"url": "http://www.bnews.bg/article/241289-horata_s_uvrezhdaniya_iskat_premahvane_na_telk_ovete", "text": "\n Представители на хора с увреждания за премахване на ТЕЛК и вместо това да има разширена епикриза, която да установява потребностите им. Това стана по време на днешната среща между тях и депутати от ГЕРБ и БСП. \r\n\r\n На нея хората с увреждания поискаха достъпни помощни средства и услуги. Те подчертаха, че изръжката в центрове е над 1000 лева, а тези пари могат да се дават на семействата на деца с увреждания. \r\n\r\n По думите на хората с увреждания, присъствали на днешната среща, гражданите със здравословни проблеми се обричат на безпомощност и да вегетират, а институциите са като затвор за хората с увреждания. \r\n\r\n По време на срещата Цветан Цветанов пое ангажимент в рамките на десет дни да се направи нова среща, но на експертно ниво, пише ОфНюз.бг. \r\n\r\n \"Ангажирахме се, всяка свободна секунда оттук нататък, да посветим на каузата- децата с увреждания и техните родители да бъдат пълноценни хора. Чух най- страшното изречение в живота си- майки да кажат, че искат децата им да умрат преди тях, защото иначе няма, кой да ги гледа. За каква политическа коректност говорим тук. Сърце трябва за това\", каза пък лидерът на БСП Корнелия Нинова. \r\n\r\n Заради срещата на ГЕРБ и БСП с представители на хора с увреждания по време на днешното пленарно заседание беше обявена почивка в разрез с правилника на Народното събрание. \r\n\r\n \r\n \n\t\t\t\t\t\t", "date": "2018.05.02", "title": "Хората с увреждания искат премахване на ТЕЛК-овете "}
{"url": "http://www.bnews.bg/article/241261-badzhak_mediite_sazdadoha_falshiva_novina_za_da_obsluzhat_mafiotski_zakon_na_patriotarite_snimka", "text": "\n Единственият политик и журналист, който поведе битка срещу фалшивите новини още през 2017 година е Николай Бареков. \r\n\r\n Евродепутатът проведе серия от изключително сериозни форуми на тази тема, като един тези форуми бе организиран в Европейския  парламент. Бареков многократно предупреждаваше, че баджак медиите в България са опасни и ще сринат още повече България в класацията за свободата на словото и свободни медии! \r\n\r\n Резултатът днес е повече от очеваден - на 111 място сме по свобода на словото, а баджак медиите днес създадоха поредната фалшива новина, с която обслужиха мафията и техните слуги в парламента патриотарите. \r\nЕто каква новина лансираха баджак медиите днес: \" Затвор до 6 години и глоба от 1000 до 20 000 лв.  при незаконна сеч и добив на дървесина\" \r\nХайде сега да видим какво гласи действащият член 235, ал.1 от Наказателния Кодекс: \r\n\r\n Чл. 235.  (Изм. - ДВ, бр. 26 от 2004 г.) (1) (Изм. - ДВ, бр. 75 от 2006 г., в сила от 13.10.2006 г.) Който без редовно писмено позволително или с редовно позволително, но извън указаните в него места, срокове, количество и дървета сече, събира, добива, взема или извозва от горския фонд каквито и да било дървета или част от тях, включително отсечени или паднали, се наказва с лишаване от свобода до шест години и с глоба от хиляда до двадесет хиляди лева. \r\nКакто сами виждате това наказание съществува повече от дванадесет години. Целта на баджак медиите е, с фалшивата новина да заблудят гражданите и да покажат слугите на мафията като истински борци срещу нея, в случая това са печално известните политически лъжци от Обединените патриотари. \r\n\r\n С тази технология баджак медиите омаскаряват честните и почтени политици и превръщат лъжците в \"истински борци за справедливост и просперитет\", какъвто е днешният  нагледен случай! \r\n\r\n   \r\n \n\t\t\t\t\t\t", "date": "2018.05.02", "title": "Баджак медиите създадоха фалшива новина, за да обслужат мафиотски закон на патриотарите! (СНИМКА)"}
{"url": "http://www.bnews.bg/article/241267-malina_krie_che_e_stanala_baba", "text": "\n Ветеранката във фолка Малина трудно приема факта, че вече е баба.  Синът й я дари с внуче в началото на годината, но певицата не желае никъде да афишира радостната вест. Повечето жени изгарят от щастие, когато станат баби и бързат да се похвалят на всички, писа „Галерия“. \r\n\r\n Малина обаче смятала, че подобна роля не й отива, защото не искала да приеме, че остарява. Изпълнителката, която през юни ще чукне 51, избягвала да говори за внучето си пред приятелите си, а на сина си и снаха си заявила, че не иска детето да се обръща към нея с „бабо“, когато порасне, а по име. \r\n \n\t\t\t\t\t\t", "date": "2018.05.02", "title": "Малина крие, че е станала баба "}
{"url": "http://www.bnews.bg/article/241275-chudite_se_kakvo_da_pravite_vehtoriite_ot_sotsializma_vizhte", "text": "\n Националният етнографски музей обяви кампания за набиране на предмети от периода на социализма за попълване на фондовете си и съставяне на експозиции. \r\n\r\n Притежателите на интересни предмети от времето между 1944 и 1989 година могат да ги дарят на музея, а той се ангажира да поддържа личен контакт с всеки дарител. \r\n\r\n Ако имате вещи от посочения период (дрехи, опаковки от шоколади, партийни книжки, играчки, сервизи и др.), можете да ги предоставите на хората, които ще се погрижат за тях и ще им вдъхнат нов живот, призовават от музея. \r\n\r\n Ремонтът на експозиционните зали на Националния етнографски музей почти приключи, с което се отварят нови възможности за реализиране на изложби и проекти, допълват оттам. \r\n\r\n   \r\n \n\t\t\t\t\t\t", "date": "2018.05.02", "title": "Чудите се какво да правите вехториите от социализма? Вижте… "}
{"url": "http://www.bnews.bg/article/241282-25_godini_zatvor_za_ubietsa_ot_peshtera_koyto_po_zhestok_nachin_likvidira_zhena_si_na_ulitsata", "text": "\n 25 години затвор при първоначален строг режим даде Окръжният съд в Пазарджик на Георги Генов, признат за виновен, че на 1 септември миналата година е убил по особено мъчителен начин и с изключителна жестокост съпругата си Катя. Той я е нападнал и й е нанесъл многобройни удари с нож на кръстовище в Пещера. \r\nДелото протече по реда на съкратеното следствие – подсъдимият призна фактите и обстоятелствата, описани в обвинителния акт и наказанието му от доживотен затвор бе заменено с 25 години лишаване от свобода при първоначален строг режим на изтърпяване. \r\nДъщерите на семейството – близначките Йорданка и Никол Генови, както и майката на убитата Катя – Славка Вълчанова, са с присъдени обезщетения за причинените им неимуществени вреди в размер на по 200 000 лв. за всяка от тях. \r\nРешението на окръжните магистрати подлежи на обжалване и протест пред Апелативния съд в Пловдив в 15-дневен срок. \r\n \n\t\t\t\t\t\t", "date": "2018.05.02", "title": "25 години затвор за УБИЕЦА от Пещера, който по жесток начин ликвидира жена си на улицата! "}
{"url": "http://www.bnews.bg/article/241268-tsveti_pironkova_obsebena_ot_mariya_ilieva", "text": "\n Бившата първа тенис ракета на България Цветана Пиронкова копира Мария Илиева. Цвети отдавна симпатизирала на поп певицата и искала да прилича на нея, смятат запознати. Пиронкова била толкова обсебена от изпълнителката, че дори кръстила сина си Александър – както се казва и детето на Илиева, пише „Галерия“. \r\n\r\n Наскоро фенове на поп певицата забелязаха, че тенисистката е купила за бебето си същата количка като тази на бебето на Мария. \r\n\r\n Изпълнителката вози сина си в маркова, супер луксозна количка за над 2000 лева. Абсолютно със същата позира и Пиронкова на една от последните снимки с бебето си Александър. \r\n\r\n Двете момчета имат два месеца разлика – синът на Мария Илиева се роди на 25 януари, а на Цвети – на 27 март. Освен сходните рождени дати на децата им, между двете има и друго съвпадение – мъжете им. И двамата са бивши футболисти. Но докато Пиронкова сключи брак с Михаил Мирчев преди две години, връзката на Мария Илиева с Георги Михайлов е доста по-крехка. \r\n \n\t\t\t\t\t\t", "date": "2018.05.02", "title": "Цвети Пиронкова обсебена от Мария Илиева"}
{"url": "http://www.bnews.bg/article/241269-kanie_uest_v_skandalno_intervyu_za_tmz_robstvoto_e_izbor", "text": "\n Кание Уест предизвика крупен скандал, като по време на интервю определи робството като \"избор\", предадоха световните агенции. \"Говори се за робството, което е продължило 400 години. Четиристотин години? Това прилича повече на избор!\", заяви музикантът от Чикаго пред сайта TMZ. Той даде интервю във връзка с излизането на новите му два албума. Съпругът на Ким Кардашиян, който често се забърква в скандали, уточни: \"Ние живеем в затвор на духа. Харесвам думата \"затвор\", защото терминът \"роби\" е прекалено свързан с чернокожите!\" След предизвиканата полемика, Кание Уест продължи темата с коментар в Twitter: \"Известно ми е, разбира се, че робите не са били оковавани и натъпквани в кораби по тяхно желание. Но ние не можем да стоим заключени в духовен затвор и през следващите 400 години!\" Пред сайта TMZ Кание Уест си призна, че се бил пристрастил към опиоидите, след като лекарите му ги били предписали след операция за липосукция през 2016 година. \r\n  \r\n \n\t\t\t\t\t\t", "date": "2018.05.02", "title": "Кание Уест в скандално интервю за TMZ: Робството е избор "}
{"url": "http://www.bnews.bg/article/241286-barekov_agentat_ivan_karakachanov_e_vratkalnik_ot_20_godini_koyto_ne_si_menka_otbora_i_nikoga_ne_sliza_ot_sofrata_dori_i_martvo_nadrankan", "text": "\n Евродепутатът Николай Бареков не остана в страни от скандалните прояви на възмутилият множество хора, военен министър Красимир Каракачанов. Всички те са твърдо убедени, че Каракачанов е ударил дъното и всяко появяване пред медиите не носи нищо добро за Агента на ДС. \r\n\r\n Последният скандал покрай патрЕота – за хеликоптера, който ще прати на юбилея на ЦСКА, атаките са многократни и в тази връзка Бареков публикува интересна анкета в профила си във Фейсбук: \r\n\r\n „От кой отбор е агентът “Иван” Каракачанов? \r\nА. От ЦСКА \r\nБ. От Левски \r\nВ. От Литекс \r\nГ. От Бистришките тигри \r\n\r\n Същият смени за 20 години 20 (отбора) коалиции. Беше при Костов, при мен, сега е при Бойко....Не броим земеделци, либерали, Софиянски, Кошлуков, Ковачки и т.н. .... Връткалник, който иначе не си менкал отбора и убежденията. Като убеждението си никога да не слиза от софрата дори и мъртво надрънкан.“ \r\n\r\n От написаното можем да съдим, че в действията на Каракачанов на политическата сцена няма никаква последователност, а да не говорим за морал… В медицината някои състояния ги диагностицират като амнезия и явно за лицето Каракачанов, назначено за военен министър (защото му е мечта) и вицепремиер (защото му е най-голямата мечта… за сега) това състояние важи с пълна сила. \r\n\r\n И както писахме по-рано, \"Два пъти евала на Баце Бойко! 2013 Каракачанската мастия се присламчи към февруарските протести срещу ГЕРБ, а вчера лае пискливо срещу протестиращите срещу Борисов -3 като пръв адвокат и подлога на Баце и кани на бира....зимата на 2013 виеше от глад по улиците и беше на заплатка в КТБ и ТВ7, днес е 50 кила отгоре и напред с материала. А глупаците от БСП го калесваха за коалиционен партньор с неговите 20 хиляди гласа, забравяйки за тежките му ДС и човешки зависимости. Един път предател - цял живот предател! Сган....\" \r\n\r\n Остава да видим до къде ще стигне падението на тези, които ни управляват и не е ли време да кажем – вън!? \r\n \n\t\t\t\t\t\t", "date": "2018.05.02", "title": "Бареков: Агентът “Иван” Каракачанов е връткалник от 20 години, който не си менка отбора и никога не слиза от софрата дори и мъртво надрънкан!"}
{"url": "http://www.bnews.bg/article/241277-kamenarov_gubi_li_posta_v_bnt_ako_go_osadyat", "text": "\n На 11 май Софийски градски съд ще гледа като втора инстанция обжалването на генералния директор на БНТ Константин Каменаров на условна присъда за шофиране с 1,6 промила алкохол в кръвта. \r\n\r\n Съдия Марина Манолова от Софийския районен съд на 2 ноември 2016 г признава за виновен шефа на обществената телевизия за инцидент от 23 юни същата година. Според съдебното решение Каменаров е спрян около 03:50 ч с джип \"Тойота Ланд Круизър\" и с химическа експертиза е установено алкохол 1,6 промила в кръвта. \r\n\r\n Поради това съдийката постановява - една година и 3 месеца условна присъда с изпитателен срок от 3 години. Директорът на БНТ ще трябва да плати и глоба 600 лв., плюс това остава за година и половина без книжка, пише Клуб Z. \r\n\r\n Това обаче прави повече от сложен въпроса с интегритета на Каменаров, ако присъдата някой ден окончателно влезе в сила. \r\n\r\n В Закона за радиото и телевизията пише че \r\n\r\n Чл. 59. ... (2) Не могат да бъдат членове на управителен съвет на БНР, съответно на БНТ, лица, които са: \r\n\r\n 1. осъждани на лишаване от свобода за умишлени престъпления от общ характер; \r\n\r\n Донякъде правен абсурд е, че при шофиране пиян - приложения в случая спрямо него чл. 343б от НК, деянието се води \"умишлено\". Ако например пиян причиниш щети или дори смърт... тя е \"по непредпазливост\". \r\n\r\n Каменаров вероятно трудно ще се възползва и от 78а от НК, който нормира освобождаване от наказателна отговорност и замяната й с административно наказание, тъй като в него пък изрично пише, че не се прилага, ако \"деецът е бил в пияно състояние\". \r\n\r\n Не е в полза на Каменаров и следващият чл. 67 от ЗРТ: \r\n\r\n Чл. 67. (1) (Предишен текст на чл. 67 - ДВ, бр. 96 от 2001 г.) Мандатът на генералния директор на БНР, съответно на БНТ, се прекратява предсрочно: \r\n1. (изм. - ДВ, бр. 96 от 2001 г.) на основанията, предвидени за предсрочно прекратяване на мандат на член на Съвета за електронни медии...  \r\n\r\n Те са описани в чл. 30: \r\n\r\n Чл. 30. (1) (Изм. - ДВ, бр. 96 от 2001 г.) Мандатът на член на Съвета за електронни медии се прекратява предсрочно при освобождаване на лицето от длъжност или при смърт. \r\n\r\n (2) (Изм. - ДВ, бр. 96 от 2001 г.) Освобождаването на член на Съвета за електронни медии се извършва с решение на Съвета за електронни медии: \r\n\r\n ...4. (нова - ДВ, бр. 96 от 2001 г.) при влизане в сила на присъда, с която е наложено наказание \"лишаване от свобода\" за умишлено престъпление; \r\n\r\n Ето и целия текст на присъдата на СРС: \r\n\r\n СОФИЙСКИ РАЙОНЕН СЪД, НАКАЗАТЕЛНО ОТДЕЛЕНИЕ, 130 състав, в открито съдебно заседание на втори ноември през две хиляди и седемнадесета   година в състав: \r\n\r\n ПРЕДСЕДАТЕЛ:МАРИНА МАНОЛОВА \r\n\r\n при секретаря Цветослава Гулийкова и с участието на прокурор Е. В. разгледа докладваното от съдията НОХД № 19503 по описа на СРС за 2016 г., и въз основа на закона и доказателствата по делото \r\n\r\n П  Р  И  С  Ъ  Д  И : \r\n\r\n ПРИЗНАВА подсъдимия К. В. К.,  [дата на раждане]  в [населено място], ЕГН [ЕГН], българин, български гражданин, женен, неосъждан, висше образование, работи, живущ в [населено място],  [улица], ет. 3 за ВИНОВЕН в това, че на 23.06.2016г. около 03.50 часа в [населено място], по  [улица]с посока на движение от  [улица]към  [улица]е управлявал моторно превозно средство – лек автомобил марка „Тойота“, модел „Л. Круизер“ с рег.  [рег.номер на МПС]  с концентрация на алкохол в кръвта си над 1,2 на хиляда, а именно 1,6 на хиляда, установено по надлежния ред с протокол за химическа експертиза № 272/23.06.2016г. на специализираната химическа лаборатория Ûъм УМБАЛ  [фирма], поради което и на основание чл. 343б, ал.1 вр. чл. 54 от НК го ОСЪЖДА на „ЛИШАВАНЕ ОТ СВОБОДА“ за срок от ЕДНА ГОДИНА И ТРИ МЕСЕЦА и „ГЛОБА“ в размер на  600 /шестотин/ лева. \r\n\r\n ОТЛАГА на основание чл. 66, ал.1 НК изпълнението на наложеното наказание „лишаване от свобода“ за срок от ТРИ ГОДИНИ. \r\n\r\n НАЛАГА на основание чл. 343г вр. чл. 343б, ал.1 НК на подсъдимия К. В. К. (с посочена самоличност) наказание ЛИШАВАНЕ ОТ ПРАВО ДА УПРАВЛЯВА МПС за срок от ЕДНА ГОДИНА И ШЕСТ МЕСЕЦА. \r\n\r\n ПРИСПАДА на основание чл. 59, ал.4 от НК времето, през което подсъдимият К. В. К. е бил лишен по административен ред от право да управлява МПС със заповед за прилагане на ПАМ № 16-4332-002247/27.06.2016г., с начална дата на фактическо лишаване – 23.06.2016г. с АУАН бл. № 657801/23.06.2016г. \r\n\r\n ПРИСЪДАТА подлежи на обжалване и протест пред Софийски градски съд в 15-дневен срок от днес. \r\n \n\t\t\t\t\t\t", "date": "2018.05.02", "title": "Каменаров ГУБИ ли поста в БНТ, ако го осъдят? "}
{"url": "http://www.bnews.bg/article/241271-udar_mitnichari_razkriha_heroin_za_1_7_miliona_dolara_ukrit_v_shte_se_shokirate_snimki", "text": "\n Турската полиция залови 65 килограма хероин, скрит във вътрешността на дини, и задържа двама души в източния окръг Ван край границата с Иран, съобщава \"Дейли сабах\". \r\n\r\n Наркотикът, чиято стойност на черния пазар се оценява на 1,7 милиона долара, е бил намерен с помощта на специално обучено куче. \r\n\r\n Той е бил разпределен в 126 пакетчета, натъпкани в дините. \r\n\r\n \r\n\r\n Заподозрените се опитали да прикрият следите от разрязването на дините с тиксо, съобщи полицията. \r\n\r\n Окръг Ван е разположен на т.нар. Балкански маршрут за наркотиците – от Афганистан към Западна и Централна Европа през Турция и Иран, отбелязва изданието, цитирано от БТА. \r\n\r\n По данни на полицията във Ван над тон хероин е бил конфискуван при антитерористични операции, извършвани през първите пет месеца на година. \r\n\r\n \r\n\r\n   \r\n \n\t\t\t\t\t\t", "date": "2018.05.02", "title": "Удар: Митничари разкриха хероин за 1,7 милиона долара, укрит в… ЩЕ СЕ ШОКИРАТЕ! (СНИМКИ) "}
{"url": "http://www.bnews.bg/article/241260-zeyneb_plashi_sas_sinini_po_litseto", "text": "\n Тв водещата Зейнеб Маджурова изплаши феновете си със синини по лицето. Репортерката от „На кафе“ често е забелязвана с посинени бузи, а нейни близки се притесниха, че е била малтретирана, пише „Галерия“. \r\n\r\n Слава богу, гаджето й Стоян Балевски няма славата на побойник, а Зейнеб побърза да успокои всички, че понякога прекалява с грима. \r\n\r\n Подобно недоразумение често се получава при родните звезди. \r\n\r\n С цел да изпъкнат скулите и лицата им да изглеждат по-слаби, те слагат повече фон дьо тен и тъмен, синкав руж в тази област. За съжаление, крайният резултат невинаги е естетичен. \r\n \n\t\t\t\t\t\t", "date": "2018.05.02", "title": "Зейнеб плаши със синини по лицето"}
{"url": "http://www.bnews.bg/article/241278-opasno_zatavane_i_fenovete_sreshtu_agent_ivan_levskaryat_koyto_obicha_tsska_si_otiva_ot_vlastta_no_ne_s_helikoptera_za_yubileya", "text": "\n Военният министър Красимир Каракачанов затъва с бясна сила! Вече втори ден той е в устата на спортните фенове, а и не само, след втрещяващото изказване, че феновете на Левски са дребнави и се заяждат за глупости. \r\n\r\n Армията е в упадък под управлението на Каракачанов, а той се изпъчи с тумбака и каза, че праща военен хеликоптер за 70-годишния юбилей на ЦСКА. \r\n\r\n Той заяви на специална пресконференция, че въобще не го интересуват споровете кое от двете ЦСКА - ЦСКА 1948 или ЦСКА-София, е истинското ЦСКА. Военният министър добави, че феновете на Левски са дребнави и се заяждат за глупости. \r\n\r\n “Въобще не ме интересуват споровете кое ЦСКА е ЦСКА. Виждате, че във Военния клуб ще се проведе алтернативно тържество. На другата група също съм им дал възможност да празнуват. Съжалявам, че приятелите ми от фенклуба на Левски са дребнави и се заяждат за глупости. Няма смисъл да издребняваме за хиляда или две хиляди лева. Участието на ВВС в празника на ЦСКА, ще ни струва най-много две хиляди лева. Другата година и Левски има юбилей. Ако съм жив и здрав, и още съм министър на отбраната, ще помоля колегите от МВР да направят жест към Левски”, заяви Каракачанов. Едва ли още ще си... министър... \r\n\r\n  \"ЦСКА-София\" беше създаден след обединението на отборите \"Литекс\" и \"Чавдар\" (Етрополе), след като предишното дружество затъна в дългове и бизнесменът Гриша Ганчев се отказа да го оздравява. Много фенове припознаха това, а сините не спират да се шегуват, че това е всъщност Литекс. \r\n\r\n И гафът на Каракачанов: “Цяла България знае, че аз съм левскар, но все пак ЦСКА е един от клубовете, които писаха историята на българския футбол. Поради тази причина аз съм се погрижил те да получат пълен комфорт при празнуването на 75-годишнината. 70 ли са? Е, аз ви казах, че съм от Левски”. \r\n\r\n И така, освен гняв за всеки фен или пък не, Каракачанов друго не предизвиква с появата си. Онзи, който върти опашка вече 20 години, сменил сигурно близо 20 коалиции и партньори, включително партията на Николай Бареков, сега Борисов, а и Иван Костов, гледа само да лапа от властта, но съвсем скоро кранчето ще секне и ще остане с бляна за министерския пост, а в замяна на слагачеството му (много хубава думичка, нали?) е и вицепремиер. \r\n\r\n Агент Иван, който е на къса каишката на ДС и ДПС, е безпринципен (някои биха казали – плазмодий) човек, който с измамни обещания успя да подмами хората, да влезе във властта, а съвсем скоро с наведена глава от действията си, ще излезе от там завинаги… \r\n \n\t\t\t\t\t\t", "date": "2018.05.02", "title": "Опасно ЗАТЪВАНЕ: И феновете срещу Агент Иван! Левскарят, който „обича“ ЦСКА си отива от властта, но не с хеликоптера за юбилея…"}
{"url": "http://www.bnews.bg/article/241265-narodat_izrigna_sreshtu_karakachanov_ne_lazhi_krasko_ti_koyto_se_dobra_do_ministerskiya_post_a_sega_otdavash_chest_na_nay_golemiya_rushitel_na_darzhavnostta_borisov", "text": "\n КАРАКАЧАНОВ, ЛЪЖИТЕ – ПРИ НОЗЕЕЕ! Какво му остава на Краско Каракачанов, дето омете всички партии само и само да стане министър, да брани кабинета. Няма друг ход. Дори е длъжен. Само че не е длъжен да лъже! \r\n\r\n Ето, например, какво каза тази сутрин в една телевизия: „Хубаво е когато си опозиция да протестираш, но да не рушиш държавността!” Ами, господин военен министър, нали сега ти отдаваш чест на най-големия рушител на държавността – Борисов! \r\n\r\n Да ти припомням ли, че една година като опозиция- ГЕРБ начело с него, вилняха по площадите в София, саботираха - не дебатираха, работата на народното събрание, Пожарникаря газ пикаеше, че не е на власт! Властта е неговата изпепеляваща страст и виагра! Подигра се с парламента като сложи за председател една некадърница, завършила рабфак право! Подигра се с депутатите, когато те обсъждаха оставка на негов министър/ !/, а твоят сегашен вожд, Каракачанов, риташе топка като квартален хлапак. В коя държава премиер нахлува без покана, с охраната си, като гангстер на заседание на висшия орган на третата независима власт - съдебната? За каква държавност ми говориш, когато за 6 години / от 2011 до 2017 година / правителството на злополучния ти премиер Б.Б. не е събрало 16 милиарда данъци! Кой руши държавността, Краско – опозицията или управляващата твоя коалиционна партия ГЕРБ? \r\n\r\n \r\nИ не само тази манипулативна лъжа изрече, пак за БСП: „когато всяко управление е свързано с провал и предсрочно сваляне след протести на улицата, да \"говориш колко си велик и как ще оправиш нещата\" е чисто политически ход!” Да ти припомня ли кое правителство е наистина свалено от народни протести, а не от парите на Сорос и номерата на ЦРУ? Ами това е на твоя любим Бойко – февруари 2013 година! Кой премиер, Краско, е изпращан с шест живи факли, със стотици хиляди протестиращи не пред парламента , а в цялата страна? И твоят храбър сегашен премиер избяга най-позорно! Кой го свали втори път – не Румен Радев, а два милиона и двеста хиляди избиратели, които му казаха в очите – махай се! \r\n\r\n Борисов няма три мандата, а три опита да изкара мандат! Този също няма да свърши до край! Брани Борисов, брани кабинета, Каракачанов, ала не пробутвай черни лъжи! \r\n\r\n \r\n \n\t\t\t\t\t\t", "date": "2018.05.02", "title": "Народът ИЗРИГНА срещу Каракачанов! Не лъжи, Краско, ти, който се добра до министерския пост, а сега отдаваш чест на най-големия рушител на държавността – Борисов...\r\n"}
{"url": "http://www.bnews.bg/article/241253-novoto_gadzhe_na_darina_pavlova_zhenen_za_mazh", "text": "\n Дарина Павлова няма да се омъжва. Хубавецът, набеден от медиите за неин жених, вече е казал „Да“ – при това на Сандро Рубини, пиара на Мадам Мулти \r\n\r\n Артуро Гарза, който напоследък все по-често се появява във фотоетюдите, в които някогашната актриса позира с типичната си игрива усмивка, голямо деколте и самочувствие на секслъвица, не е онзи милионер, за когото мечтаят повечето от веселите вдовици в международното джет общество, писа „Галерия“. \r\n\r\n Вярно е, че Артуро не е социално слаб – той е експерт в Италианската търговска камара в Мексико. В Рим за него се знае отдавна, че е двойка с Рубини – отговорника на българката в нейните безкрайни връзки с хайлайфа на три континента. \r\n\r\n Артуро и Сандро са съпрузи. Любовните им снимки са безпроблемно тиражирани из онлайн пространството. Двамата винаги придружават Дарина на светските партита в италианската и други столици. \r\n\r\n В началото на деловото сътрудничество между Сандро и Мадам Мулти той периодично пишеше под общите им фотоси „Най-красивата двойка в света“. Дружбата им станала още по-честа, след като Дарина се разделила с актьора Джулио Берути и ближела рани. Гей двойката организирала купон след купон, за да я разсеят. \r\n \n\t\t\t\t\t\t", "date": "2018.05.02", "title": "Новото гадже на Дарина Павлова - женен за… мъж"}
{"url": "http://www.bnews.bg/article/241281-mamish_potrebitelite_vzimat_ti_4_ot_oborota", "text": "\n В Новия механизъм за потребителите на ЕК се предлага възприемането на принципен подход за санкциите. И преди сме говорили, че може би е най-справедливият - санкциите да представляват проценти от реализирания оборот от съответните търговци за даден период от време. \r\n\r\n Това каза пред журналисти председателят на Комисията за защита на потребителите Димитър Маргаритов след среща с представители на потребителските организации, бизнеса и националните органи, отговарящи за защита на потребителите в Представителството на ЕК. \r\n\r\n Новите правила трябва да влязат в сила от 2019 г. \r\n\r\n \"Заложеното конкретно в Новия механизъм е до 4% от оборота. При въвеждането в националните законодателства ще стане ясно точно какъв ще бъде размерът\", уточни той. \r\n\r\n \"Новият механизъм за потребителите на ЕК представлява предложение за една сделка, която да гарантира повече права и възможности при търгуването в онлайн среда\", коментира Димитър Маргаритов. \"Без значение къде се намират на общия европейски пазар, бихме могли да говорим за опит за преодоляване на различните стандарти за потребителите\", посочи той. \r\n\r\n \"Новата сделка\" е чрез подадена ръка от европейските институции всички национални органи заедно с потребителите да изработим възможно най-добрите правила, които да дават повече самочувствие, възможности и гаранция за това, че ако бъдат нарушени правилата способите за защита ще позволят справедливо обезщетение\", каза още Димитър Маргаритов. \r\n\r\n С Новия търговски механизъм за потребителите ще има промяна в Директивата за нелоялните търговски практики, която ще предвижда като нелоялна практика да бъдат квалифицирани и случаите, при които стоки от една и съща търговска марка, независимо какви са като характер, се продават с различно съдържание на различните пазари, каза още Маргаритов. \r\n\r\n \"Това ще позволи, както в случая с двойния стандарт при храните, да бъдат предприети мерки за санкциониране на търговците, които го правят въз основа на единни критерии, изработени от институциите на ЕК да няма самоволно прилагане на закона\", заяви той. \r\n\r\n \"Предвижда се и възможността в рамките на едно производство да бъде осъден нарушителят на правата на потребителите и същевременно да бъде определено от съда и обезщетението, което всеки потребител би могъл да получи\", каза още председателят на КЗП.  \r\n \n\t\t\t\t\t\t", "date": "2018.05.02", "title": "Мамиш потребителите – взимат ти 4% от оборота! "}
{"url": "http://www.bnews.bg/article/241263-noviyat_nos_na_mis_pinokio_zakova_20_bona_vizhte_go", "text": "\n Рекордно висока сума за ринопластика е платила Мис България 2017 Тамара Георгиева, научи ексклузивно „Галерия“ от свои източници. Моделката, която стана по-популярна с носа си, отколкото с титлата, е клъцнала обонятелния си орган за баснословните 20 000 лева. \r\n\r\n В тази сума влизал болничният престой в супер луксозна клиника, където Тамара се хранила с гурме кетъринг и била обслужвана като кралица. Припомняме, че още преди четири месеца в местна клиника Тамара си направи корекция на носа, за която първа „Галерия“ разкри. Миската обаче никак не била доволна от резултатите и се поинтересувала кои са големите светила в пластичната хирургия. Тамара веднага била насочена към известна турска клиника, в която дори давали възможност да си застраховаш носа. \r\n\r\n Така само преди две седмици Георгиева се подложила на повторна ринопластика и останала изключително доволна. Тамара много държала разликата да не е фрапираща, за да може да продължи да твърди пред всички, че не си е „пипала“ нослето. Освен това, Георгиева го застраховала, така че в случай на инцидент в същата клиника да й бъде направена ринопластика на половин цена. \r\n\r\n Драмата с обонятелния орган на Мис България започна малко след като спечели първото място в престижния конкурс. Още на следващия ден социалните мрежи бяха пълни с обидни коментари и колажи, осмиващи дългия й нос. Сочената за най-красива българка се противопостави на хорското мнение и заяви, че носът й е съвършен и няма нужда от корекции. Въпреки това обаче, седмици наред съвършенството й стърчеше като тема №1 във всички медии. Появиха се и съмнения за платена титла.В защита на Тамара се включи нейната свекърва Катя Роуз, която е шеф на известен бутик и има солидни финансови възможности. Самата Катя е носителка на няколко титли за красота зад гърба си и искала снаха й също да се окичи с корона. Затова платила скромната сума от 10 000 евро за първото място на Тамара, въпреки очеизвадния й недостатък, твърдят запознати. Точно толкова извадила и самата миска месеци по-късно, за да престанат да я сравняват с Пинокио. Снимката вижте  \r\n \n\t\t\t\t\t\t", "date": "2018.05.02", "title": "Новият нос на Мис Пинокио закова 20 бона (Вижте го)"}
{"url": "http://www.bnews.bg/article/241270-fenki_nalaziha_batlar_v_plovdiv", "text": "\n След като се наснима с най-красивите столичанки и разходи кучето си Шушка в София миналата седмица, Джерард Бътлър вчера не остана незабелязан и в Пловдив. Известният шотландски актьор се разходи в центъра на европейската столица на културата и отново се щракна с почитателки под любопитните погледи на разпозналите го. Прави впечатление обаче, че при екскурзията си из центъра на Филибето, Бътлър е без любимото си куче, което осинови от България преди година. Припомняме, че холивудската звезда е у нас за снимките на поредния филм заедно с Морган Фриймън. \r\n  \r\n \n\t\t\t\t\t\t", "date": "2018.05.02", "title": "Фенки налазиха Бътлър в Пловдив"}
{"url": "http://www.bnews.bg/article/241266-lasnaha_nepodozirani_fakti_za_bardaka_na_kmeta_tsvyatko_imal_i_oshte_edin", "text": "\n Пари, скрити между страниците на книга, са били предавани в разбития бардак в центъра на София, за който е обвинен настоящият кмет на село Тъжа Цвятко Балабуров. Сумите отивали в управителя на клуба Валери Филипов, смятан за дясна ръка на селския първенец. Това стана ясно от показанията на свидетел, които бяха цитирани от наблюдаващия прокурор по делото Силвия Соколова, пише „Телеграф“. \r\n\r\n Специализираният наказателен съд остави за постоянно в ареста Цвятко и 6 негови съучастници, заподозрени за платените ласки. За ръководител е обвинен 48-годишният Балабуров. \r\n\r\n Той беше доведен по анцунг в зала 5 на Спецсъда, като се опитваше да скрие лицето си с горнище от медиите. Бил известен с прякорите Кмета, Цецо, Татко, Братовчеда, Цанко или Цветан, посочват свидетели. Под него в йерархията стоя; Валери Филипов, който прибирал 50% от заработеното от момичетата. Когато клиент влезе в „Бар 10“ и си хареса проститутка, оставя парите на бара, където работели сестрите Анита и Милена Георгиеви. Милена е пълна и със синя коса, докато сестра ѝ е слаба и подстригана късо, те набирали момичетата и им обяснявали правилата за работа. \r\n\r\n Освен това двете съхранявали оборота от платения секс в чекмедже под бара, както и тетрадка, в която записвали клиентите на всяка проститутка. След това Валери разпределял печалбата на момичетата според клиентите. Затова и при обиските са намерени пачки, всяка от които имала бележка с първото име на жриците. Филипов пряко контролирал бара, като се занимавал и с набиране на нови попълнения. Стефан Стефанов, Димо Кроснаров, Валентин Майоров, Пламен Иванов изпълнявали ролята на охранители и шофьори на момичетата. Момичетата били викани и на адреси, а обяви са публикувани в сайтове като alo.bg и adamieva.info. \r\n\r\n Срещу заподозрените има три типа улики – показания от проститутки, които разказват кой какви задачи е изпулнявал, от клиенти, както и подслушани разговори. Маруса Стоянова, жрица от 2009 г. споделя, че е работила в друг бардак, контролиран от същата група на бул. „Евлоги Георгиев“ 69. Този публичен дом беше запален в средата на януари и се помещава в кооперация с далечни роднини на Буров. \r\n\r\n Друга проститутка Елеонора Димитрова, която се обадила за работа на обява във вестник „Позвънете“, се свързала с Валери и била изпратена да работи на бул. „Евлоги Георгиев“. Всички обвиняеми до един отричаха да имат нещо общо с обвиненията,. Валери твърдеше, че полицаи са го карали да признае, че е предавал пари на кмета. Барманката Милена пък обясни, че е взимала пари само за продаден алкохол, но не и за платен секс. \r\n \n\t\t\t\t\t\t", "date": "2018.05.02", "title": "Лъснаха неподозирани факти за бардака на кмета Цвятко! Имал и още един…"}
{"url": "http://www.bnews.bg/article/241257-feysbuk_kampaniya_badi_idiot_day_pari_na_ivancheva", "text": "\n Сърцераздирателен призив обикаля от няколко дни социалните мрежи. В него приближените на арестуваната кметица на „Младост“ Десислава Иванчева искат от всеки, който може, да внесе пари по банкова сметка на нейната майка Любка. Причината е, че Иванчева и заместничката й Биляна Петрова (също задържана), нямали средства за съдебните разходи. Голям гаф! \r\n\r\n Нова телевизия обяви ексклузивен гост, свързан с кметицата на \"Младост\", но ето какво стана! (СНИМКИ)  Има и обещание – ако от дареното остане нещо, то ще бъде пренасочено за благотворителни каузи. Апелът тръгна от официалната страница на Десислава Иванчева във фейсбук. Той е илюстриран със снимка, на която кметицата и заместничката й седят тъжни на подсъдимата скамейка. Цялата история е представена като благородна кауза, съобщава БЛИЦ. \r\n\r\n Но както винаги, нещата трябва да се проверяват. Защото накрая излиза, че който се хване на тази въдица, просто е участвал в кампания – „Бъди идиот – дай пари на Иванчева“. Защото кметицата и заместничката й изобщо не са бедни – поне според декларациите пред Сметната палата, подадени при започването им на работа в общината в края на 2016 година в качеството им на лица, заемащи висши държавни длъжности, пише в. Труд. \r\n\r\n Проверката показа, че когато става кмет, Десислава Иванчева декларира близо 34 000 лева и собственост на имоти в София и Рибарица, плюс два автомобила. Финансовото положение на Биляна Петрова е още по-добро – става зам.-кмет с близо 3000 евро и около 89 000 лева, декларирани на нейно име, плюс идеални части от няколко имота в София. Сега, след ареста си, двете дами и техните привърженици се вайкат: „Помагайте“, защото няма пари. Ако е така, защо Иванчева нае за свои защитници едни от най-известните адвокати в България – баща и син Марковски.  \r\n\r\n Всяка година лицата, заемащи висши държавни длъжности по закон подават декларация или уведомление в Сметната палата. Декларация се пуска при встъпване в длъжност – тогава се вижда с какви налични пари, банкови влогове и имоти идваш на дадения пост. Всяка следваща година, ако има промяна в състоянието, отново се попълва декларация. Ако не – уведомление. \r\n\r\n Когато става кмет на „Младост“ Иванчева има малък транспортен бизнес и фирма на нейно име. С дружеството се появяват проблеми, защото Иванчева го оставя на свое име в първите месеци от управлението си. За това тя може да бъде отстранена от длъжност, но в крайна сметка още е на поста. Интересното е друго – към датата на заемане на поста сега „бедната“ кметица декларира 22 300 лева налични средства и още 11 580 на банков влог. \r\n\r\n Тоест общо е разполагала с 33 880 лева. Данни за кредити или други задължения не отбелязва. Щом поема „Младост“ Десислава Иванчева започва да получава 2300 лева заплата месечно. На 19 май 2017 година Столичният общински съвет гласува увеличение на заплатите на кметовете във всички 24 района. В „Младост“ повишението е с 200 лева и Иванчева започва да получава 2500 лв. Така за цялото си управление до ареста й кметицата е взела още поне 28 000 лв. трудово възнаграждение. \r\n\r\n В декларацията й при встъпване в длъжност Десислава Иванчева посочва, че притежава апартамент в Младост от 46 квадратни метра, вила в местността Рибарица, половината от двора, идеална част от гараж в София и част от парцел в Драгоман. За 2017 година кметицата е подала уведомление, тоест няма кредити или някаква друга форма на задлъжнялост, която да наруши финансовата й стабилност. Въпреки това тя може благородно да завижда на своята заместничка Биляна Петрова. Когато заема поста, Петрова декларира на свое име 27 500 лева налични средства и банков влог от 2773 евро. Плюс още четири влога за общо 61 493 лева. Фактите показват, че тя е имала общо над 90 000 лева, когато става дясна ръка на Десислава Иванчева в управлението на „Младост“. \r\n\r\n Отделно имотното й състояние също не е никак лошо – притежава идеални части от апартамент и ателие в София, от два етажа от къща и парцел, пак на територията на столицата, както и от къща с дворно място в Брегово.  \r\n  \r\n \n\t\t\t\t\t\t", "date": "2018.05.02", "title": "Фейсбук кампания „Бъди идиот – дай пари на Иванчева“!\r\n"}
{"url": "http://www.bnews.bg/article/241276-vnimanie_shofyori_tunel_vitinya_shte_e", "text": "\n Днес от 21 ч. до 5 ч. на 3 май ще се ограничи движението в активната и изпреварващата лента в тръбата за Варна на тунел „Витиня“ на автомагистрала „Хемус“ поради подмяна на ревизионни шахти, съобщиха от Агенция \"Пътна инфраструктура\". \r\n\r\n Трафикът ще се пренасочва в аварийната лента. \r\n\r\n Необходимо е шофьорите да карат внимателно и със съобразена скорост. \r\n\r\n Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. \r\n \n\t\t\t\t\t\t", "date": "2018.05.02", "title": "Внимание, шофьори! Тунел Витиня ще е…"}
{"url": "http://www.bnews.bg/article/241273-tragediya_dete_na_2_godini_se_udavi_v_shahta", "text": "\n Дете на година и десет месеца се удави в сливенското село Крушаре. То е паднало в шахта, която се е намирала на двор на къща. Детето е откарано мъртво в сливенската болница. \r\nДруго 2-годишно дете е прието в Отделението по неврохирургия на областната болница с комоцио и натъртвания в областта на таза. То е било блъснато от велосипед на Ларгото в града вчера. Велосипедистът е избягал и се издирва. \r\n \n\t\t\t\t\t\t", "date": "2018.05.02", "title": "Трагедия: Дете на 2 години се удави в шахта"}
{"url": "http://www.bnews.bg/article/241262-nad_50_ot_sluchaite_na_tormoz_sreshtu_zhurnalistite_sa_ot_darzhavata", "text": "\n Журналистите се сблъскват с насилие, заплахи, тормоз или обществено порицание, главно заради своите разследвания в защита на обществения интерес срещу злоупотребата с власт, корупцията, нарушенията на правата на човека или незаконните действия. \r\n\r\n Според Съвета на Европа над половината от случаите на тормоз срещу работещите в медиите са дело на представители на държавата, пише в доклад, цитиран от БТА. \r\n\r\n Отправен е призив Европейската комисия да възприема опитите на правителствата за нарушаване на свободата на медиите като сериозна и трайна злоупотреба с власт, и като действия срещу основни ценности на ЕС. \r\n\r\n Те имат също задължението да защитават независимостта и безпристрастността на обществените медии, които работят в служба на демократичните общества, а не като обслужват интересите на действащите правителства. \r\n\r\n Държавите в ЕС са призовани да вземат мерки, включително като предоставят подходящо бюджетно финансиране за осигуряване и насърчаване на разнообразна, независима и свободна медийна среда, в служба на демократичното общество, включително независимост и устойчивост на обществените медии. \r\n\r\n Осъждат се опитите на правителствата да заглушат критичните медии и да унищожат свободата и разнообразието на медиите, включително чрез по-изтънчени похвати, като изкупуване от представители на правителства и техни приближени на търговски медии и принуждаване на обществените медии да обслужват интересите на малки групи. \r\n\r\n ЕП отбелязва, че обществените власти имат задължението да се въздържат от прилагане на ограничения върху свободата на изразяване на мнение и да приемат закони за развитието на свободни, независими и разнообразни медии. \r\n\r\n Отбелязва се, че при изготвянето на доклада са взети предвид резултатите от класацията \"Световен показател за свобода на печата\" на организацията \"Репортери без граници\". \r\n\r\n Европейският парламент ще обсъди утре доклад за свободата на медиите в ЕС, в който се предлага да се забрани или поне да стане напълно прозрачно участието в обществени поръчки на дружества, чийто краен собственик притежава медийно дружество. \r\n\r\n Предлага се също държавите в ЕС да се задължат да съобщават за бюджетното финансиране, предоставяно на медийните дружества, както и да се извършва постоянно наблюдение на всяко бюджетно финансиране, отпускано на собственици на медии. Осъдените или признатите за виновни в извършване на каквото и да било престъпление не следва да бъдат собственици на медии, се допълва в доклада. \r\n\r\n В доклада се отчита, че правото да информираш и да бъдеш информиран е част от основните демократични ценности на ЕС. Свободата, разнообразието и независимостта на медиите са в основата на правото на свобода на изразяване на мнение. \r\n\r\n Медиите изпълняват съществена роля в демократичното общество чрез дейността си на обществен пазител, като помагат за информирането и овластяването на гражданите, като разширяват тяхното разбиране за политическата и обществената среда. Разпространението на фалшиви новини в социалните медии и търсачките накърни значително доверието в традиционните медии, се отчита в документа. \r\n\r\n Допълва се, че днес „Гугъл” и „Фейсбук” държат 85% от целия ръст на пазара на цифрова реклама, \"което застрашава бъдещето на традиционните, финансирани от реклами, медийни дружества, например търговските телевизии, вестници и списания\". \r\n\r\n Отправен е призив държавите в ЕС да включат медийната и информационната грамотност в националните образователни програми. \r\n \n\t\t\t\t\t\t", "date": "2018.05.02", "title": "Над 50% от случаите на тормоз срещу журналистите са от… държавата! \r\n"}
{"url": "http://www.bnews.bg/article/241259-dalag_debat_skandal_i_narushenie_na_pravilnika_na_ns_emil_hristov_ostava_zam_predsedatel_na_parlamenta", "text": "\n Три часа дебати, пореден скандал с викове в пленарната зала и след една почивка, обявена в нарушение на правилника на Народното събрание, мнозинството в НС отхвърли искането на БСП да бъде гласувана оставката на Емил Христов от ГЕРБ като зам.-председател на Народното събрание \r\n\r\n От 189 гласували депутати 71 бяха \"за\", а 118 гласуваха \"против\". \r\n\r\n Социалистите поискаха отстраняването на Христов заради недопускането в сградата на парламента на хора с увреждания. Този случай не трябваше да се използва за политически цели, заяви Емил Христов. Според него от БСП са „употребили” хората с увреждания за партийни цели. \r\n\r\n Той изложи хронологията на събитията от 18 април и заяви, че повече от час от БСП са крили от него, че има граждани, които не са допуснати в сградата на парламента, съобщава БТВ. \r\n\r\n Председателят на ПГ на ГЕРБ Цветан Цветанов заяви, че парламентарната му група стои твърдо зад Емил Христов. Според ГЕРБ скандалът цели да дискредитира Христов, правителството и управляващите. \r\n\r\n „Народното събрание в лицето на Емил Христов направи груба грешка, като не допусна хората с увреждания в парламента – това показва бездушието на властта”, заяви зам. -председателят на ПГ на „БСП за България“ Антон Кутев по време на дебатите. \r\n \n\t\t\t\t\t\t", "date": "2018.05.02", "title": "Дълъг дебат, скандал и нарушение на правилника на НС: Емил Христов остава зам.-председател на парламента! "}
{"url": "http://www.bnews.bg/article/241237-bivsh_na_preslava_razkri_tya_polzva_statuetkata_pevitsa_na_godinata_za_seks_igrachka", "text": "\n Фолк певицата Преслава, която е на път да стане майка за първи път има изключително богата сексуална фантазия.Бивша изгора на звездата предпочел да запази анонимност, разкри какво прави любимката на народа със своите музикални отличия. Всъщност статуетките, които получава ежегодно за Певица на годината, Преси ги използва като... секс атрибут, твърди Хотнюз. \r\n\r\n \"Спомням си, когато беше спечелила наградата, още докато пътувахме в колата, започна да усмива статуетката. \"Какво е това?! Това е новата ми играчка.\" и започна да я прокарва по интимните си части. Преслава е изключително вулгарна и палава в леглото\", разказва екс-любовник на певицата. \r\n\r\n Изгората й твърди, че по този начин добричлийката изпитвала още по-голямо удоволствие от победата си на музикалните награди на \"Планета\", като уж неглижирала значението дали е \"Певица на годината\" или не е. \r\n \n\t\t\t\t\t\t", "date": "2018.05.02", "title": "Бивш на Преслава разкри: Тя ползва статуетката \"Певица на годината\" за секс играчка!"}
{"url": "http://www.bnews.bg/article/241242-monika_valerieva_zaryazana_ot_gadzheto", "text": "\n Вълна от съчувствие заля профила на Моника Валериева в Истаграм, след като преди ден тя обяви, че се разделила с мистериозното си гадже. \r\n\r\n Моделката написа: „Почти година след като се срещнахме аз и мъжът,който беше до мен,се разделяме!Не бих занимавала никого с една житейска история,но много телевизии и списания ме потърсиха относно годежа ми!Който беше факт!Много хора ме поздравиха и искрено се зарадваха за нас,но живота поднася страхотни изненади,понякога шокиращи. Някой ден със сигурност ще разкажа какво се е случило,но се надявам сега да ме уважите от негативни коментари”. \r\n  \r\nФеновете й веднага я увериха, че ще си намери нова любов, защото е умна и красива, а на тази връзка просто не й било писано да се случи. Припомняме, че самата Валерие съобщи новината за годежа си със снимка на пръстен и уточнението, че е казала „да”. Шокиращата раздяла само дни след радостната новина направо потресе приятелите на брюнетката, която дори смени визията си след щастливото събитие. \r\n \n\t\t\t\t\t\t", "date": "2018.05.02", "title": "Моника Валериева зарязана от гаджето"}
{"url": "http://www.bnews.bg/article/241249-naum_shopov_mladshi_blaska_i_v_bolnitsata", "text": "\n Запален фитнес маниак, Наум Шопов — младши използва всеки момент, за да тренира в болницата между снимачните ангажименти. Звездата от „Откраднат живот” е с толкова натоварен график, че дори няма време да отскочи до залата. \r\n\r\n Актьорът е решил да спортува в болницата, където се снима поредицата. И във всеки свободен момент между кадрите използва някое от празните помещения, за да спортува. \r\n\r\n Освен с работата в сериала, екранният д-р Тасев учи и за лекар. Поради което почти не му остава свободно време, за да поддържа тялото си във форма. \r\n\r\n Затова и всеки свободен антракт е посветен именно на физическите тренировки. Дори да няма фитнес уреди. \r\n \n\t\t\t\t\t\t", "date": "2018.05.02", "title": " Наум Шопов — младши блъска и в болницата"}
{"url": "http://www.bnews.bg/article/241248-vrachanski_biznesmen_spasi_dete_i_go_izvadi_ot_razmazana_kola", "text": "\n Врачански бизнесмен се притече на помощ на пострадалите в тежка катастрофа, станала във Враца. Две коли са се размазали. Жестокият инцидент е станал на улица \"Никола Вапцаров“, от Втора градска поликлиника към завода \"Центромет“. Лек автомобил \"Рено Лагуна\" с мъж, жена и около 6-годишното им дете, се движел по път без предимство, не спрели на знак Стоп и ударил \"Опел Вектра“. Шофьорът на реното не успял да реагира навреме и бил пометен странично. \r\nОт зверския удар вектрата отхвръкнала на около 20 метра. Френската кола пък е с напълно премазана предница, излезли са всички еърбеци.  \r\nПръв на местопроизшествието се оказал врачанският бизнесмен Илиан Цветков. Собственикът на мощния конгломерат \"Инекс-трейд“ се спуснал да помага на ранените и извикал линейка. \r\n\r\n Той първо извадил детето от смазаната френска кола, като за щастие то било без видими следи от травми, тъй като седяло в специален стол. Шофьорът на опела обаче бил целият в кръв. Цветков извадил бинт и го превързал, докато чакал пристигането на спешните медици. Виновникът за катастрофата разказа, че е от Козлодуй и бил дошъл в града по работа. Тъй като не познава района, бил включил навигация и не видял знака. В момента на мястото на катастрофата има полиция. Целият район е в чаркове от двете коли, съобщава BulNews.bg \r\n  \r\n \n\t\t\t\t\t\t", "date": "2018.05.02", "title": "Врачански бизнесмен спаси дете и го извади от размазана кола"}
{"url": "http://www.bnews.bg/article/241250-iskate_registratsionna_tabela_s_nomer_po_izbor_tryabva_po_dalboko_da_si_braknete_v_dzhoba", "text": "\n Правителството увеличи сериозно таксите за регистрационни табели с номер по избор. \r\n\r\n Аргументът за това е засиленото търсене на такива номера и ограниченият им брой, което според кабинета би довело до невъзможност за изпълнение на тази услуга. \r\n\r\n Таксата за ползване на табели с регистрационен номер с четири еднакви цифри се увеличава от 1000 лв. на 1500 лв. \r\n\r\n За регистрационни номера с комбинация от цифри „аа-вв“, „ав-ва“ и „ав-ав“, където „а“ и „в“ са различни числа от 0 до 9, както и за регистрационен номер с комбинация от четири цифри по желание ще се плаща по 300 лв., вместо досегашните 30 лв. и 50 лв. \r\n\r\n С промените в Тарифа №4 за таксите, които се събират в системата на МВР по Закона за държавните такси се променят и такси, събирани по Закона за движението по пътищата. \r\n\r\n Определят се единни такси за първоначална регистрация на пътни превозни средства (ППС), за промяна в регистрацията на ППС със смяна на табели при регистрационен номер и за възстановяване на регистрацията на ППС с прекратена регистрация. Утвърдена е и единна такса за промяна на регистрацията на ППС без смяна на табели с регистрационен номер. \r\n\r\n Според сега действащия ред се заплащат отделни такси за заявление за регистрация, за идентификация и проверка на техническата изправност, за издаване на свидетелство за регистрация, монтаж на табели и т.н. \r\n\r\n Въвеждането на единна такса за различните видове услуги по регистрация на ППС ще облекчи гражданите и ще стимулира заплащането на услугите чрез ПОС-терминални устройства, с които са оборудвани всички пунктове за регистрация в звената „Пътна полиция“ при СДВР и областните дирекции на МВР в страната. \r\n \n\t\t\t\t\t\t", "date": "2018.05.02", "title": "Искате регистрационна табела с номер по избор? Трябва по-дълбоко да си бръкнете в джоба"}
{"url": "http://www.bnews.bg/article/241251-fiskalniyat_rezerv_se_topi_s_byasna_skorost_nikoy_ne_kazva_za_kakvo_se_harchat_miliardite", "text": "\n \r\nОт справките публикувани на официалния сайт на министерството на финансите разбираме, че фискалният резерв на България се топи сериозно. Ето какво сочи справката към 31.03.2018 г. за неговото състояние: \r\nКъм 31.03.2018 г. фискалният резерв е в размер на 10,15 млрд. лв., в т.ч. 9,51 млрд. лв. депозити на фискалния резерв в БНБ и банки и 0,64 млрд. лв. вземания от фондовете на Европейския съюз за сертифицирани разходи, аванси и други. Средствата на фискалния резерв по депозити в БНБ са в размер на 9,13 млрд. лв., а в банките – 0,38 млрд. лв \r\nСравнението на годишна база спрямо 31.03.2017 г. сочат, че общия размер на фискалния размер тогава е бил 12,574 милиарда лева. Данните показват, че за една година резервът се е стопил с 2,424 милиарда лева. Интересен факт е, че управляващите не дават обяснения за какво са изхарчени тези пари, а и никой не ги пита от опозицията. \r\nАко към това число прибавим и бюджетните излишъци , които никога не бяха отчетени в държавния бюджет, ще се окаже, че няма друга тава държава в света, в която да се харчат толкова милиарди левове обществени пари без никаква отчетност и контрол! Според политически анализатори ясно показват, че страната е пред предсрочни избори, а управляващите усилено задалят финансов ресур за гарантиране на поредна изборна победа! \r\n  \r\n \n\t\t\t\t\t\t", "date": "2018.05.02", "title": "Фискалният резерв се топи с бясна скорост! Никой не казва за какво се харчат милиардите!"}
{"url": "http://www.bnews.bg/article/241252-zakonoproekt_vnesen_ot_patriotara_kasabov_obsluzhva_darvenata_mafiya", "text": "\n \r\nВнесеният законопроект за изменение и допълнение на Наказателния кодекс от патриотара Валентин Касабов обслужва така наречената дървена мафия и стимулира към безнаказана  незаконна сеч, за този факт алармират възмутени граждани и експерти. Мнозина се учудваха защо именно Касабов е вносител на промените в НК, при положение, че същия си няма и  понятие от наказателно право. Отговорът е налице и се намира в предложените поправки \r\nна чл.235, ал.1 от НК. \r\n\r\n Ето какво гласи сега действащия текст: \r\nЧл. 235. (Изм. - ДВ, бр. 26 от 2004 г.) (1) (Изм. - ДВ, бр. 75 от 2006 г., в сила от 13.10.2006 г.) Който без редовно писмено позволително или с редовно позволително, но извън указаните в него места, срокове, количество и дървета сече, събира, добива, взема или извозва от горския фонд каквито и да било дървета или част от тях, включително отсечени или паднали, се наказва с лишаване от свобода до шест години и с глоба от хиляда до двадесет хиляди лева. \r\nЕто какво гласи текста предложен от Касабов, чрез който се обслужва дървената мафия: \r\nВ чл.235 се правят следните изменения и допълнения: \r\nа/ алинея 1 се изменя така: \r\n(1) Който противозаконно сече, събира,добива, взема или извозва каквито и да е било дървета или части от тях, включително отсечени или паднали, когато предметът на престъплението или нанесените са на стойност над една минимална работна заплата , се наказва с лишаване от свобода до шест години и с глоба от хиляда до двадесет хиляди лева. \r\nПредложените промени от Касабов, както се вижда, могат да се задайстват само ако престъплението и нанесените щети са на стойност над една минимална работна заплата, която от 01.01.2018 г. е 510 лева. Експертите посочват, че именно по този начин се обслужва дървената мафия, тъй като по този начин се дава възможност на ромите с каруци да секат количества дървен материал, чиято стойност е под 510 лева. \r\n\r\n Експертите уточнява, че към днешна дата един кубик пърокласни трупи е около 160 лева. По този начин материалът добит незаконно спокойно ще се извозва и с микробуси и дори да бъдат хванати нарушителите няма да могат да бъдат наказвани, тъй като щетите ще са на стойност по-ниска от 510 лева.Този текст особено много обслужва и незаконния добив на дърва за огрев и изработката на дървени въглища. Запознати напомнят, че именно по този начин бе съсипана планината \"Странджа\" в Бургаско. Вероятно и от там идват предложенията, които Касабов днес успешно прокара на първо гласуване в парламента. \r\n  \r\n \n\t\t\t\t\t\t", "date": "2018.05.02", "title": "Законопроект, внесен от патриотара Касабов, обслужва дървената мафия!"}
{"url": "http://www.bnews.bg/article/241231-mihaela_marinova_si_pribra_staroto_gadzhe_sled_polovin_godina_s_drug", "text": "\n Певицата Михаела Маринова си прибра предишното гадже – колегата й Иво Добрев от хип-хоп дуото Пламен и Иво, с когото бе разделен над половин година. \r\nСлед като певицата изрита от живота си Иво, тя се залюби с малко известен колега музикант. Месеци наред бившите гаджета дори не се поздравявали,, но заради съвместните им ангажименти се налагало да се търпят. Накрая точно ежедневната им работа станала причина двамата да си говорят отново и наскоро си простили и възобновили връзката си. \r\nМихаела дори публикува снимка в социалните мрежи, на която позира с Иво. Тя се опита да прикрие лицата и на двамата, но феновете ги разкриха. \r\nПреди да се разделят Михаела бе убедена, че Иво е любовта на живота й. Двамата дори се канеха да живеят заедно. Според запознати причината за раздяла била изневяра на Иво, но се говори, че и Михаела кръшнала. След почивката, която са си взели осъзнали, че любовта им е по-силна и решили да си простят, пише „Телеграф“. \r\n  \r\n \n\t\t\t\t\t\t", "date": "2018.05.02", "title": "Михаела Маринова си прибра старото гадже, след половин година с друг"}
{"url": "http://www.bnews.bg/article/241258-agent_shishi_ne_sprya_da_lazhe_no_narodat_pomni_vmro_vinagi_sa_yali_ot_darzhavnata_banitsa", "text": "\n Пиенето на бира на 1 май и пиянските грешки за годишнината на ЦСКА не спряха наглостта на военния министър, който продължи да обикаля студиата и да разказва какво е пил в Деня на труда. \r\n\r\n Наглостта му обаче надскочи всички граници, като се опита да излезе чист като сълза от миналото си и посочи Тройната коалиция за причина по нейно време да не са били високи доходите на българите. И моментално се дистанцира от това управление, да което трябвало БСП да отговарят. \r\n\r\n Народът обаче помни всичко, Каракачанов. И помни, че твоята партия псевдопатриотари винаги са яли от държавната баница. \r\n\r\n Именно твоят човек Искрен Веселинов в Русе бе шеф на общинския съвет точно по време на тройната коалиция през 2009 г. \r\n\r\n Разследване на Би Нюз показа, че този верен кадър на агент Иван не е пропуснал партийно управление, в което да не се е намърдал на топло местенце и уютен пост. \r\n\r\n От октомври 1999 г.  Веселинов става  директор на Областното пътно управление - Русе. Тогава пак БСП управлява града. \r\n\r\n От 1999 г. до 2014 г. е общински съветник в русенския Общински съвет, като е избиран от листите на ВМРО. През това време БСП е заменена от СДС за три години от 2002 до 2005 г. и след това червените отново вземат властта в града. Първоначално е председател на постоянната комисия по комунални дейности към съвета. Става председател на Общински съвет – Русе от 28 ноември 2003 г. до 8 октомври 2009 г. \r\n\r\n На парламентарните избори през 2014 г. е избран за народен представител от коалицията Патриотичен фронт. Председател на Комисията за наблюдение на дейността на Държавната комисия за енергийно и водно регулиране в 43-то Народно събрание. \r\n\r\n Да припомним и как пак разследване ни Би Нюз показа, че същият този, който не бил на власт по време на Тройната коалиция, пишман патриотарът Искрен Веселинов, е  . Километрите са изминати със служебен автомобил, което означава,че патриотара е имал и персонален шофьор, но който сме плащали заплатата и командировките за да вози пишман войводата от Русе. Според запознати хилядите километри са навъртяни буквално за лично ползване, тъй като голяма част от изминатото разстояние е с маршрут София- Русе- София. \r\n\r\n Друг човек на същият обемен министър  - човекът, който трябва да защитава свободата на словото като пиар в министерството и който получава пари от данакоплатците, задушава в зародиш думата на хората, които ги канят за участие в националните медии. \r\n\r\n  Само преди дни Александър Урумов заплашил с дисциплинарно уволнение един от най-добрите анализатори във ведомството Михаил Найденов. \r\n\r\n Държавният експерт от дирекция \"Отранителна политика\" попаднал на мушката на Урумов и шефката на дирекцията, защото не винаги играел по свирката на двамата. Така той приема покана и дава интервюта за телевизия Bulgaria on air. Найденов изказва свои мнения, които не винаги се харесвали на ръководството на МО. Познатият повече като агент \"Абел\" Урумов му поискал като начало писмени обяснения за коментарите. После щял да се разправя с \"непослушния\" анализатор. \"Иска да му запуши устата и да го уволни, защото е от малкото останали умни хора във военното министерство\", довериха нашите източници във ведомството. \r\nСамо преди няклко месеца Урумов забрани да дават интервюта за медиите на пилотите и на техния командир от авиобаза Граф Игнатиево, когато се бяха разбунтували и не искаха да летят. \r\nВ Министерството на отбраната е лоша традиция да се забранява на военнослужещите, даже и на генералите, да изказват свои позиции в цивилните медии. С идването на Каракачанов като министър армейският глас въобще не се чува, а военнослужещите и в София и в провинцията са почти глухонеми. Има не един и два случая на забрана на водещи анализатори и военни есперти да коментират проблеми на сигурността и армията в обществените медии. \r\nВ същото време министър Каракачанов се появава по няколко пъти на ден в различните телевизии. А цензорът Урумов, който \"реже езици\" в министерството, си позволява да се изявява като експерт в цивилни сайтове и да прокарва в тях позицията на ВМРО, а не тази на венното министерство и правителството. Пресен е примерът с обобщенията му за Истанбулската конвенция. \r\nВъв ведомството се заглушават умните и честни гласове, а се чуват само този на министъра и пиарите му. От това страда най-вече авторитета на армията и воините,  разкрива Калин Джумайски. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.05.02", "title": "Агент Шиши не спря да лъже, но народът помни: ВМРО винаги са яли от държавната баница!"}
{"url": "http://www.bnews.bg/article/241246-dzhizasa_zaryaza_geri_nikol_varna_se_v_moskva", "text": "\n Момченцето се появи на бял свят през лятото на 2016 година и днес вече е голямо момче. Бившият футболист е отседнал в хотел в руската столица. В България пък живее в дома на новата ли любовница - певицата Гери-Никол. \r\n\r\n Той остана без всякакво имущество след развода си със съпругата Есмер, но още тогава се закле, че ще пътува често до Москва, за да бъде със сина си. Междувременно вестник ”Телеграф” съобщи, че той планира да стане ММА боец. За новината първи съобщи Sportal.bg още през март, като показа и снимка на бившия футболист по време на тренировка с годеника на Златка Георги Валентинов. \r\n \n\t\t\t\t\t\t", "date": "2018.05.02", "title": "Джизъса заряза Гери-Никол, върна се в Москва "}
{"url": "http://www.bnews.bg/article/241255-spored_finansoviya_ministar_liteks_koyto_ograbi_petrol_ot_ktb_shte_plati_masrafa_na_vvs_za_yubileya_na_tsska", "text": "\n В последните дни се появи полемика между ЦСКА-София и Левски относно 70-годишния юбилей на “Армейците” и фактът, че ВВС на България ще имат участие в празненствата. “Сините” фенове поискаха да разберат кой ще плати за самолетите, които ще летят над стадиона. Този въпрос бе зададен и на финансовия министър Владислав Горанов, а неговият отговор бе лаконичен: “Литекс”. \r\nВ разговора се включи и военният министър Каракачанов, който сътвори и малък гаф: “Цяла България знае, че аз съм левскар, но все пак ЦСКА е един от клубовете, които писаха историята на българския футбол. Поради тази причина аз съм се погрижил те да получат пълен комфорт при празнуването на 75-годишнината. 70 ли са? Е, аз ви казах, че съм от Левски”. \r\n \n\t\t\t\t\t\t", "date": "2018.05.02", "title": "Според финансовия министър Литекс, който ограби Петрол от КТБ, ще плати масрафа на ВВС за юбилея на ЦСКА!"}
{"url": "http://www.bnews.bg/article/241254-barekov_krakachanskata_mastiya_protestira_sreshtu_gerb_a_sega_lae_pisklivo_sreshtu_protestirashtite_edin_pat_predatel_tsyal_zhivot_predatel", "text": "\n Един път предател - цял живот предател! Това казва за Красимир Каракачанов евродепутатът Николай Бареков в свой коментар, по повод предателското поведение на военния министър и угодническите му действия към властта за лична изгода. Бареков припомня как през 2013 г. Каракачанов се присламчи към февруарските протести срещу ГЕРБ, а сега е настървен срещу протестиращите срещу Борисов-3. \r\n\r\n *Публикуваме без редакторска намеса. \r\n\r\n \"Два пъти евала на Баце Бойко! 2013 Каракачанската мастия се присламчи към февруарските протести срещу ГЕРБ, а вчера лае пискливо срещу протестиращите срещу Борисов -3 като пръв адвокат и подлога на Баце и кани на бира....зимата на 2013 виеше от глад по улиците и беше на заплатка в КТБ и ТВ7, днес е 50 кила отгоре и напред с материала. А глупаците от БСП го калесваха за коалиционен партньор с неговите 20 хиляди гласа, забравяйки за тежките му ДС и човешки зависимости. Един път предател - цял живот предател! Сган....\" \r\n\r\n \r\n \n\t\t\t\t\t\t", "date": "2018.05.02", "title": "БАРЕКОВ: Кракачанската мастия протестира срещу ГЕРБ, а сега лае пискливо срещу протестиращите. Един път предател - цял живот предател!"}
{"url": "http://www.bnews.bg/article/241256-boyko_redom_s_tramp_i_putin_v_muzeya_na_vosachnite_figuri_vav_varna", "text": "\n Восъчна фигура на премиера Бойко Борисов вече стои рамо до рамо със световни лидери в ретромузея във Варна. \r\n\r\n \"Отдавна спрях да избирам кого да правим, хората много питаха за г-н Борисов\", каза собственикът на музея Цветан Атанасов. \r\n\r\n Така се появява фигурата на премиера. Изработването ѝ отнема около 6 месеца, за да бъде изпипана до последния детайл. \r\n \n\t\t\t\t\t\t", "date": "2018.05.02", "title": "Бойко редом с Тръмп и Путин в .... музея на Восъчните фигури във Варна"}
{"url": "http://www.bnews.bg/article/241247-zatvor_do_6_g_za_nezakonna_sech", "text": "\n Затвор до 6 години и глоба от 1000 до 20 000 лв. при незаконна сеч и добив на дървесина, включително паднали или вече отсечени дървета, ако щетите са за над една минимална работна заплата – това реши парламентът при първото четене на промени в Наказателния кодекс. \r\n\r\n Когато престъплението е извършено от лице по поръчка на организирана престъпна група или е опасен рецидив, се дава възможност съдът да наложи и конфискация на половината от имуществото на извършителя. \r\n\r\n Ако щетите са под една минимална заплата, но извършителят има наложено административно наказание по Закона за горите в предходните 24 месеца, считано от датата на настоящото деяние – наказанието ще е затвор от една година или пробация до две години, записаха депутатите. \r\n\r\n Парламентът одобри и наказание за убийство без разрешение на дребен дивечпри щети над една минимална работна заплата – затвор до шест месеца или пробация до една година плюс глоба от 300 до 400 лв. \r\n\r\n Служителите от Изпълнителната агенция по горите и нейните структури, служители на държавните предприятия и на учебно-опитните станции да бъдат включени в кръга на длъжностните лица, посегателството срещу които представлява квалифициран състав на престъпление, записа още НС при гласуването на първо четене. \r\n\r\n Целта е да се повиши ефективността на наказателното производство при извършване на престъпления, засягащи горския фонд и тяхната превенция, е аргументът на вносителите. \r\n\r\n Христиан Митев, един от тях, заяви, че ще при някои от внесените предложения ще има промени между първо и второ четене. \r\n\r\n От БСП пък коментираха, че текстовете са неясно формулирани, но дебатът си струва. Въпреки това те ще се въздържат при гласуването, предаде БТВ. \r\n \n\t\t\t\t\t\t", "date": "2018.05.02", "title": "Затвор до 6 г. за незаконна сеч"}
{"url": "http://www.bnews.bg/article/241236-patriotarat_kasabov_predstavi_sas_srichane_promeni_v_nk", "text": "\n \r\nВ пълна гротеска се превърна представянето на промените в Наказателния кодекс от патриотара Валентин Касабов. \r\n\r\n Вероятно поради липса на изказвания, същият бе натоварен да прочете представяне на законопроекта, но и тази задача се оказа доста трудна за  депутата и приближен на Валери Симеонов. Касабов започна да чете със сричане от трибуната, характерно за първолак, който тепърва е научил азбуката. \r\n\r\n Бъркането на думите от написания текст вероятно показва и непознаването на материята от Касабов. Негови колеги патриотари с подигравателен тон заявяват, че не са учудени от сричането на  Касабов, тъй като той не преливал от интелект! \r\n\r\n Те припомниха, че Касабов трудно се справя и с компютъра и постоянно молел някой да му покаже как да си отвори електронната поща. За комуникация с избирателите през Фейсбук не можело и дума да става, тъй като за Касабов това било просто мисия невъзможна. \r\n\r\n Патриотари обаче заявяват, че Касабов бил особено добър по създаването на скандали.Особено настървен ставал когато трябвало да защитава партийния си вожд Симеонов, тогава бил готов дори на бой. Трансформацията на Касабов в най-голям защитник на Симеонов била много интересна да се изследва. В миналото Касабов като репортер от друга телевизия често преследвал боса на СКАТ Валери Симеонов. Според зрители той често го наричал в миналото  \"човечето с белите маратонки\"? С подобаващи стимули скатаджията го привлякал на своя страна. \r\nЗа нас остава да си направим изводите какви хора ни управляват?   \r\n  \r\n \n\t\t\t\t\t\t", "date": "2018.05.02", "title": "Патриотарът Касабов представи със сричане промени в НК!"}
{"url": "http://www.bnews.bg/article/241238-strashna_statistika_mrasniyat_vazduh_ubiva_7_miliona_dushi_godishno", "text": "\n Мръсният въздух убива 7 милиона души годишно по света. Тревожните данни оповести Световната здравна организация. \r\n\r\n 9 от всеки 10 души на планетата ни дишат замърсен въздух, като проблемът засяга главно страните от третия свят, сочат данните. \r\n\r\n Според здравната организация една четвърт от смъртните случаи, причинени от инфаркти, удар или рак на белите дробове, може да са следствие от мръсния въздух. \r\n\r\n Значително се е влошило качеството на въздуха в помещенията, тъй като множество домакинства готвят и се отопляват с твърди горива или керосин, вместо с чиста енергия, като електричество или газ. Особено застрашени са жените и децата, предупреждават експертите. \r\n \n\t\t\t\t\t\t", "date": "2018.05.02", "title": "Страшна статистика: Мръсният въздух убива 7 милиона души годишно!"}
{"url": "http://www.bnews.bg/article/241239-avichi_se_e_samoubil_sas", "text": "\n Световноизвестният шведски диджей Авичи, който беше намерен мъртъв на 20 април в столица на Оман, Маскат, се е самоубил, съобщи сайтът ТMZ, цитиран от световните агенции. \r\n\r\n Музикантът, който страдал от силна депресия, си е нанесъл смъртоносни рани с парчета стъкло и е починал от загуба на кръв. От своя страна интернет порталът Бизнес инсайдър отбелязва, че полицията досега не е разпространила официално съобщение за причината за смъртта на Авичи. \r\n\r\n Семейството на диджей Авичи разпространи шокиращо изявление по повод смъртта му Според TMZ, за да извърши самоубийството, Авичи е използвал стъклата от счупена чаша и бутилка. \r\n  \r\n \n\t\t\t\t\t\t", "date": "2018.05.02", "title": "Авичи се е самоубил със..."}
{"url": "http://www.bnews.bg/article/241241-vseki_treti_mlad_shofyor_potentsialen_narushitel_na_patya", "text": "\n \r\nЕдна трета от най-добре представилите се участници в кампанията на СБА  за млади шофьори „Най-добър млад шофьор на България“ са нарушавали поне  веднъж Закона за движение по пътищата. Това показва първоначалният  анализ на данните, които Съюзът обобщава след проведения в рамките на  \r\nблизо три месеца онлайн тест. \r\nПрипомняме Ви, че в началото на м. февруари Съюзът на българските  автомобилисти стартира мащабна първа по рода си кампания, за да избере  Най-добрият млад шофьор на България. \r\nПървият етап от кампанията представляваше онлайн тест на официалния сайт  www.mladshofior.bg, в който всеки шофьор на възраст от 18 до 26 години,  с до 5 години стаж зад волана и без извършвани нарушения на Закона  можеше да участва. \r\nВ кампанията се включиха 3 500 млади шофьори. Едва трима от тях са се  справили с теста без нито една грешка, а над 180 са отговорили грешно на  повече от половината въпроси. Пълен анализ на пропуските на младите  водачи и грешките, които допускат, ще бъде представен от СБА на 12 май. \r\nВъв втория кръг ще участват 30-те най-добри по брой правилно отговорени  въпроси, като критерий е също времето за решаване на теста. Той ще се  проведе на 12 май на писта Дракон под формата на практически състезания,  сред които смяна на гума, майсторско управление на автомобил, овладяване  на автомобила при липса на сцепление с пътната настилка, оказване на първа помощ на пострадал и други, събщиха от СБА. \r\n \n\t\t\t\t\t\t", "date": "2018.05.02", "title": "Всеки трети млад шофьор - потенциален нарушител на пътя"}
{"url": "http://www.bnews.bg/article/241233-brad_pit_snima_film_za_seksualnite_skandali_i_tormoz_v_holivud", "text": "\n Американският актьор и продуцент Брад Пит обяви началото на работата по филма за сексуалните скандали и тормоз в Холивуд. \r\n\r\n От компанията на Пит Plan B Entertainment и студиото Annapurna Pictures, които започнаха съвместна работа по проекта, заявиха, че филмът ще се фокусира не само върху обвинения в тормоз продуцент Харви Уайнстайн.  \r\n\r\n Според Ройтерс, филмовите права вече са откупени от журналистите на The New York Times Джоди Кантор и Меган Твохей, които направиха журналистическо разследване и го публикуваха на 5 октомври 2017 като статия за тормоза на Уайнстийн над актриси. \r\n\r\n От Annapurna Pictures отбелязват, че игралният филм ще разказва как точно журналистите са разследвали и изградили историята. Сюжетната линия, ще бъде нещо подобно на филма \"В светлината на прожекторите\" (2015), посветен на разследването на репортерите от Bostone Globe за един от най-големите секс скандали в историята на Америка за сексуалния тормоз на представители на Римокатолическата църква над непълнолетни. \r\n\r\n В момента повече от 70 жени се разпознават като жертви на тормоз от страна Харви Уайнстийн,  каквото се твърди, че е упражнявал в продължение на 30 години, по отношение на служители на компанията си и работещите с него актриси. Самият продуцент отрича всички обвинения. \r\n\r\n Сред тези, които взеха отношение към секс скандал, са холивудски звезди като Анджелина Джоли, Гуинет Полтроу, Ашли Джъд, Салма Хайек, Ума Търман и други. \r\n\r\n До скоро Уайнстийн беше смятан за един от най-влиятелните холивудски продуценти. Работил е по десетки световноизвестни филми, включително \"Убий Бил\" на Куентин Тарантино и поредицата от филми \"Писък\". Получава наградата на Британската академия за филмови и телевизионни изкуства (BAFTA) и Оскар за продуцирането на трагикомедията \"Влюбеният Шекспир\" (1998). \r\n\r\n В резултат на скандала, компанията Weinstein Company (TWC), основана от братята Боб и Харви Уайнстийн обяви фалит. \r\n \n\t\t\t\t\t\t", "date": "2018.05.02", "title": "Брад Пит снима филм за сексуалните скандали и тормоз в Холивуд"}
{"url": "http://www.bnews.bg/article/241198-porno_aktrisa_s_isk_sreshtu_donald_tramp", "text": "\n Американската порноактриса Сторми Даниълс внесе жалба срещу Доналд Тръмп, обвинявайки го в клевета. \r\n\r\n Сторми Даниълс, чието истинско име е Стефани Клифорд, е завела иска в съд в Ню Йорк. Той е бил внесен от адвоката й Майкъл Авенати. Така към съдебната полемика между Сторми Даниълс и Доналд Тръмп се добавя нова глава, предаде БТА. Сторми Даниълс е в съдебна битка с Тръмп, откакто поиска от съдия в Лос Анджелис да анулира споразумение за поверителност, според което тя приела да не говори за своята предполагаема връзка с Тръмп в замяна на 130 000 долара обезщетение. Адвокатът на Тръмп - Майкъл Коен, каза, че е договорил сам споразумението и е извадил парите от джоба си, за да плати на актрисата. Самият Коен също е обект на разследване в Манхатън. \r\n\r\n В телевизионно интервю в края на март Сторми Даниълс разказа пикантни детайли за връзката си Тръмп в периода 2006-2007 г. Тя каза също така, че била заплашена през 2011 г. на паркинг в Лас Вегас от неизвестен мъж. Той казал, че ще се разправя с дъщеря й, ако тя разкрие връзката си с Тръмп. В средата на април Сторми Даниълс представи фоторобот на непознатия, който я заплашил. После Тръмп коментира в Туитър фоторобота и каза, че той е на човек, който не съществува. Тогава той определи действията на Сторми Даниълс като \"абсолютна измама\". В иска срещу Тръмп порноактрисата, която е на 39 години, обвинява президента в клевета и оценява на 75 000 долара вредите, които е понесла заради неговия коментар в Туитър, видян от 50 милиона негови последователи в социалната мрежа. \r\n \n\t\t\t\t\t\t", "date": "2018.05.02", "title": "Порно актриса с иск срещу Доналд Тръмп"}
{"url": "http://www.bnews.bg/article/241234-gerb_obreche_pensionerite_na_bednost_i_mizeriya", "text": "\n Парламентът отхвърли предложения от БСП Закон за възрастните хора. \"За“ гласуваха 77 народни представители, \"против\" - 4 и \"въздържали се\" - 104, с което законът бе отхвърлен. \r\n\r\n Законопроектът предвиждаше изработване на Национална стратегия за пълноценен и активен живот, в която да са определени основните принципи на политиката в подкрепа на възрастните хора. \r\n\r\n \"Убеждението на БСП е, че подкрепата на хората през целия им жизнен цикъл е една от основните цели на социалната политика\", каза народният представител от ПГ на \"БСП за България“ Георги Гьоков по време на дебатите по първо четене. \"Дължим им го, тъй като те са дали младините си в полза на държавата и сега тя трябва да им се отплати, като им осигури спокойни старини. Тук не става въпрос само за материалното състояние. То е ясно, че с един закон не може да се уреди това. Става въпрос за подкрепа на тези хора“, каза Гьоков. \r\n\r\n Левицата предлага разработването на програми в сферата на социалното включване, здравеопазването и образованието; грижа за възрастни хора в приемно семейство; постигане на равни възможности на възрастните хора в обществения живот. Законопроектът включва създаването на Фонд \"Подкрепа на възрастните хора“ към министъра на труда и социалната политика. \r\n\r\n Законопроектът бе разгледан и отхвърлен от 4 парламентарни комисии. Отрицателни са становищата и на Министерството на финансите, Министерството на труда и социалната политика и на Агенцията за социални подпомагане. \r\n\r\n \"Законът за възрастните хора на БСП не решава абсолютно нищо\", коментира народният представител от ПГ на ГЕРБ Румен Генов време на дебатите по първо четене на Закона за възрастните хора. \"Не можем да създаваме закон, който създава условия за профилактика и то само на една определена група“, коментира Генов. \r\n\r\n По думите му не е ясно защо законопроектът касае хората на възраст над 60 години. \"Не мога да схвана каква точно е разликата в специфичните потребности на един човек, който е малко преди 60 години, и на един, който е над 60 години. За мен такава разлика няма“, каза той. \r\n\r\n По думите му от БСП се опитват да внушат, че след като ГЕРБ отказват да подкрепят този законопроект, те не се интересуват от проблемите на възрастните хора. \"Нас живо ни интересуват тези проблеми, въпросът е, че точно този закон не решава абсолютно нищо“, заяви Генов, предаде Канал 3. \r\n \n\t\t\t\t\t\t", "date": "2018.05.02", "title": "ГЕРБ обрече пенсионерите на бедност и мизерия!"}
{"url": "http://www.bnews.bg/article/241228-7_godishen_padna_ot_kolelo_i", "text": "\n Момче на 7 години от Монтана е докарано по спешност в УМБАЛСМ „Н. И. Пирогов” в нощта на 30 април срещу 1 май, след лошо падане от колело, при което пострадало тежко. \r\n\r\n Направените високоспециализирани изследвания показват, че момчето има открита импресионна фрактура - т.е. има тежко счупване на черепа с притискане на мозъка.  Налага се незабавна операция. За да я извърши, в операционната веднага влизат д-р Петър Илков и екипът му, а анестезиолог е д-р Боряна Янева.  Пироговските лекари посрещат празника в операционната, където оперират цяла нощ.  \r\n\r\n Д-р Илков извършва животоспасяващата операция, след което детето е настанено за лечение в детската реанимация, където е поставено под активни интензивни грижи и наблюдение.  В момента момчето се възстановява добре. То е в съзнание, контактно и адекватно. \r\n  \r\n \n\t\t\t\t\t\t", "date": "2018.05.02", "title": "7-годишен падна от колело и ..."}
{"url": "http://www.bnews.bg/article/241227-spipaha_kelesha_strelyal_po_velostoyanka_v_burgas", "text": "\n 22-годишният Николай Т. е младежът,  , той е задържан за денонощие, съобщиха от полицията. \r\n\r\n Момчето е стреляло с газов пистолет по тъчскрийна на велостанцията, по който са направени два отвора. Нанесените щети са за 2300 лв. \r\n\r\n 22-годишният Николай не е дал смислени обяснения за стрелбата по велостоянката до бл.36 в к-с \"Славейков\". \r\n\r\n Установено е, че инцидентът е от 29 април, но за него стана ясно след като вчера от община Бургас разпространиха запис на охранителна камера, запечатала вандалския акт. \r\n\r\n Бургазлията, който също живее в к-с \"Славейков\", е стрелял около 19 ч., когато в района е имало много хора. Велостанцията се намира до спортна площадка, на метри от нея има и детски кът, предаде 24 часа.. \r\n \n\t\t\t\t\t\t", "date": "2018.05.02", "title": "Спипаха келеша, стрелял по велостоянка в Бургас"}
{"url": "http://www.bnews.bg/article/241240-tramp_diktuval_na_lekarya_si_kakvo_da_pishe_za_zdravoslovnoto_mu_sastoyanie", "text": "\n Писмото на нюйоркския личен лекар на Доналд Тръмп от времето на предизборната му кампания през 2015 г., в което се твърди, че той ще е най-здравият човек, избиран някога за президент, било съставено от самия Тръмп, съобщи вчера лекарят Харолд Борнстийн. \r\n\"Той ми продиктува цялото писмо. Не го писах аз\", заяви пред телевизия Си Ен Ен д-р Борнстийн, който казва, че бил личен лекар на на Тръмп от 1980 г. \r\n\r\n Лекарят не беше открит за коментар, но по-късно в интервю за телевизия Ен Би Си той потвърди думите си, посочва Ройтерс. \r\n \n\t\t\t\t\t\t", "date": "2018.05.02", "title": "Тръмп диктувал на лекаря си какво да пише за здравословното му състояние"}
{"url": "http://www.bnews.bg/article/241235-strashno_mazh_se_opita_da_otvleche_dve_detsa_pred_ochite_na_roditelite_im", "text": "\n Дългокос мъж опита да отвлече две деца в центъра на Бургас. Случката се разиграла на ул. „Александровска“, а за ужаса разказва майката на едно от децата. Докато 3-годишното й момченце си играело заедно със своята 8-годишна братовчедка към тях се приближил непознат мъж, съобщава Бургаският сайт \"Флагман\".  \r\n\r\n Децата си играеха на „Компаса“, пускаха някакви стотинки, а ние стояхме на 3-4 метра от тях. В един момент се приближи дългокосият и започна да им говори нещо. Аз се загледах, но търпеливо изчаках. След няколко секунди ги хвана за ръцете и започна да ги завлича в обратна на нас посока“, разказва Боряна Т. \r\n\r\n Тя се разкрещяла, паникьосала се, след което мъжът й се затичал към непознатия мъж. След като застигнал въпросния човек и го попитал какви ги върши и защо е повлякъл децата, той му отговорил, че ги взима с него. Бащата заявил, че това са неговите деца и да ги пусне веднага, но дългокосият отговорил, че не го интересува и продължил да ги дърпа. \r\n„Съпругът ми не издържа на нервите си и му заби юмрук в лицето, мъжът залитна, почти падна, но стана и хукна да бяга. Тъй като мъжът ми е след хирургична интервенция, не успя да го догони, но веднага алармирахме в полицията, от където след няма и 10 минути го задържаха и доведоха“, каза още майката Боряна. \r\n\r\n Тя се надява той да бъде задържан за по-дълго време, но се съмнява в българското законодателство и за това иска да предупреди другите майки и бащи да внимават и да седят плътно до децата си, за да не попадат в подобна ситуация. \r\n \n\t\t\t\t\t\t", "date": "2018.05.02", "title": "СТРАШНО: Мъж се опита да отвлече две деца пред очите на родителите им!"}
{"url": "http://www.bnews.bg/article/241232-raztarsvashto_razkritie_kakva_e_prichinata_za_smartta_na_balgarskata_alpinistka_v_shveytsariya", "text": "\n \"При трагедията със загиналата българка в швейцарските Алпи гидът не е взел правилното решение”, смята алпинистът и планински спасител Райчо Тодоров. \r\n\r\n Вчера ви съобщихме, че българка е сред загиналите в Алпите туристи. Групата от 14 скиори попаднала в много лоша планинска буря по време на ски преход от Шамони до Цермат. \r\n\r\n „Всеки ден гидовете получават един много подробен бюлетин, в който с изключителна прецизност е описано времето”, коментира Тодоров. \r\n\r\n По думите му бурята, в която са попаднали туристите, макар и неочаквана, е била предхождана от лошо време в Алпите. \r\n\r\n Според алпиниста една от грешките на повечето алпинисти и гидове в този район е, че групите са притиснати от времето и тези преходи са прекалено комерсиализирани. \r\n\r\n „Калина беше отдадена изцяло на планината, доста опитен планинар с добри постижения в Алпите и в България”, коментира пред БТВ Тодоров, който се е познавал със загиналата жена. Той допълни, че тя и съпругът ѝ били гидове в швейцарските Алпи, където живеели. \r\n \n\t\t\t\t\t\t", "date": "2018.05.02", "title": "Разтърсващо разкритие: Каква е причината за смъртта на българската алпинистка в Швейцария?"}
{"url": "http://www.bnews.bg/article/241229-edna_godina_po_kasno_parlamentat_nay_setne_razglezhda_zakonoproekta_za_vazrastnite_hora_vnesen_ot_bsp", "text": "\n \r\nПарламентът разглежда на първо гласуване законопроект за възрастните хора внесен от БСП. \r\n\r\n Законопроектът има за цел да уреди провеждането на държавна политика в подкрепа на  възрастните хора и да им гарантира условия за пълноценен  и активен живот и участие във всички сфери на обществения живот, да гарантира интересите на възрастните хора и да осигурява подходяща икономическа,социална и институционална среда за превенция и недопускане на социално изключване и за разширяване иподпомагане на формите и условията за достъп на възрастните хора до обществените ресурси. \r\n Управляващите обаче ще отхвърлят аконопроектът на опозицията, което ясно личи от докладите на парламентарните комисии.Така възрастните хора в България ще продължат да мизерстват и да  живеят на ръба на оцеляването без никаква държавна грижа за тях. БСП внесоха този законопроект преди почти една година, но управляващите отлагаха неговото разглеждане. \r\n  \r\n \n\t\t\t\t\t\t", "date": "2018.05.02", "title": "Една година по-късно: Парламентът най-сетне  разглежда законопроекта за възрастните хора, внесен от БСП"}
{"url": "http://www.bnews.bg/article/241245-trevoga_bezhanski_bum_ot_turtsiya", "text": "\n Шефът на европейската гранична служба Фронтекс Фабрис Лежери бие тревога за значително нарастване на бежанските и миграционни потоци от Турция към Гърция, съобщава днес в. \"Катимерини\", като се позовава на Дойче веле. \r\n\r\n Френският ръководител на Фронтекс казал пред в. \"Билд\", че само през последните четири-пет седмици броят на новопристигналите от Турция бежанци и мигранти на гръцките острови е нараснал със 17 на сто. \r\n\r\n Според Фабрис Лежери причината за това е значителният ръст на броя на бежанците и мигрантите от Иран, Ирак и Сирия, които през последните седмици са пристигнали в Турция. \r\n\r\n Във връзка с това ръководителят на Фронтекс предлага граничната служба да бъде подсилена още повече, а също и да бъдат предприети по-драстични реадмисии, тъй като решенията за тях, взети на европейско ниво, са недостатъчни. \r\n\r\n Външните граници на ЕС са под контрол, но миграционните потоци ще продължат, предупреждава още Фабрис Лежери, като пояснява, че много хора търсят закрила в Близкия изток, докато в Африка много икономически мигранти търсят по-добро бъдеще в Европа. \r\n \n\t\t\t\t\t\t", "date": "2018.05.02", "title": "Тревога: Бежански бум от Турция!"}
{"url": "http://www.bnews.bg/article/241195-mishel_pfayfar_prodava_imenieto_si_v_san_frantsisko_za_29_5_mln_dolara_snimki", "text": "\n Холивудската икона Мишел Пфайфър е решила да се раздели с удивителното си имение в Сан Франциско, пише tialoto.bg. \r\n\r\n Легендарната актриса иска сумата от 29,5 милиона долара за своя луксозен имот, в който живееше през последните 14 години заедно със съпруга си Дейвид Кели и двете им деца Клаудия и Джон. Пфайфър купува къщата, решена в средиземноморски стил, през 2004 г. за 12 млн. долара, а през 2008 година купува и имота в съседство и го обединява към имението си, което сега разполага с общо пет къщи. Основната къща е с площ от 640 квадратни метра, построена е през 1940 година и е закътана в края на малък, тих хълм. Имотът може да се похвали с три студия и апартаменти за гости, с фитнес зала, тенис корт, затворен плувен басейн, джакузи и спа център, ябълкова градина, плевня, както и с оградени и покрити зеленчукови лехи. 59-годишната актриса подготвя своето завръщане на големия екран с филма на Marvel „Ant-Man and the Wasp“. Лентата е режисирана от Пейтън Рийд и се очаква да тръгне по кината в САЩ на 6 юли 2018 г. \r\n\r\n \r\n \n\t\t\t\t\t\t", "date": "2018.05.02", "title": " Мишел Пфайфър продава имението си в Сан Франциско за 29,5 млн. долара (СНИМКИ)"}
{"url": "http://www.bnews.bg/article/241224-kmet_na_karakachanov_izhvarlya_na_ulitsata_plevenchanka_ot_obshtinsko_zhilishte_vizhte_kak_se_e_stignalo_do_uzhasnata_situatsiya", "text": "\n Плевенчанка остава на улицата след спор с общината. Жената обитава общинско жилище от 25 години. Оказва се обаче, че жилището може да расте, поне по документи – в един момент апартаментът станал толкова голям, че жената трябвало да го освободи. \r\n\r\n Диляна Маринова използва втория етаж от общинския имот на „Къкрина” 8 от 1994 г. В заповедта за настаняване е вписано, че тя и децата ѝ ще дължат наем за 37 квадрата, но след 11 години жилището започва поетапно да расте. \r\n\r\n През 2006 г. жилището става с размер 46 кв. м., а само 11 дни по-късно, то е пораснало до 78 кв. м. \r\n\r\n Жената се съгласила с по-високия наем, но успоредно с това настоявала да бъде извършено експертно замерване на използваемата част. \r\n\r\n От ОП „Жилфонд” казват, че работят само по документи и не извършват замервания. Така, по документи, Диляна използва 78 кв. м. площ. \r\n\r\n „Аз имам право на 25, никога не съм твърдяла, че ми е по-малко, но не е 78 квадрата. Казват ми, че има нова заповед, която е изменила това нещо”, оплаква се Диляна. \r\n\r\n От „Жилфонд” се спират на общинска наредба, според която на наемателите се зачислява не ползваемата, а реално застроената площ. \r\n\r\n В продължение на четири години казусът се гледа на всички съдебни инстанции. В началото на април след решението на върховния касационен съд Диляна отново получава заповед за напускане на общинския имот. \r\n\r\n „Аз няма къде да отида. В момента съм безработна, пред пенсия съм, няма квартири”, казва Диляна. \r\n\r\n Докато води делата наемателката отказва предложен ѝ в замяна друг общински имот, като така губи и правото на картотека за пет години. \r\n\r\n Диляна трябваше да е на улицата от 27 април, но след намесата на екипа ни от „Жилфонд” удължиха срока с една седмица. Днес се очаква комисия към общината да реши дали да я остави в списъка на картотекираните, предаде БТВ. \r\n\r\n \r\n \n\t\t\t\t\t\t", "date": "2018.05.02", "title": "Кмет на Каракачанов изхвърля на улицата плевенчанка от общинско жилище! Вижте как се е стигнало до ужасната ситуация!"}
{"url": "http://www.bnews.bg/article/241226-zhalba_za_domashno_nasilie_otvede_politsiyata_do", "text": "\n Жалба за домашно насилие е станала повод да бъде разпознат изнасилвачът от \"Кючук Париж\", предаде \"Марица\". Дни преди миналата Коледа 32-годишният Владимир Петков смрази от страх южния квартал на Пловдив, след като за кратко време нападна и изнасили две млади жени в автомобилите им. По словесното описание, дадено от жертвите, полицията изготви приблизителен портрет на насилника. \r\n\r\n Но издирването му не даде желания бърз резултат.  Няколко дни след второто нападение обаче в Първо районно бил подаден сигнал срещу Петков за домашно насилие от жената, с която живеел в апартамент на бул. „Александър Стамболийски“. По-обстойната проверка по жалбата навела служителите на реда на заключението, че е възможно именно той да е извършителят на зверствата от последните две седмици. \r\n\r\n Затова ченгетата приложили хитър трик. Изпратили полицай, който да позвъни на вратата, под предлог че прави проверка по оплакването за домашно насилие. Когато жената на Владимир отворила вратата, полицаите нахлули в жилището и спипали изнасилвача в спалнята, където на леглото той си играел с 6-годишния си син. Направените след това ДНК тестове доказали категорично, че именно той е извършителят на двете гнусни престъпления от 7 и 20 декември.  \r\n\r\n Историята по разпознаването на насилника започва няколко месеца по-рано, след като той излиза от затвора. Лежал е там също за изнасилвания, които е извършвал в района на град Стрелча. От разследванията по тях органите на реда разполагали и с негова ДНК проба, която след това сравнили с взетата след ареста му под тепетата.  След като излязъл на свобода, Петков бил длъжен да мине през Районното в Кючука, за да се регистрира. \r\n\r\n Именно тази среща помогнала на криминалистите да го разпознаят по-късно по схематично нарисувания портрет, който беше разпространен и по медиите.  Междувременно Владимир Петков успял да започне работа във фирма за климатици на Асеновградско шосе, а пред хората се представял за примерен глава на семейството. Въпреки това обаче жалбата за домашно насилие сочи, че нравът му не е бил променен след престоя зад решетките.  \r\n\r\n Работата по изясняването на двете изнасилвания в Пловдив все още продължава. След залавянето му от прокуратурата открехнаха завесата за двете изнасилвания, извършени по идентичен начин.  Първото потресе квартала около бул. „Ал. Стамболийски“ на 7 декември м.г. Тогава около 22,15 часа Владимир се намирал в района на бул. „Александър Стамболийски\". Там забелязал спрян лек автомобил „Ауди“, в който 19-годишна жена чакала своя позната. Мъжът отворил вратата, седнал на шофьорската седалка, придвижил автомобила на 50 метра в по-тъмна част на района и спрял. \r\n\r\n ам, след като заплашил жертвата си, я изнасилил. После слязъл от автомобила и се отправил в неизвестна посока, разказаха от прокуратурата.  По идентичен начин било извършено и второто нападение, на 20 декември 2017 г. Тогава около 20,30 часа, пак в района на бул. „Александър Стамболийски\", Владимир забелязал лек автомобил „Рено Клио“, в който седяла 21-годишна жена,  изчакваща свой познат.  Владимир внезапно отворил вратата и нахълтал в колата. Отново дал газ и придвижил реното на около 50 метра в съседна улица, където спрял. Обвиняемият заплашил със сгъваем джобен нож младата жена, за да я принуди да се премести на задната седалка на автомобила, и там я изнасилил брутално. След това, сякаш нищо не е станало, спокойно слязъл от автомобила и си тръгнал.  \r\n\r\n Под ръководството на Районна прокуратура - Пловдив по двата случая са били започнати досъдебни производства. На 22 декември 2017 г. обвиняемият Владимир П. е бил задържан към 22 часа в дома си в Пловдив от служители на отдел „Криминална полиция\".  Вече пети месец Владимир Петков, който е с постоянна мярка \"задържане под стража\", изчаква в затвора да приключи разследването срещу него и да започне съдебното дело.  \r\n\r\n Междувременно жена му Надежда и детето са освободили апартамента, в който са живели, и са се преместили при роднини в друго жилище в същия вход, за да не се връщат към неприятните спомени от съжителството с насилника. От няколко месеца Надежда е започнала работа в пловдивска охранителна фирма и се мъчи да забрави преживяното. \r\n  \r\n \n\t\t\t\t\t\t", "date": "2018.05.02", "title": "Жалба за домашно насилие отведе полицията до..."}
{"url": "http://www.bnews.bg/article/241244-iskat_trenyor_na_tsarvena_zvezda_da_vodi_tsska", "text": "\n Сръбският специалист Владан Милоевич е един от най-желаните варианти на ръководството на ЦСКА за нов старши треньор на отбора. \r\n\r\n 48-годишният Милоевич изведе \"Цървена звезда\" до титлата в Сърбия още в първия си сезон на кормилото на клуба, а под негово ръководство \"червено-белите\" се представиха силно и в Лига Европа, като преминаха груповата фаза на надпреварата и достигнаха до 1/16-финалите, където отпаднаха от руския ЦСКА Москва след минимална загуба с 0:1 като гост и 0:0 като домакин.  \r\n\r\n Милоевич има договор с белградския гранд до 30 юни. Евентуалните преговори с него няма да бъдат леки, защото от управата на \"Цървена звезда\" също искат да задържат наставника.  \r\n\r\n Специалистът има сериозни успехи в последно време, като през 2015 година печели Купата на Сърбия със скромния \"Чукарички\" след победа с 1:0 на финала над \"Партизан\". \r\n\r\n През следващия сезон той поема кипърския \"Омония\", с който също достига до финала на турнира за националната купа, а през кампания 2016/2017 под негово ръководство \"Паниониос\" завършва на пето място в класирането в гръцкия шампионат и печели квота за Лига Европа, съобщи БТВ. \r\n\r\n Пропмняме, че във вторник  заради незадоволителни резултати, а до края на сезона тимът ще бъде воден от Христо Янев. \r\n \n\t\t\t\t\t\t", "date": "2018.05.02", "title": "Искат треньор на \"Цървена звезда\" да води ЦСКА"}
{"url": "http://www.bnews.bg/article/241223-panika_v_petrich_piyan_ohranitel_strelya_po_detsa", "text": "\n Пиян охранител на магазин в центъра на Петрич паникьоса жителите на града, които живеят в района. Тази вечер около 23 часа съседски деца, приятели, били в парка срещу магазина. Охранителят се появил мъртво пиян и започнал да се заяжда с тях. \r\n\r\n Малчуганите 2 момичета и 3 момчета се смеели на вида му, което вбесило гарда. Мъжът извадил газов пистолет и започнал да стреля напосоки, преследвайки децата, предаде struma.com. Те се разбягали с писъци. Свидетели сигнализирали на телефон 112, дошли полицаи и задържали въоръжения стрелец. Според запознати над 5 са били откритите гилзи в района. Проверка установи, че въпросният охранител не за първи път използвал оръжието си срещу живи мишени.  \r\n  \r\n \n\t\t\t\t\t\t", "date": "2018.05.02", "title": "ПАНИКА в Петрич: Пиян охранител стреля по деца!"}
{"url": "http://www.bnews.bg/article/241222-zdravnite_vlasti_zapochvat_proverki_na_karmen_koyato_zapokiti_teodora_na_lechenie_v_braziliya", "text": "\n През последните дни името на Кармен Лазарова нашумя заради случая на  . Болната жена търсила духовно и физическо лечение. Състоянието й обаче се влошило и не можела да се прибере в България. \r\n\r\n След въпроси на Нова, отправени към здравните власти, те започват проверкана мнимата лечителка. Засега е ясно, че Кармен Лазарова не фигурира в официалните регистри на регионалната здравна инспекция. \r\n\r\n За да може да се върне болната жена в България, са събрани около 130 000 лева. Очаква се тя и съпругът й да кацнат в Истанбул на 4 май. \r\n\r\n  \"Теодора е чула от общи приятели за този медиум, в интернет има информация за него - все положителни неща, някакви чудеса как е направил. Тя се надяваше на такова чудо, най-малкото да подобри значително състоянието ѝ\", каза наскоро по bTV братът на Теодора Цветан Маджаров. \r\n\r\n Той допълни, че онкоболната жена е минала през някакви процедури при въпросния лечител, но не знае какви точно са били те. \r\n\r\n 32-годишната юристка, която страда от рак на гърдата, от около месец е в южноамериканската държава, където отишла, за да търси изцеление с алтернативни методи от лечителя Жоао де Деус. Състоянието на Теодора обаче рязко се влошило след процедурите при лечителя и тя е настанена в много тежко състояние в бразилска болница. До младата жена, която има две деца - 5-годишен син и 2-годишна дъщеря, е съпругът й Александър.  \r\n \n\t\t\t\t\t\t", "date": "2018.05.02", "title": "Здравните власти започват проверки на Кармен, която запокити Теодора на лечение в Бразилия"}
{"url": "http://www.bnews.bg/article/241221-golyam_tsarkoven_praznik_e_dnes_da_pocherpyat", "text": "\n Днес е голям празник на Св. Борис-Михаил. Той е български владетел от XI век, покръстител на българския народ, забележителен държавник. \r\n\r\n По време на своето продължително царуване /852-889/ княз Борис извършил значителни промени в политическия и духовния живот на страната с трайни културно-исторически последствия. \r\n\r\n В 864 г. той се покръстил и въвел християнството като официална религия в Българската държава. Построил много храмове и манастири и радеел за изграждането на независима Българска църква. Плод на неговата културна политика е въвеждането на старобългарския език и писменост в богослужението и в държавния живот и създаването на първите български книжовни и просветни средища. \r\n\r\n Той посрещнал радушно в Плиска Кирило-Методиевите ученици Климент, Наум и Ангеларий и им създал благоприятни условия за книжовен труд на старобългарски език и за подготовка на кадри за нуждите на църквата. \r\n\r\n В 889 г. доброволно напуснал престола и станал монах в манастира край Голямата базилика в Плиска. На два пъти князът временно напускал обителта - веднъж за да усмири разбунтувалите се привърженици на езичеството, предвождани от сина му Владимир, и втори път, за да поведе войските срещу нахлулите в българските земи маджари. Починал на 2 май 907 г. \r\n\r\n Имен ден празнуват всички с имената Борис, Богорис, Борислав, Борислава и Боряна. \r\n  \r\n \n\t\t\t\t\t\t", "date": "2018.05.02", "title": "Голям църковен празник е днес, да почерпят..."}
{"url": "http://www.bnews.bg/article/241243-nova_portsiya_priznaniya_sreshtu_ivancheva_sklonna_e_kam_koruptsiya", "text": "\n Иванчева е личност, която е склонна към корупция. Много пъти е казвала едно, истината се оказва друго. Използва каузата за лично облагодетелстване. Кауза не се пази със страх и взимане на подкупи. \r\n\r\n  Това подчерта пред Bulgaria ON AIR Кристина Тодорова, която е бивш поддръжник на задържания за подкуп кмет на столичния \"Младост\" Десислава Иванчева. Тя беше член на инициативния комитет, който издигна Иванчева за поста, но признава, че в момента се чувства подлъгана от нея. \r\n\r\n По думите й е имало случаи, в които Иванчева не е защитила каузата срещу презастрояването. \r\n\r\n Междувременно изпълняващият длъжността кмет на \"Младост\" Владимир Клисуров подаде оставка. Това се случва няколко дни, след като Столичният общински съвет го избра за поста. Сред мотивите да се оттегли той посочва, че не желае да бъде политическа пионка. \r\n\r\n \"По-големият проблем в случая е защо общината гласува той да заеме позицията?! Той винаги е седял на заден план. \"Младост\" ще остане без нужното управление\", коментира Кристина Тодорова и добави, че от думите на Клисуров не личи нищо друго освен страх. \r\n\r\n   \r\n \n\t\t\t\t\t\t", "date": "2018.05.02", "title": "Нова ПОРЦИЯ признания срещу Иванчева: Склонна е към корупция!"}
{"url": "http://www.bnews.bg/article/241220-topla_i_slancheva_sryada_na_mesta_obache", "text": "\n Днес отново ще бъде предимно слънчево. \r\n\r\n В сутрешните часове на много места в източните райони ще има мъгла или ниска облачност. След обяд, главно над планинските райони от Западна България, ще се развива купеста облачност и на отделни места отново ще превали и прегърми. Ще духа слаб до умерен източен вятър. Времето ще бъде топло, с максимални температури между 24 и 29 градуса, по-ниски по Черноморието, а в София - около 25 градуса, съобщава Дарик.   \r\n\r\n В планините ще бъде предимно слънчево, след обяд с купеста и купесто-дъждовна облачност и на много места, главно в Рило-Родопската област, ще превали и прегърми. Ще духа до умерен югоизточен вятър. Максималната температура на височина 1200 м ще е около 20 градуса, а на 2000 м - около 13 градуса. Над Черноморието преди обяд ще има ниска облачност или мъгла. След обяд ще е предимно слънчево. Ще духа до умерен източен вятър. Максималните температури ще са 18-21 градуса. Температурата на морската вода ще е 15-18 градуса. Вълнението на морето ще бъде два бала. \r\n  \r\n \n\t\t\t\t\t\t", "date": "2018.05.02", "title": "Топла и слънчева сряда, на места обаче..."}
{"url": "http://www.bnews.bg/article/241225-barekov_bezkompromisno_programata_na_badzhak_tv_btv_wc_novini_tarkane_na_taloncheta_i_turski_seriali", "text": "\n Печално известните едни и същи лица-гости, празната програма и нищонеказването на баджак телевизията стана повод евродепутатът Николай Бареков да напише с ирония какво съдържа програмата за деня на Баджак Тв (БТВ). \r\n\r\n *Публикуваме без редакторска намеса. \r\n\r\n Програмата на Баджак Тв (БТВ) за днес: \r\n\r\n 07:00 Бедните да го духат и Тази сутрин с водещ Хекимян Антон  \r\n08:00 Баджак шоу с гост Джамбазки (абонамент) \r\n10:00 Предиобед с Деси Банова по чехльо \r\n12:00 Новини от Сарая (МС) \r\n13:00 Прогноза за времето в град Банкя \r\n13:05 “Малката булка”, индийски за живота на Р. Плевнел. \r\n15:00 “Шива се завръща”, индийско кино, 1234 серия \r\n16:00 “Шефкет излезе от затвора”турско кино, 308 серия \r\n17:00 Время - новини от МС, WC и от Крим с Волен Сидеров  \r\n17:30 “На четири Усти”, публицистична свирка на В.Симеонов \r\n18:00 Търкане на талончета - Национална Диария \r\n19:00 Новини от МС, WC и Западните Балкани \r\n\r\n 19:30 Талончета и търкане до посиране от Нац. Диария \r\n\r\n 20:00 “Хюрем Султан пърди от Босфора”, анадолски сериал, 3657 серия, по случай на Априлското въстание \r\n\r\n 21:00 Нощен живот - аматьорско порно от Студентски град + беседа на Каракачанов за ползата от казармата \r\n\r\n 22:30 “Как се прави”, порното продължава със дядо Слави и внучето Дриско \r\n\r\n 23:30 Новини само от WC \r\n\r\n 00:00 Дневниците на вампира, сериал за живота на политиците \r\n \n\t\t\t\t\t\t", "date": "2018.05.02", "title": "БАРЕКОВ БЕЗКОМПРОМИСНО: Програмата на Баджак Тв (БТВ): WC новини, търкане на талончета и турски сериали\r\n"}
{"url": "http://www.bnews.bg/article/241201-zhana_bergendorf_se_sabra_s_bashtata_na_sina_si", "text": "\n Животът на Жана Бергендорф се преобрази и в момента й се случва поредица от много хубави събития. \r\n\r\n С групата си „Equinox”, която се сформира най-вече заради участието в „Евровизия 2018“, не спира да жъне успехи. Universal Music предложили на музикалния състав да им издаде мини диск. В момента текат преговори по този въпрос, писа „Шоу“. \r\n\r\n Колкото до Жана, тя е претърпяла пълна промяна. Отслабнала е, но й остават още килца за сваляне. При последната й среща с журналисти е имало и такива, които са я попитали дали не е бременна, но тя категорично отрекла. \r\n\r\n Повече от година Бергендорф лекува наркотичната си зависимост и твърди, че е успяла да се изчисти. Превърнала се е в грижовна майка, а бащата на сина й напоследък не се отделя от тях. Датчанинът Стефан се появи в София и веднага започна да се шушука, че се е събрал с Жана. Причината да се разделят преди време бе именно зависимостта на певицата към марихуаната и кокаина. \r\n \n\t\t\t\t\t\t", "date": "2018.05.02", "title": " Жана Бергендорф се събра с бащата на сина си"}
