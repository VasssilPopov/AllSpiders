{"url": "http://www.bnews.bg/article/247933-pisatsite_na_wc_vitseto_simeonov_mozhe_bi_sa_chuti_glasyat_go_za_ministar_na_turizma", "text": "\n Вътрешният министър Валентин Радев, транспортният Ивайло Московски и регионалният Николай Нанков подадоха оставки заради трагедията с автобуса край Своге. Това са първите сериозни рокади в кабинета \"Борисов\" 3. Очаква се оставките да бъдат гласувани още следващата седмица. \r\n\r\n Радев, Московски и Нанков най-вероятно ще се върнат в Народното събрание като депутати, а заместниците им - Йорданка Фикирлийска, Ралица Добрева и Калин Василев си тръгват. \r\n\r\n Според източници на bTV, запознати с имената на новите министри, премиерът се колебае дали да заложи на експерти или партийци. \r\n\r\n Със сигурност в регионалното министерство няма да се върне Лиляна Павлова, а в МВР - Румяна Бъчварова. Има вероятност Павлова да бъде викната на разпит заради ремонта на фаталния път, в качеството си на бивш министър на МРРБ. \r\n\r\n Борисов обмисля Николина Ангелкова да бъде освободена от поста си министър на туризма и да поеме Министерство на транспорта, информационните технологии и съобщенията. А на нейно място да отиде вицепремиера Валери Симеонов, за да се тушира напрежението в сектора, твърдят източниците на bTV. \r\n\r\n Както BNews вече прогнозира, шумните му сръдни, че н \r\n \n\t\t\t\t\t\t", "date": "2018.08.31", "title": "Писъците на WC вицето Симеонов може би са чути: Гласят го за министър на туризма?"}
{"url": "http://www.bnews.bg/article/247931-atentat_ubiha_lidera_na_donetskata_narodna_republika_aleksandar_zaharchenko", "text": "\n Александър Захарченко, държавен глава на непризнатата от никого проруска Донецка народна република е починал вследствие на рани, получени при взрив в кафене в Донец, съобщи life.ru. \r\n\r\n Това са констатирали лекарите в болницата, където е бил откаран Захарченко. Той оглави ДНР през ноември 2014 година и преживя досега няколко опита за покушение. Заедно с него е пострадал при взрива още един човек, но неговото име не се съобщава. \r\n\r\n Според неофициална информация, взривното вещество е било в автомобил, паркиран в непосредствена близост до кафенето в Донецк. Освен Захарченко и човекът с него, има и още трима пострадали. \r\n \n\t\t\t\t\t\t", "date": "2018.08.31", "title": "Атентат: Убиха лидера на Донецката народна република Александър Захарченко!"}
{"url": "http://www.bnews.bg/article/247918-milen_tsvetkov_obrechen_na_glad_zaradi_ogromen_kredit_sadi_nova_zaradi_uvolnenieto", "text": "\n Милен Цветков се намирал в безизходица, след като неотдавна от Нова ТВ официално обявиха, че свалят предаването му от екран. Новината дошла за водещия като гръм от ясно небе, че ако няма редовна заплата всеки месец, ще закъса с вноските по кредита си. Милен имал голямо задължение към родна банка, което изтеглил преди няколко години. Тогава се нуждаел спешно от пари да подсигури обучението на голямата си дъщеря и да си създаде по-добър бит, писа „Ретро“. \r\n\r\n Месечната му вноска била четирицифрена сума, която след уволнението Цветков нямало да може да си позволи. Освен за собствените си разходи, той мислел и за тези на двете си деца. Дъщеря му е вече студентка в чужбина, като разчита за джобни и семестриални такси на татко си, а за малкия си син Боян телевизионерът плащал издръжка, откакто с майката Ивета се разделиха окончателно. \r\n\r\n Журналистът имал заделени пари за черни дни, които обаче със сигурност няма да му стигнат и до края на есента. Милен се консултирал с юристи, които видели възможност по договора му, според която да съди бившите си работодатели от Нова. \r\n\r\n На Цветков не му се искало да се стига до там, тъй като завинаги ще си затвори вратата към медията. От друга страна ако спечели делото, щял да получи доста тлъста сума, с която да реши проблемите си.  Най-интересното е, че е получил други оферти за работа, които водещият сметнал, че по естество са под нивото му и отказал. \r\n \n\t\t\t\t\t\t", "date": "2018.08.31", "title": "Милен Цветков обречен на глад заради огромен кредит! Съди Нова заради уволнението "}
{"url": "http://www.bnews.bg/article/247932-bivsh_vatreshen_ministar_podobni_ostavki_se_ochakvaha_ot_mnogo_vreme_i_to_po_drugi_povodi", "text": "\n Въобще не съм изненадан от оставките. Подобни оставки се очакваха от доста време и то по други поводи. Мисля, че става въпрос за хора, които имат пряко отношение към случая и е нормално те да се разделят с постовете си в този момент. \r\n\r\n Това каза за предаването „Хоризонт за вас“ бившият министър на вътрешните работи Емануил Йорданов. Към този, момент все още сме във фазата на предположенията от кой друг може да бъде търсена отговорност, коментира той и припомни, че единствено шофьорът на автобуса има повдигнато обвинение: \r\n\r\n „Всеки човек, който е управлявал автомобил по нашите пътища, знае, че на много места разрешена скорост е изчислена като за съветски автомобил. Разлика от 14 километра в час при опитен шофьор може да бъде някакъв особен проблем взета сама по себе си. За съжаление, практиката е такава, че каквото и нарушение да е допуснал един водач на МПС при подобен резултат, вината е и негова“. \r\n \n\t\t\t\t\t\t", "date": "2018.08.31", "title": "Бивш вътрешен министър: Подобни оставки се очакваха от много време и то по други поводи"}
{"url": "http://www.bnews.bg/article/247927-dezha_vyu_otkrili_afrikanska_chuma_po_svinete_v_s_tutrakantsi", "text": "\n Положителен е резултатът от пробите за африканска чума по свинете в провадийското село Тутраканци. Това стана ясно на пресконференция в Областна администрация във Варна. \r\n\r\n Полицейското присъствие в населеното място бе засилено във връзка със забраната за придвижването и транспорта на свине заради сигнала, свързан със съмнение за огнище на африканска чума. \r\n\r\n По сигнал за съмнение за африканска чума по свинете, Българската агенция по безопасност на храните е взела проби от заден двор в провадийското село Тутраканци. Със заповед на директора на Областната дирекция по безопасност на храните във Варна д-р Златина Димова е наложено временно ограничаване на придвижването и транспорта на свине и продукти от свински произход в 3-километровата зона от района. \r\n\r\n Това е трети случай със съмнения за африканска чума по свинете, като предишните два сигнала след съответните лабораторни изследвания показаха отрицателни за чумата резултати. Областният управител Стоян Пасев свиква спешно заседание на Областния кризисен щаб по бедствия и аварии, предаде Канал 3. \r\n \n\t\t\t\t\t\t", "date": "2018.08.31", "title": "Дежа-вю: Открили африканска чума по свинете в с. Тутраканци"}
{"url": "http://www.bnews.bg/article/247922-ti_da_vidish_desi_banova_razhda_s_astrolozhka", "text": "\n Сюблимният момент, в който Деси Банова ще роди син от Росен Плевнелиев, наближава, но синоптичката и президентът отдавна са избрали не само датата, на която младият момък ще се появи на бял свят, но и неговото име. Естествено, те се пазят в абсолютна тайна и освен тръпнещите в очакване родители, просветени са само още двама души – гинеколожката на Банова и личната й астроложка. \r\n\r\n Плевнелиев и синоптичката от Нова ТВ очакват първото си общо дете през септември. Щастливата новина разкри гордият татко в края на май, по време на церемонията по връчване на дипломи в Американския университет в Благоевград. \r\n\r\n „Средата на септември чакаме бебето. Сигурно е, че ще е момченце“, разкри той. \r\n \n\t\t\t\t\t\t", "date": "2018.08.31", "title": "ТИ ДА ВИДИШ! Деси Банова ражда с астроложка"}
{"url": "http://www.bnews.bg/article/247908-zhenata_na_boyan_petrov_se_teshi_pri_magnetichen_guru", "text": "\n С магичен гуру на алпинизма се срещна жената на Боян Петров - Радослава Ненова, пише България Днес. Почернената вдовица прелетя до Италия, за да почерпи енергия от смятания за най-велик алпинист Райнхолд Меснер, на когото се приписват чудодейни сили да изцерява болката. След като загуби мъжа до себе си, Ненова подготвила екскурзията, за да почерпи от личния опит на гуруто на алпинизма. \r\n\r\n Италианецът Меснер е първият човек, изкачил самостоятелно връх Еверест без кислороден апарат, и единственият в света, изкачил всички 14 осемхилядника. Според запознати Радослава искала да утеши мъката си след загубата на Боян и да получи вдъхновение от 73-годишния алпинист. \r\n\r\n Двамата се срещнали преди броени дни в планинския музей на Меснер в областта Брунек в Италия. Разговаряли за трагичния край на Петров, както и за битката за живот между ледените върхове. Именно по пътя към същия връх Меснер бил на косъм да загуби живота си. Едноседмичната екскурзия до Италия българката предприема заедно със сина си Явор. Ненова сподели няколко момента от срещата си с Меснер. \"Уважавам много хора, но рядко се случва да се възхищавам от някого. Времето, което прекарах с тази жива легенда, беше вълнуващо\", коментира жената на Петров. Ненова не скри, че възхищението й от Меснер е огромно и намира утеха след срещата им. \r\n\r\n Докато бе на Ботуша, Радослава се срещна и с друг легендарен алпинист - Симоне Моро. Двамата прекараха няколко часа във въздуха с хеликоптер. С негово съдействие преди месеци в издирването на Боян се включи един от най-добрите пилоти на хеликоптер. \r\n\r\n Боян Петров изчезна на 3 май т.г в опит да изкачи връх Шиша Пангма в Тибет. На 16 май 2018 г. акцията по издирването му бе прекратена. \r\n \n\t\t\t\t\t\t", "date": "2018.08.31", "title": "Жената на Боян Петров се теши при магнетичен гуру"}
{"url": "http://www.bnews.bg/article/247926-prokuraturata_protestira_puskaneto_pod_domashen_arest_na_podkupniya_nadziratel_ot_varna", "text": "\n Окръжната прокуратура във Варна внесе в Апелативния съд протест срещу определението на Варненския окръжен съд, определил вчера, 30 август 2018 г., мярка за неотклонение „Домашен арест“ на обвинения във вземане на подкуп инспектор от варненския затвор Я. Д. \r\nПрокуратурата не споделя изводите на съда, че домашният арест на инспектора може да осигури нормалния ход на разследването. Тя не съответства на високата обществената опасност на деянието, извършено от длъжностно лице. Аргументите за искането на отмяна на определението на Варненския окръжен съд произтичат от характера и начина на извършване на продължаваното престъпление по член 301, ал. 1 от НК, в съучастие с лишен от свобода и неговата съпруга като помагачи, съобщиха от държавното обвинение. \r\nПрокуратурата подробно визира в протеста си служебните задължения на обвиняемия инспектор по социална дейност и възпитателна работа в място за лишаване от свобода, който трябва да работи за поправяне, превъзпитание и коригиране на поведението на осъдените, за тяхната ресоциализация и \r\nвръщане към законосъобразен начин на живот. Съучастникът му в извършеното престъпление – осъденият на 9 години затвор за въоръжен грабеж Ф.Ф., е осъждан и за други тежки умишлени престъпления. \r\nСпоред Окръжната прокуратура във Варна съществува реална опасност Я.Д. да се укрие и да избегне реализирането на наказателна отговорност спрямо него, независимо от семейното му положение и трите му деца. Това не го е възпряло да извършва противоправни действия. Определената мярка за неотклонение от съда не ограничава в необходимата и достатъчна степен възможността затворническият инспектор да попречи на разследването и да осуети събирането на доказателства както за повдигнатото вече обвинение, така и за деянията, които ще бъдат разследвани и установявани от започналото разследване. \r\n\r\n Прокуратурата не изключва и възможността чрез незаконосъобразни методи да бъде въздействано върху лишени от свобода и техни близки, чиито данни са известни на Я.Д. и Ф.Ф. Намерени са доказателства за 68 парични превода от близки на осъдени лица, които били изпращани на съпругата на затворника \r\nМ.Ф., която също е обвиняема по делото като помагач на инспектора. \r\nПредстои по частния протест на Окръжната прокуратура във Варна срещу определението на Варненския окръжен съд, с което е взета мярка за неотклонение „Домашен арест“ на Я.Д., да се произнесе Апелативният съд \r\n \n\t\t\t\t\t\t", "date": "2018.08.31", "title": "Прокуратурата протестира пускането под домашен арест на подкупния надзирател от Варна"}
{"url": "http://www.bnews.bg/article/247928-vmro_sashto_iskat_koalitsionen_savet_za_trite_ostavki_i_te_ne_znaeli_siderov_na_stranata_na_boyko", "text": "\n  След него ВМРО също се понацупиха защо трима министри подават оставки, а те нищо не знаят. Както се оказа и шефът им  . \r\n\r\n И трите партии пак като орел, рак и щука - всеки тегли в неговата посока, доказателство, че са една измислена коалиция, само за да са във властта. \r\n\r\n Депутатът Искрен Веселинов от ВМРО заяви за БНР, че е необходим Коалиционен съвет между ГЕРБ и Обединените патриоти, на който да се изяснят обстоятелствата. \r\n\r\n Въпреки подадените три оставки Веселинов не смята, че това ще доведе до оставка на целия кабинет, но е сигурен, че е необходим по-интензивен диалог между коалиционните партньори. \r\n\r\n Подадените вече оставки на тримата министри са доста изненадващи за мен. Знаем, че често ГЕРБ решават проблеми с персонални промени. Според него обаче вината следва да бъде ясно доказана и да е персонална. Случилото се днес той определи като \"публично жертвоприношение\". Искрен Веселинов защити министър Николай Нанков, с който е работил директно и който има визия за развитието на сектора. \r\n\r\n Мисля, че нашите колеги от ГЕРБ ни дължат доста информация по темата, за да ни убедят, че този ход е правилен, защото имаше и други министерски оставки, които след това бяха оттеглени. \r\n\r\n Искрен Веселинов не знае някой от лидерите на Обединените патриоти да е бил уведомен. Депутатът от ВМРО все пак заяви, че не отхвърлят правото на ГЕРБ да сменят министрите си. \r\n\r\n Също че не е уведомен предварително, но е знаел за евентуални оставки потвърди и председателят на ПГ на ОП Волен Сидеров. Лидерът на \"Атака\" обаче не е изненадан от случилото се и според него ходът на Борисов е правилен. Според него това няма да доведе до проблеми в управляващата коалиция. \r\n\r\n Освен това Волен Сидеров защити правото на министър-председателя да сменя министри. Според Сидеров и няма нужда, а и възможност в момента са се събира спешен коалиционен съвет: \"В случая става дума и за министри от квотата на ГЕРБ, така че няма как да има претенции от Обединените патриоти.\" \r\n\r\n Относно твърдението на вицепремиера Валери Симеонов, че е нарушено коалиционното споразумение, Сидеров коментира, че колегата му \"проявява излишна нервност\", тъй като в споразумението няма текст, според който Борисов да е задължен да обсъжда оставките: \r\n\r\n \"Не смятам, че трябва да се прави някаква драма от това, че не сме се събрали като Коалиционен съвет. Телефонна връзка имаме, уведомяваме се и няма никакъв проблем. Не виждам причини за недоволство\". \r\n\r\n \"Три оставки не могат да взривят управляващата коалиция\", изтъкна още Волен Сидеров. \r\n \n\t\t\t\t\t\t", "date": "2018.08.31", "title": "ВМРО също искат коалиционен съвет за трите оставки, и те не знаели, Сидеров на страната на Бойко"}
{"url": "http://www.bnews.bg/article/247930-vanshnite_ministri_v_evrosayuza_sa_protiv_promyana_na_granitsata_mezhdu_kosovo_i_sarbiya", "text": "\n Промяна на границата между Косово и Сърбия може да дестабилизира района. Това смятат министрите на външните работи от Евросъюза. \r\n\r\n На срещата си във Виена част от дипломатите не скриха страха си от преначертаване на картата на района, който все още страда от кървавото наследство на бивша Югославия. Сръбският президент и колегата му от Косово обявиха, че корекции на границата могат да бъдат обсъдени на преговори с посредничеството на Евросъюза. Според сръбския външен министър Белград иска компромис. \r\n\r\n „Сърбия е решена да постигне компромис между Прищина и Белград, защото това ще увеличи стабилността в региона и ще отвори нашия път към членство в Европейския съюз. Но все още не сме сигурни кога това ще се случи”, каза външният министър Ивица Дачич. \r\n\r\n „Не смятаме, че дискусията за размяна на територии между Косово и Сърбия е подходяща. Мислим, че ще отвори много стари рани сред хората и затова сме много скептични”, поясни  министърът на външните работи на Германия Хейко Маас. \r\n \n\t\t\t\t\t\t", "date": "2018.08.31", "title": "Външните министри в Евросъюза са против промяна на границата между Косово и Сърбия"}
{"url": "http://www.bnews.bg/article/247921-kmetat_na_burgas_zatvori_saksa_biych_sled_masovo_sbivane_v_zavedenieto", "text": "\n Кметът на Бургас Димитър Николов отне е разрешението за удължено работно време на нощния бар \"Сакса бийч\". \r\n\r\n Решението е взето след масово сбиване между клиенти в заведението. Инцидентът е станал на 29 август около 2.00 часа. \r\n\r\n Целта на рестрикцията е да се предотврати извършването на нови нарушения и престъпления. Заповедта на кмета идва след писмо от директора на Областната дирекция на МВР старши комисар Калоян Калоянов с подробности за масовото сбиване, в което са участвали повече от 10 мъже. \r\n\r\n При сбиването сериозно са пострадали двама посетители. Причинени са им телесни повреди, по случая е образувано досъдебно производство. В писмото се посочва още, че е имало осем сигнала за нарушаване на нощната тишина, в които се съобщава за силна музика от заведението, предимно в петък и събота. \r\n\r\n Бар \"Сакса бийч\" е временен преместваем обект с три дървени стени, открит откъм плажната ивица 24 часа в денонощието. \"От страна на лицата, стопанисващи заведението, не се предприемат мерки за затваряне на обекта откъм плажа през нощта, което е предпоставка за нарушения на разпоредения пропускателен режим и превишаване нивото на шума след 22.00 часа\", каза Димитър Николов. \r\n\r\n На управителя на заведението са съставени четири протокола за предупреждение, като до настоящия момент собствениците на обекта не са предприели мерки за отстраняване на нарушенията, предаде Офнюз. \r\n \n\t\t\t\t\t\t", "date": "2018.08.31", "title": "Кметът на Бургас затвори \"Сакса бийч\" след масово сбиване в заведението"}
{"url": "http://www.bnews.bg/article/247919-razsekretiha_razgovori_mezhdu_klintan_i_eltsin", "text": "\n Сайтът на библиотеката на Бил Клинтън разсекрети повече от 1000 документа, свързани с отношенията между Русия и САЩ през 90-те години на миналия век. В тях има стенограми от преговори между първия руски президент Борис Елцин и американския му колега Бил Клинтън. \r\n\r\n Два са особено интересните акценти в документите. Според една от стенограмите от 8 септември 1999 година, Елцин разказал на Клинтън подробно защо се е спрял на Владимир Путин за свой приемник. \r\n\r\n \"Трябваше ми доста време, за да обмисля кой би могъл да стане следващ президент на Русия. В края на краищата се натъкнах на Владимир Путин, изучих биографията му, връзките и интересите му и разбрах - това е надежден човек\", казва Елцин. \r\n\r\n Според него, Путин леко установява контакт с хората и е висококвалифициран. \r\n\r\n Елцин предупредил Клинтън да не се допускат комунистите в Русия отново да вземат властта. \r\n\r\n \"Половината от тези хора са фанатици, те могат да разрушат всичко. Те ще отменят границите между републиките от бившия СССР, искат да върнат Крим в състава на Руската федерация и предявяват претенции и за Аляска, което ще доведе до война\", казва Елцин. \r\n \n\t\t\t\t\t\t", "date": "2018.08.31", "title": "Разсекретиха разговори между Клинтън и Елцин"}
{"url": "http://www.bnews.bg/article/247895-parvata_sapruga_na_ivan_laskin_eksploatira_zhenite_si_izpi_tsyal_apartament_profuka_mi_spestyavaniyata", "text": "\n „Питайте Иван Ласкин дали някога е платил и лев издръжка на мен или на дъщеря ни Люба. Сама съм я отгледала, издържала съм я в училище и сега в университета”. Това проплака десетилетие след раздялата си с актьора първата му съпруга Мирослава Гогова.  Скромната дама не обича да афишира драматичната си раздяла с „Васко да Гама от село Рупча”, но се притеснява, че настоящата половинка на актьора Александра Сърчаджиева я очаква нейната нелека съдба, писа \"Таблоид\". \r\n\r\n „Ванката е голям философ и моралист на думи, но само на думи. Истината е, че аз бях тази, която го издържаше. Май сега става същото и с втората му съпруга”, вайка се Мира пред приятелки. Гогова разказва, че само в разстояние на три години благоверният ѝ изпил до стотинка всички пари, получени от продажбата на нейна наследствена гарсониера в центъра на София.  \r\n\r\n Мирослава опитвала и от нежността, и от чепатия нрав на Иван. Тя също е актриса, но не е лице от светските хроники. За разлика от бившия ѝ мъж и настоящата му интимна партньорка, Мира, както я наричат колегите, предпочита да страни от медиите. Тя упорито избягва публичните изяви, защото не иска никой да я съжалява, че е прелъстена и изоставена без пукната пара.  \r\n\r\n Историята на Иван и Мирослава започва преди почти 20 години. Тогава те все още са студенти в НАТФИЗ. За разлика от Гоговска обаче Ласкин е звезда, натрупал е слава с ролята си в 6-серийния детски филм „Васко да Гама от село Рупча“. Колежките от театралната академия го ухажват, но той не им отвръща с чувства. Погледът му все е насочен към скромната и непретенциозна Мирослава.  \r\n\r\n Минават няколко години. Разочарован от мизерията в театъра, Иван се захваща с телевизия. Започва да прави детското предаване „Спукано гърне“, като там осигурява роля и на половинката си. Някои зрители сигурно дори я помнят – сгъващата всякакви оригами и апликации за малчуганите Мира. Най-мрачните времена за Гоговска настъпват през 2006-а, когато Иван среща Александра Сърчаджиева.  \r\n\r\n След като стартира новата си връзка, Ласкин си стяга багажа и дим да го няма от семейното гнездо, което свил с Мирослава. Без всякакво смущение той оставя сами жена си и щерка им, която по това време вече е ученичка. Както повечето „отчаяни съпруги“ и Гоговска претендира за солидна издръжка. Иван не удовлетворява претенциите на експоловинката си, като се позовава на скромния си щат в театъра. Наричаният сполучливо „Паласкин” от Евгени Минчев хитрец се разминава със смешна сума от няколко десетки лева на месец.   \r\n\r\n Останала без мъжко рамо, Мирослава е принудена да се изхранва само от ролите си. И тъй като няма привилегията да е канена в комерсиални продукции и шоу програми по телевизията, едва връзва двата края със заплатата си от т.нар. частна театрална работилница „Сфумато“. Мизерията е тотална, но Гогова избягва да се оплаква. \r\n \n\t\t\t\t\t\t", "date": "2018.08.31", "title": "Първата съпруга на Иван Ласкин: Eксплоатира жените си, изпи цял апартамент, профука ми спестяванията! "}
{"url": "http://www.bnews.bg/article/247924-nay_mnogo_intsidenti_s_gazovi_butilki_v_slivensko", "text": "\n Инцидентите с газови бутилки за битови нужди са зачестили през последните три месеца в област Сливен. Това съобщи началникът на Регионалната дирекция „Противопожарна безопасност и защита на населението“ главен инспектор Владимир Демирев. Причината за инцидентите е зареждане от нерегламентирани места и неизправни бутилки. \r\n\r\n Препълването на газовите бутилки за битови нужди е основната причина за инцидентите. Главен инспектор Демирев коментира, че в повечето случаи бутилките се зареждат на газ станции за автомобили, а не на регламентираните места, където има кантари. \r\n\r\n “По правило бутилките се пълнят до 80% от техния обем, а това в обикновените газ станции няма как да стане. Това става само с теглене на специализираните такива места“, каза Демирев. \r\n\r\n Той коментира още, че през последните два месеца на територията на Сливенска област са възникнали общо 142 пожара, като за същия период на миналата година пожарите са били 328, предаде БНР. \r\n \n\t\t\t\t\t\t", "date": "2018.08.31", "title": "Най-много инциденти с газови бутилки в Сливенско"}
{"url": "http://www.bnews.bg/article/247923-kmetat_na_svoge_da_kazhe_koy_e_vazlozhitelyat_i_izpalnitelyat_na_mantinelata_na_patya_svoge_sofiya", "text": "\n Областно пътно управление - София изиска от кмета на Своге информация кой е възложителят и изпълнителят на монтираната мантинела на пътя Своге - София в урбанизираната територия на града, съобщиха от пресцентъра на АПИ. Това е участъкът от водостока, при които стана тежкия пътен инцидент до моста над река Лесковдолска. Поставената ограничителна система в тази отсечка не е отразена в проекта за рехабилитацията на второкласния път и екзекутивните чертежи. \r\n\r\n Според Правилника за прилагане на Закона за пътищата в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания. \r\n\r\n За повишаване безопасността на движение в участъка от 28 август т. г. скоростта на движение в участъка е намалена от 40 км/ч на 30 км/ч. Данните от трафик камерите показват, че въпреки ограничението на скоростта и поставените пътни знаци шофьорите карат с 30% по-висока скорост от допустимата. \r\n \n\t\t\t\t\t\t", "date": "2018.08.31", "title": "Кметът на Своге да каже кой е възложителят и изпълнителят на мантинелата на пътя Своге-София"}
{"url": "http://www.bnews.bg/article/247907-niki_iliev_pokaza_novata_si_lyubima", "text": "\n След развода със Саня Борисова Ники Илиев показа, която е единствената жена в живота му. Слуховете за тайна връзка с актрисата Даяна Ханджиева не спират, но режисьорът даде да се разбере, че има само една принцеса в живота му.  И това е кучето му. \r\nКрасивата кафява лабрадорка има щастието да бъде обичана и разхождана от един от най-желаните мъже в България, пише „България днес”. Кучето бе отглеждано и от Саня, докато двойката беше заедно все още. Според клюкарите двамата още не могат да се разберат при кого от тях ще остане породистото животно. По всяка вероятност двамата или ще си делят грижите за него, или Илиев ще го задържи при себе си за постоянно. \r\n \n\t\t\t\t\t\t", "date": "2018.08.31", "title": "Ники Илиев показа новата си любима"}
{"url": "http://www.bnews.bg/article/247916-bolt_sbadna_mechtata_si_na_zeleniya_teren", "text": "\n Световният рекордьор в спринта на 100 и 200 метра Юсейн Болт най-после осъществи голямата си мечта - да запише дебют във футбола. Светкавицата от Ямайка влезе като резерва в 71-ата минута за австралийския \"Сентрал коуст маринърс\" в приятелската среща с аматьорски отбор. \r\n\r\n Болт бе бурно аплодиран от над 10 000 зрители, но не успя да впечатли с отиграванията си. Той се появи в игра при резултат 6:0, а в крайна сметка срещата завърши 6:1. \r\n\r\n Спринтьорът заяви пред \"Фокс спортс\", че се е насладил на дебюта си, но добави, че все още се нагажда към изискванията за подготовката във футбола. \r\n \n\t\t\t\t\t\t", "date": "2018.08.31", "title": "Болт сбъдна мечтата си на зеления терен"}
{"url": "http://www.bnews.bg/article/247920-izvanredno_valeri_simeonov_hvarlya_vinata_za_svoge_na_shofyora_i_napuska_koalitsiyata", "text": "\n Тоалетното вице започна все повече да си изпуска нервите и да си мисли, че командва цялата държава. Освен това стана по-сърдит дори и от премиера. Щом нещо не е по неговата, започват сръдните и заплахите. \r\n\r\n След оставките на тримата министри на ГЕРБ Николай Нанков, Валентин Радев и Ивайло Московски Симеонов обяви, че партията му НФСБ решава дали да остане във властта. WC  министърът е насрочил Национален изпълнителен комитет, който ще се проведе утре. \r\n\r\n „Решаваме какво ще правим оттук-нататък и дали ще продължаваме да участваме в управлението“, посочи пред Фокус Симеонов. \r\n\r\n \"Оставките абсолютно не са съгласувани с нас и не само тези оставки, а доста оставки вече. Не съм казвал коалиционен съвет, тъй като отдавна коалицията не функционира\", обясни той. Това е сигурната истина, която най-накрая след купища лъжи как работят безпроблемно излезе от устата на Симеонов. \r\n\r\n \"Трябва да си идиот, за да смяташ, че с подаването на тези оставки се решава някакъв проблем. Тези хора нямат абсолютно никаква вина за това, че шофьорът не си е вършил работата и е блял настрани. Само на изключително ограничено мислещи хора не е ясно, че катастрофата е в резултат на шофьорска грешка. Това не означава, че няма дефекти по повърхността на пътното платно, но да се прехвърля всичко на това, просто е идиотско. Основната вина, заявявам го пред цялата държава, е на шофьора, на никой друг. Там същият са минали над 70 автобуса, защо другите не са се обърнали. Цялата тази история беше толкова глупаво подведена и то от медиите, и като гледам как премиера с лека ръка уволнява хора, които имат достойнство, професионална кариера и качества, просто не виждам докъде ще стигне държавата“, заяви още Валери Симеонов. \r\n\r\n Той досега така или иначе е известен с това, че се тръшка за всяко нещо на премиера  - за плана \"Пирин\" също, и всеки път плаши с напускане на коалицията. Вероятно иска отново нещо, за да притиска ГЕРБ по този начин, за да получи нещо за себе си, а не защото го интересува държавата и нейното състояние. Може и да се опитва да получи някое от трите освободени министерски места за свои хора.  \r\n\r\n Или Бойко дава министерско кресло на Симеонов, или Симеонов проваля правителството.  \r\n \n\t\t\t\t\t\t", "date": "2018.08.31", "title": "ИЗВЪНРЕДНО: Валери Симеонов хвърля вината за Своге на шофьора и напуска коалицията"}
{"url": "http://www.bnews.bg/article/247915-valcho_arabadzhiev_e_arestuvan_pri_aktsiya_na_spetsprokuraturata", "text": "\n Синът на Ветко Арабаджиев - Вълчо, е сред 10-имата задържани тази сутрин при акцията на Специализираната прокуратура в столичния хотел \"Маринела\", съобщава \"24 часа\". \r\n\r\n Както стана ясно по-рано, разследващите претърсват и изземват документи за данъчни престъпления освен в \"Маринела\" и пловдивския хотел \"Марица\", чиито собственици са семейство Арабаджиеви. \r\n\r\n Вълчо бил изненадан, докато спял в \"Маринела\", след като снощи открил заведение. Засега арестът му е за 24 ч. Той обаче може да бъде удължен от прокурор, ако му бъдат повдигнати обвинения. \r\n\r\n , но те от началото на август не са в България и не са задържани. \r\n\r\n     \r\n \n\t\t\t\t\t\t", "date": "2018.08.31", "title": "Вълчо Арабаджиев е арестуван при акция на Спецпрокуратурата?"}
{"url": "http://www.bnews.bg/article/247905-riton_atakuvat_kavarna_s_grandiozen_kontsert_no_otkazvat_midena_goshtavka", "text": "\n След края на рок ерата в Каварна, настана време и за поп. \r\n\r\n Местната управа ангажира най-дълго задържалия се дует на роднатат поп сцена, \"Ритон\", за празника на града - 2 септември, когато дуетът ще изнесе голям концерт на Централния площад. \r\n Тъй като последната голяма изява на \"Ритон\" в града е от преди 4 години по време на кметуването на Цонко Цонев-Кметъла, местните явно се вълнуват от визитата на Катя и Здравко. В мерака си да ги посрещнат по запомнен начин, гстоприемни каварненци засипали звездите с покани да ги черпят на софра в мидената ферма \"Дълбока\", видя ПИК в страницата на \"Ритон\" във \"Фейсбук\". \r\nНаложило се администраторите любезно да отклоняват покана след покана, тъй като графикът на дуета не им позволявал да останат за по-дълго в Каварна. \"Благодарим на всички, които ни писахте с покани Катя и Здравко да ви гостуват в Мидената ферма. Начина, по който описвате как бихте искали да ги посрещнете на отрупани с морски дарове трапези, изкушава. За жалост обаче графикът на \"Ритон\" е много натоварен. Затова престоят им в Каварна ще бъде кратък - едва няколко часа. Въпреки това Катя и Здравко ще ви заредят с вълнуващи емоции и незабравими спомени на Централния площад, където само и единствено за вас ще изпълнят златните си хитове и песните от новия албум \"Златен Ритон\", пишат админите. \r\nИз Каварна и до днес се разнася като виц предисторията на последния концерт на ритонците в бившата рок столица. Кметъла се принудил да ги ангажира за изява на женския празник на 8 март, след като съгражданите му се надигнали срещу \"жиците\" с \"Кмете, стига с тоя рок. Искаме \"Ритон\". \r\nДокато Цонко Цонев бе градоначалник, из местните сцени гастролираха предимно рок и метъл банди. \r\n \n\t\t\t\t\t\t", "date": "2018.08.31", "title": "Ритон атакуват Каварна с грандиозен концерт, но отказват мидена гощавка "}
{"url": "http://www.bnews.bg/article/247913-napadenie_s_nozh_v_amsterdam", "text": "\n Двама души бяха ранени при инцидент с намушкване на оживената централна гара на Амстердам днес сутринта, като нападателят е ранен след прострелване, съобщи холандската полиция, цитирана от агенция Франс прес. \r\n\r\n Според местна телевизия атаката станала след спор. \r\n\r\n „Заподозреният бе прострелян след инцидент с намушкване на централната гара в Амстердам“, обяви полицията в Туитър. \r\n\r\n Не е известно все още дали инцидентът е свързан с тероризма. Полицията заяви, че мотивите на нападателя са неизвестни, а по-късно написа в Туитър, че „проверява всички сценарии“. \r\n\r\n В началото полицията намекна за евакуиране и затваряне на гарата за жп трафик, но по-късно уточни, че не е имал пълна евакуация, като само две платформи били затворени за пътници. \r\n\r\n Нападателят, който бил въоръжен с нож, и другите двама ранени са настанени в болница, но подробности за състоянието им не бяха съобщени. \r\n\r\n Очевидец заявил пред местна телевизия, че нападателят бил мъж на 30-40 години. \r\n\r\n Смята се, че една от жертвите е млад чужденец, който бил ранен в ръката. \r\n \n\t\t\t\t\t\t", "date": "2018.08.31", "title": "Нападение с нож в Амстердам!"}
{"url": "http://www.bnews.bg/article/247900-v_radev_nagal_do_posledno_podavame_ostavki_zashtoto_taka_pravim_v_gerb_no_nie_personalno_ne_sme_vinovni", "text": "\n \"Поемаме политическата отговорност за катастрофата край Своге, защото така постъпваме в ГЕРБ. Може да нямаме персонална вина, но ние сме лицата на министерствата, които не са се справили достатъчно добре, за да предотвратят ситуацията.\" \r\n\r\n Това заяви пред журналисти в министерски съвет вече бившият вътрешен министър Валентин Радев, който заедно с ексрегионалния министър Николай Нанков дадоха брифинг след като депозираха оставките си при премиера Бойко Борисов. Транспортният министър Ивайло Московски също е подал оставка, но както посочи колегата му Нанков, той е в болнични и не се появи в Министерски съвет. \r\n\r\n \"Още в неделя след срещата изявихме готовност да поемем политическа отговорност. Поехме този морален ангажимент, като ръководители на министерствата. В началото на седмицата заявих, че нашата основна цел е справедливостта максимално бързо да дойде на дневен ред. Ще съдействаме и занапред, за да може следствието да приключи работа най-справедливо\", коментира Нанков. \r\n\r\n Те обясниха, че оставките се забавили с пет дена, защото е трябвало да се съберат всички необходими документи за следствието, така че всичко да е на светло.  \r\n\r\n \"Днес премиера каза стига толкова, подавайте оставки, каквото сте предали, сте предали на разследващите\", обясни Радев. Той отказа да носи лично каквато и да било вина и обясни, че имало под него хора, които не са си свършили работата както трябва. \r\n\r\n Нанков бе малко по-конкретен и поясни, че е вярно, че тримата ръководят тези министерства, но координацията и комуникацията между ведомствата им не била необходимото ниво по случая с трагедията край Своге. \r\n \n\t\t\t\t\t\t", "date": "2018.08.31", "title": "В.Радев нагъл до последно: Подаваме оставки, защото така правим в ГЕРБ, но ние персонално не сме виновни!"}
{"url": "http://www.bnews.bg/article/247917-prokuraturata_iska_postoyanen_arest_za_podkupniya_politsay_ot_silistra", "text": "\n Окръжната прокуратура в Силистра внесе искане в Силистренския окръжен съд за определяне мярка за неотклонение на привлечения като обвиняем старши разследващ полицай К.У, взел подкуп от разследвано лице. Прокуратурата настоява за най-тежката процесуална мярка за неотклонение – задържане под стража, на обвинения за престъпление по член 302, т. 1 от НК. Съдебното заседание е насрочено за днес, 31 август, в Силистренския окръжен съд. \r\n\r\n Предстои прокуратурата  да внесе в съда и искане за отстраняване на старши разследващия полицай от работа. \r\n\r\n К.У., който е с над 10 години стаж в системата, поискал дар 500 лева и приел 300 лева от разследваното лице, срещу което водел наказателно производство. Подкупът бил поискан, за да издейства отмяна на мярката „Забрана за напускане на страната“ и за да снеме  криминалистическа регистрация. На 29 август 2018 г. непосредствено след вземане на подкупа в служебния си кабинет в ОД на МВР разследващият е бил задържан за срок до 24 часа. \r\n\r\n Разследването срещу старши полицая е възложено на следовател от Окръжния следствен отдел към Окръжната прокуратура в Силистра. \r\n\r\n   \r\n \n\t\t\t\t\t\t", "date": "2018.08.31", "title": "Прокуратурата иска постоянен арест за подкупния полицай от Силистра"}
{"url": "http://www.bnews.bg/article/247901-dzhuliana_gani_pohapva_zdravoslovno_zaedno_s_mazha_si", "text": "\n Джулиана Гани и новата й любов – фитнес инструкторът Илиян Найденов поддържат отличната си физическа форма с тренировки във фитнеса, но залагат и на здравословното хранене. Отскоро атрактивната двойка се храни само със здравословните и вкусни менюта, приготвяни от food mood. \r\n\r\n „Ежедневието ни е доста забързано и нямаме достатъчно време сами да си приготвяме храната, затова се доверихме на food mood, които се грижат за балансираното ни дневно меню и ни доставят винаги прясно приготвени вкусотии\", споделя Джулиана Гани. \r\n\r\n \r\n \n\t\t\t\t\t\t", "date": "2018.08.31", "title": "Джулиана Гани похапва здравословно заедно с мъжа си "}
{"url": "http://www.bnews.bg/article/247902-prokuraturata_ima_interes_i_kam_semeystvo_arabadzhievi_sled_aktsiyata_v_hotelite_marinela_i_maritsa", "text": "\n 10 души са задържани за 24 часа след акция на спецпрокуратурата за укриване на данъци в хотелите \"Маринела\" в София и \"Марица\" в Пловдив. Следователи са намерили 150 хил. лв. с неясен произход. Около 60 хил. лв. са били скрити в кутия за обувки. Фамилията на Ветко Арабаджиев, която държи хотелите, също е обект на разследване. \r\n\r\n Това съобщи заместник - главният прокурор Иван Гешев, съобщи Дир.бг. \r\n\r\n Интерес за прокуратурата представляват трима членове от семейство Арабаджиеви, които от началото на август не са в България и заради това не са задържани. \r\n\r\n \"Към момента все още се провеждат действия по разследването. Текат множество претърсвания и изземвания на територията на различни адреси и МПС-та в София и Пловдив. Собственикът на хотела, ако използвам думата \"собственик\", по официални данни, от началото на август месец не се намира в страната заедно с хора от семейството си. Обект на разследване за извършени престъпления са и това лице, хора от семейството му, както и управители и собственици на различни фирми\", допълни Гешев. \r\n\r\n На въпрос дали 10-мата задържани са служители на Ветко Арабаджиев, Гешев отговори: \"Не само. Това са и лица, които нямат формална връзка с фирми, собственост или контролирани от посоченото от вас лице, но които са използвани според разследването за това фирми, контролирани от един кръг лица да приспадат разследващ се данъчен кредит. Поставени лица на различни фирми, които не би следвало да имат нещо общо с това лице и официалните негови фирми\". \r\n\r\n Ако говорим за евентуални обвинения за пране на пари, защото към момента няма привлечено в качеството на обвиняем нито едно лице, насоката на разследването е, че е извършено пране на пари като престъплението е данъчно такова, което не изключва да има обвинение и в посока организирана престъпна група. \r\n\r\n От 7 часа сутринта разследващи са влезли да претърсват стаи в хотелите, преправени на офиси и да изземват документи, уличаващи ги за данъчни престъпления. \r\n\r\n Разследва се престъпна група, която е действала от началото 2018 г. досега. \r\n\r\n До края на деня ще стане ясно на кого ще бъдат повдигнати обвинения за укриване на данъци. \r\n \n\t\t\t\t\t\t", "date": "2018.08.31", "title": "Прокуратурата има интерес и към семейство Арабаджиеви след акцията в хотелите \"Маринела\" и \"Марица\""}
{"url": "http://www.bnews.bg/article/247903-bivsh_shef_na_api_sled_razpita_ne_chuvstvam_nikakva_vina_za_katastrofata_kray_svoge", "text": "\n След два часа и половина в националното следствие бившият шеф на Агенцията Дончо Атанасов, който все още е член на УС на АПИ, заяви, че не чувства вина за инцидента край Своге в събота. В сградата на следствието все още е предшественикът на Атанасов на този пост - Лазар Лазаров. \r\nЛазар Лазаров и Дончо Атанасов пристигнаха в следствието около 10.00 часа. Разпитът на Лазаров продължава и към момента, а Атанасов вече си тръгна. На излизане той опроверга информациите, че ще му бъдат повдигнати обвинения. Атанасов заяви, че Агенцията е свършила всички дейности, които е трябвало, по обезопасяване на пътя край Своге и не разполагала с много механизми да накара фирмата изпълнител да отстрани дефектите по пътя. \r\nПо думите му превишаването на скоростта в участъка на катастрофата било средно с 30-40 на сто от всички превозни средства. \r\n  \r\nАтанасов допълни, че не вижда никакви пропуски в работата на АПИ, а отговорност за качеството на асфалта носи консултантът по договора и строителният надзор, предаде Дарик. \r\nВчера в следствието бяха разпитани и вече министър Николай Нанков, който по-рано през деня в петък обяви, че е депозирал оставката си. В четвъртък на разпит в следствието се яви и настоящият шеф на пътната агенция Светослав Глосов, както и служители на АПИ. Глосов заяви, че фаталният участък край Своге не е присъствал в годишния списък с участъците с повишена концентрация на катастрофаи, който КАТ изготвя и праща на АПИ, въпреки че преди това е имало сигнали от местния полицейски началник. Към момента единствено шофьорът на автобуса Григор Григоров е привлечен като обвиняем за трагедията. \r\n \n\t\t\t\t\t\t", "date": "2018.08.31", "title": "Бивш шеф на АПИ след разпита: Не чувствам никаква вина за катастрофата край Своге!"}
{"url": "http://www.bnews.bg/article/247910-stolichna_obshtina_tvoryat_absurd_sled_absurd_s_remonta_na_graf_ignatiev", "text": "\n Експерти от СО допускат изграждане на бетонно съоръжение за подземно разполагане на съдове за битови отпадъци, силови кабели без защитни канали под пътното платно и шахти за подземни кабели върху пътното платно на улица \"Луи Леже\", сигнализира председателят на групата на БСП в СОС Калоян Паргов \r\n\r\n Управляващите в Столична община творят абсурд след абсурд в сагата с ремонта на ул. \"Граф Игнатиев\" в София. Това коментира лидерът на БСП - София и председател на групата на социалистите в СОС Калоян Паргов. В края на работния ден в сряда той, заедно с експерти, направи инспекция на ремонтните работи по централната улица в София. А след това се срещна с граждани, живеещи на ул. \"Луи Леже\", която е пряка на ул. \"Граф Игнатиев\". Хората сигнализираха за неправилно и нерегламентирано изграждане на бетонно съоръжение за подземно разполагане на съдове за битови отпадъци и се оплакаха от безотговорно отношение на органите, които трябва да дадат решение на техния проблем. Гражданите са крайно недоволни, че сигналите им са прехвърляни от институция на институция и в крайна сметка нищо не се случва по проблема им. \r\n\r\n \"Оказа се, че около 18,00 часа на строителния обект - ул. \"Граф Игнатиев\" - няма работници, коментира Калоян Паргов. - Живеещите в кооперациите по улицата споделиха впечатления, че не тече особено напрегнат строително-ремонтен процес. Логично това поставя въпроса за крайните срокове и буди съмнение у гражданите, че те ще бъдат спазени\". \r\n\r\n По повод изграждането на бетонното съоръжение за подземно разполагане на съдове за битови отпадъци на ул. \"Луи Леже\" Калоян Паргов получи от гражданите папка с документи с цялата им кореспонденция по проблема с отговорните институции. \r\n\r\n \"Случаят изобщо не е сложен, но за сметка на това е, меко казано, абсурден, коментира той. - На ул. \"Луи Леже\" има една жилищна кооперация, магазини и два входа за автомобили към двора на 6-о ОУ \"Граф Игнатиев\". В този участък досега не са разполагани съдове за битови отпадъци. Те са били в зоната на ул. \"Граф Игнатиев\". А самата ул. \"Луи Леже\" е \"синя зона\" и живеещите в кооперациите си плащат годишен абонамент за паркиране там. По проект бетонното съоръжение е предвидено да бъде изградено от източната страна на улицата, откъм оградата на училищния двор. Според отговор на Евгени Крусев, в кадастъра не са били отбелязани подземни кабели, които са под пътното платно от тази страна. По тази причина в заповедната книга проектантът нанася промени и бетонното съоръжение е изградено върху пътното платно в западна посока, на не повече от три метра от входовете на жилищните кооперации. Освен това не е предвидена връзка с канализация и отмиване на евентуални отпадъчни води от битови отпадъци. Опитът с изградени такива съоръжения показва, че в резултат на експлоатацията им има миризми и отпадъци извън заложените съдове, което може да доведе дори до плъзване на различни зарази. Изобщо не е ясно това бетонно съоръжение за отпадъци как ще бъде затваряно и нивелирано, как ще бъде изолирано от повърхности води, дори при миене на улицата, колкото и рядко да става това. Друг абсурд е изграждането на две шахти за подземните кабели, които също са разположени на пътното платно, а върху тях не би трябвало да има автомобилно движение, както и преминаване под уличното платно на окабеляване, без изграждането на защитни канали. В момента кабелите са положени в PVC тръби, които ще се спукат още при полагането на настилките“. \r\n\r\n Според Калоян Паргов, ако бетонното съоръжение за подземно разполагане на съдове за битови отпадъци, и двете шахти за подземни кабели останат по този начин на уличното платно, почти сигурно ще бъде възпрепятстван подходът на специализираните автомобили като камионите за събиране на боклук, линейка и пожарна, например, до жилищните кооперации и до входовете на училището. \r\n\r\n \"Гражданите ни показаха отговори от различни институции на техните жалби. За мен тези отговори са напълно формални. Институциите за пореден път си прехвърлят отговорността. В крайна сметка обаче, голямата отговорност е на управляващите в Столична община, коментира още Калоян Паргов. - Затова настоявам заместник-кметът по транспорта Евгени Крусев, проектантът и надзорът на обекта да докладват в специализираните комисии на СОС още на първите заседания, които предстоят преди редовната сесия на 13-и септември. Очаквам да чуя от тях набелязани възможни решения на този проблем. Според експертите, с които бяхме на срещата с гражданите в сряда, подобно съоръжение за подземно разполагане на съдове за битови отпадъци може да бъде изградено в зоната на пресечката на ул. \"Граф Игнатиев\" и ул. \"Луи Леже\" от северната страна върху тротоара и така да бъде разрешен този проблем\". \r\n \n\t\t\t\t\t\t", "date": "2018.08.31", "title": "Столична община творят абсурд след абсурд с ремонта на \"Граф Игнатиев\"!"}
{"url": "http://www.bnews.bg/article/247904-bsp_ima_pravitelstvena_kriza_zadalzhitelni_sa_ostavkite_na_tsacheva_i_porozhanov_kade_otiva_lilitu_pavlova", "text": "\n БСП вижда правителствена криза в днешните оставки. Днес трима възлови министри от правителството на стабилността си отиват. Това заяви Кирил Добрев на брифинг. \r\n\r\n Не сме изненадани от оставките, намираме ги за доста закъснели, подчерта той. В днешните оставки Кирил Добрев вижда признание за провала на десет годишната политика на рязане на лентички. \r\n\r\n Левицата обаче иска още оставки. Задължителна е оставката на правосъдния министър Цецка Цачева и на министър Порожанов, настоява Добрев. \r\n\r\n Търсела се работа на Лиляна Павлова. Говорело се, че ще се връща в МРРБ или ще стане транспортен министър. Добрев предположи, че сега се правел опит тя да бъде \"изпрана\" и заедно с Лазар Лазаров да бъдат върнати в МРРБ и АПИ, съответно. \r\n\r\n Затова от Позитано 20 предлагат Павлова да стане МВР министър. След Румяна Бъчварова всеки можел да е министър на вътрешните работи. \r\n\r\n Камилите се сменят, керванът си върви, обясни Кирил Добрев. Керванът обаче се ръководел от един човек - Бойко Борисов. Единственият изход от тази политическа криза е оставка на цялото правителство, според БСП. \r\n\r\n Левицата ще подкрепи оставките в пленарна зала и няма да държи министрите на сила. \r\n\r\n БСП свиква извънредно заседание на ПГ на БСП в понеделник, за да реши какви действия ще предприеме през новия политически сезон. Според Кирил Добрев МВР министърът е можел да затвори пътя, на който стана зверската катастрофа. \r\n\r\n Защо Росен Плевнелиев не е привикан в следствието, попита Кирил Добрев. Той като строителен министър е обявил обществената поръчка. Къде е Лиляна Павлова, защо не е в следствието, защо не я разпитват, недоумява социалистът. Тя е пуснала пътя с акт 16 през 2016, по думите му.  \r\n\r\n Червените питат още има ли връзка между политици и строителни фирми, предаде News.bg. \r\n \n\t\t\t\t\t\t", "date": "2018.08.31", "title": "БСП: Има правителствена криза, задължителни са оставките на Цачева и Порожанов! Къде отива ЛилитУ Павлова?"}
{"url": "http://www.bnews.bg/article/247906-lazar_lazarov_bez_obvinenie_sled_4_chasa_razpiti_chuvstva_se_nevinen", "text": "\n Когато излязат всички резултати във връзка с пътя край Своге, тогава ще се направят констатации за отговорности и вина. Това каза на излизане от Националната следствена служба бившият шеф на АПИ инж. Лазар Лазаров. \r\n\r\n На въпрос дали все още е в качество на свидетел, той отговори, че е така. „Отговорих на всички въпроси, които бяха зададени. Правова държава сме, за това са компетентните органи – следствие, прокуратура, съд. Има достатъчно хора, които да се занимават със случая, така че нещата ще бъдат доведени до край“, коментира той и посочи, че обемът на информация е огромен. \r\n\r\n Инж. Лазаров отказа да отговори на въпрос дали по негово време е бил подписан договорът с фирмата изпълнител за изграждане на пътя Своге – София, съобщава \"Фокус\". „Държавната приемателна комисия е съгласно закона за устройство на територията, нейните действия са разписани във всички наредби. Тя е независим орган, излиза с Акт 16, на база на който се издава разрешението за ползване - всичко е кристално ясно и регламентирано“, каза още той. „Когато излязат всички резултати, тогава ще се направят констатации за отговорности и вина“, каза още инж. Лазаров. \r\n\r\n Той обясни, че е минавал по участъка, на който се е случил инцидентът, и отговори, че хиляди коли минават от там на ден, което значи, че завоят се взима без проблем. Инж. Лазаров обясни, че е станал председател на УС на АПИ в средата на септември 2011 г. „Другата информация можете да си я проверите“, коментира той.   \r\n  \r\n \n\t\t\t\t\t\t", "date": "2018.08.31", "title": "Лазар Лазаров без обвинение след 4 часа разпити, чувства се невинен"}
{"url": "http://www.bnews.bg/article/247914-chasten_samolet_katsna_v_trevata_na_burgaskoto_letishte", "text": "\n Частен руски самолет кацна извънредно в тревната площ на бургаското летище. На място веднага е пристигнал медицински екип и две пожарни. \r\n\r\n Инцидентът е станал около 14:00 ч. Аеропланът, собственост на бизнесмен, се озовал в тревата веднага след приземяването си. Нещо обаче се объркало и самолетът (Чесна S-680 – модел) се озовава в тревните площи, съобщава \"Флагман\". \r\n\r\n За щастие скоростта му при кацането не е била много голяма и не се е стигнало до сериозен инцидент. \r\n\r\n По първоначална информация в самолета не е имало пътници – в него бил само екипажът, съставен от пилот, помощник пилот и стюард. Те не са пострадали. \r\n\r\n Временно полетите от летище \"Бургас\" бяха спрени, докато авариралият самолет не бъде изтеглен. \r\n \n\t\t\t\t\t\t", "date": "2018.08.31", "title": "Частен самолет кацна в тревата на Бургаското летище!"}
{"url": "http://www.bnews.bg/article/247894-seksapilnata_liya_si_napravi_brazilsko_dupe_v_turska_klinika_a_posle_umrya_v_strashni_maki_snimki_18", "text": "\n Сексапилната 29-годишна Лия Кеймбридж реши да си направи „бразилско дупе” и липосукция на корема в турска клиника в Измир. \r\n\r\n Британката, която е майка на три деца, се насочила към тази операция, тъй като се притеснявала, че след като е родила толкова деца фигурата й се е развалила и наред с увисналото коремче и дупето й се е смъкнало. \r\n\r\n Самата операция минала добре, но после започнали страшни усложнения. Това разкри годеникът й – 31-годишният Скот Франкс, с който са заедно от повече от десет години. \r\n\r\n „Планирахме сватба, а сега трябва да организирам погребението й”, сподели съкрушеният й партньор, който разказа за ужаса, през който са преминали заради на пръв поглед безобидната разкрасителна процедура. \r\n\r\n Лия платила близо 3000 британски паунда за операцията в турската естетична клиника. Но веднага след операциите за лифтинг и „бразилско дупе” получила три инфаркта.  Още по темата и снимки  \r\n \n\t\t\t\t\t\t", "date": "2018.08.31", "title": "Сексапилната Лия си направи „бразилско дупе” в турска клиника, а после умря в страшни мъки (СНИМКИ 18+)"}
{"url": "http://www.bnews.bg/article/247899-tsetska_izvanredno_stana_bezkompromisna_sled_kato_izgarmyaha_trima_neyni_kolegi_nakaza_piyan_nadziratel_blasnal_dete", "text": "\n След трите оставки в кабинета, поискани естествено от премиера, Цецка Цачева демонстрира завидна дееспособност. След като стана ясно, че  , от правосъдното министерство изпратиха съобщение до медиите: \r\n\r\n \"Във връзка с трагичен инцидент на 30.08.2018 г., при който около 20,30 часа на пътя между пазарджишките села Ивайло и Сарая надзирател от затвора в Пазарджик при пътен инцидент с личен автомобил извън работно време причини смъртта на 16-годишно дете, ви информираме, че Министерство на правосъдието е безкомпромисно към подобни инциденти. \r\n\r\n Надзирателят незабавно е отстранен от длъжност и срещу него е образувано дисциплинарно производство от Главна дирекция \"Изпълнение на наказанията“.  Той е задържан от органите на МВР и срещу него се води разследване. \r\n\r\n Министерство на правосъдието изказва искрените си съболезнования на близките на починалото дете.\" \r\n \n\t\t\t\t\t\t", "date": "2018.08.31", "title": "Цецка извънредно стана безкомпромисна, след като изгърмяха трима нейни колеги - наказа пиян надзирател, блъснал дете"}
{"url": "http://www.bnews.bg/article/247898-bosiya_spira_gladnata_stachka_porachah_si_parviya_chay_s_med", "text": "\n Николай Колев - Босия прекратява гладната си стачка, обяви той в блога си.  \r\n\r\n \"Вместо да постъпят умно и далновидно и да освободят лицето Ивайло Московски преди да възникнат такива сериозни протести и усложнения за властта, те се заинатиха като подпийнали селски ергени, когато си мерят... Така или иначе те избраха ролята на Бай Ганьо от вица с пиратите\", написа Босия.  \r\n\r\n \"Битката продължава! Поръчах си първия чай с малко медец. \r\n\r\n Оттук-нататък продължаваме да разчистваме МТИТС от престъпниците и да разтурим това престъпно Народно събрание!\", обяви гладувалият 81 дни Николай Колев - Босия.  \r\n \n\t\t\t\t\t\t", "date": "2018.08.31", "title": "Босия спира гладната стачка: Поръчах си първия чай с мед"}
{"url": "http://www.bnews.bg/article/247896-piyan_nadziratel_ubi_dete_na_pat_v_pazardzhishko", "text": "\n 16-годишно момче е починало на място, след като е било блъснато от лек автомобил на пътя между пазарджишките села Ивайло и Сарая в четвъртък вечерта. \r\n\r\n Зад волана на колата седял надзирател от затвора в Пазарджик. Проверка с дрегер, извършена на от отзоалите се на сигнала полицейски екипи, показала, че мъжът е шофирал с 1.56 промила алкохол в кръвта. \r\n\r\n Инцидентът станал, докато група деца с велосипеди се прибирали към Сарая. Автомобилът на служителя на правосъдното министерство ударил последното дете в колоната. \r\n\r\n Окръжната прокуратура в Пазарджик е сезирана по случая, а виновникът за смъртта на детето е задържан.   \r\n \n\t\t\t\t\t\t", "date": "2018.08.31", "title": "Пиян надзирател уби дете на път в Пазарджишко"}
{"url": "http://www.bnews.bg/article/247893-ek_shte_predlozhi_da_ne_se_smenya_chasovoto_vreme_i_da_ostanem_na_lyatnoto", "text": "\n Европейската комисия (ЕК) ще предложи още днес на територията на Европейския съюз да се премахне практиката на смяна на часовото време, като идеята е за постоянно да се запази лятното часово време. Това заяви председателят на Европейската комисия Жан-Клод Юнкер пред германската телевизия „Це Де Еф” (ZDF). \r\n\r\n „Направихме допитване до общественото мнение по въпроса. То протече от началото на юли до средата на август. Милиони хора отговориха на въпросите. Те са на мнение, че в бъдеще трябва да остане за постоянно лятното часово време и ние ще направим това\", каза Юнкер. \r\n \n\t\t\t\t\t\t", "date": "2018.08.31", "title": "ЕК ще предложи да не се сменя часовото време и да останем на лятното"}
{"url": "http://www.bnews.bg/article/247889-mis_silikon_zahvarli_zadrazhkite_v_noviya_klip_na_nansi_kakvo_kaza_za_vlizaneto_si_vav_vip_bradar_video", "text": "\n След плъзналите слухове, че Виктория Петрова е сред участниците в новия сезон на ВИП Брадър, красавицата опроверга мълвата. \r\n\r\n „Действително имах среща с продуцентите, но няма да участвам в предаването, поне няма да е в този сезон“, поясни силиконката. \r\n\r\n Вики взе участие в клипа на младата попфолк звезда Нанси „All inclusive”. Красавицата се вихри в лентата заедно с екстравагантен чернокож младеж, приятел на Нанси. Изпълнителката не крие и близкото приятелство с Виктория, която на драго сърце прегърнала идеята да се снима в „All inclusive”. Там двете хубавици поделят мъжа в общи, страстни кадри. Видеото вижте  \r\n \n\t\t\t\t\t\t", "date": "2018.08.31", "title": "Мис Силикон захвърли задръжките в новия клип на Нанси + какво каза за влизането си във ВИП Брадър (ВИДЕО)"}
{"url": "http://www.bnews.bg/article/247881-andzhelina_dzholi_se_prevarna_v_razvalina_tezhi_edva_34_5_kg", "text": "\n Американската актриса Анджелина Джоли е пред пълно физическо изтощение заради бракоразводното дело с Брад Пит. Джоли почти не се храни и теглото й е достигнало критичните 34,5 килограма, пише Star, позовавайки се на свой източник. „В емоционален и физически план Джоли се е превърнала в пълна развалина, намира се пред колапс\", казва той. Според някои данни, актрисата се „храни” само с течности, заради което кожата й е увиснала, а костите й са станали много чупливи. Джоли и Пит се разделиха през септември 2016 година след 10 години съвместен живот. Двамата имат шест деца, три от които са осиновени. \r\n  \r\n \n\t\t\t\t\t\t", "date": "2018.08.31", "title": "Анджелина Джоли се превърна в развалина, тежи едва 34,5 кг."}
{"url": "http://www.bnews.bg/article/247897-tezhko_prestaplenie_sadyat_8_balgari_v_germaniya_za_grupovo_iznasilvane_na_13_godishno_momiche", "text": "\n В германския град Вупертал започва дело за групово изнасилване на 13-годишно момиче. \r\n\r\n Обвиняеми по делото са 8 непълнолетни българи на възраст между 14 и 17 години, съобщи германският вестник \"Билд\". \r\n\r\n Делото се гледа при закрити врата и засилени мерки за сигурност. \r\n\r\n Според обвинението българите изнасилили малолетното момиче в гориста местност на югозападния град Фелберт. Момчетата пресрещнали момичето, когато то се прибирало от плувен басейн. Тогава обвиняемите я завлекли в гората и я изнасилили. Действията им били спрени от минаваща през гората жена. \r\n\r\n Всичките момчета са от български произход, но в съдебната зала на регионалния съд в Вупертал днес ще се явят само 6 от тях. \r\n\r\n След извършването на престъплението две от момчетата избягали и се върнали в България със семействата си. Те обаче са арестувани и ще бъдат съдени отделно. \r\n\r\n От държавното обвинение в Германия са категорични, че има солидни доказателства за вината на момчетата, включително и видеозапис, направен от един от българите. \r\n\r\n Вината им се доказвала и от ДНК-проби, взети от 13-годишното момиче, както и от показанията на жената, която ги прекъснала. \r\n\r\n Момчетата обаче не са направили самопризнания. Поради това адвокатът на момичето е заявил, че тя е на път да направи изявление пред съда, въпреки тежкото си психологическо състояние. \r\n \n\t\t\t\t\t\t", "date": "2018.08.31", "title": "ТЕЖКО ПРЕСТЪПЛЕНИЕ! Съдят 8 българи в Германия за групово изнасилване на 13-годишно момиче"}
{"url": "http://www.bnews.bg/article/247891-intsident_tsisterna_se_preobarna_na_patya_sofiya_varna", "text": "\n Цистерна се преобърна на пътя София - Варна, в отсечката между Брестница и Български извор, сигнализира зрител на NOVA. \r\n\r\n Заради инцидента движението в района беше временно затруднено. \"Пътна полиция\" регулира трафика до изтеглянето на цистерната. \r\n \n\t\t\t\t\t\t", "date": "2018.08.31", "title": "ИНЦИДЕНТ! Цистерна се преобърна на пътя София - Варна "}
{"url": "http://www.bnews.bg/article/247892-nasred_krizata_s_katastrofite_borisov_se_zahvana_s_kinoto", "text": "\n Насред кризата с катастрофите Борисов се захвана с  киното! \r\n\r\n Група продуценти, начело с Евтим Милошев, Нико Тупарев и Магърдич Халваджиян, изненадващо излязоха от Министерски съвет час преди да бъде обявена оставката на тримата министри Валентин Радев, Николай Нанков и Ивайло Московски. \r\n\r\n Явно по време на правителствена криза, проблемите с киното излизат на дневен ред, а тези, че някой не си е свършил кадърно работата и загиват хора е капка в морето. \r\n\r\n Оказва се, че те са били при премиера, за да поискат бонуси за чуждите продуценти, каквито има във всички съседни държави. Затова и те предпочитали и да снимат в чужбина, а не у нас. Продуцентите са поискали въпросните бонуси по никакъв начин да не засягат субсидиите за българското кино.  Те са заявили своите искания и се очаква да бъдат обсъждани с ресорния министър Боил Банов. \r\n\r\n Не е ли редно с ресорния министър да бъдат обсъждани въпроси свързани с качеството на пътищата у нас, за да се предодвратят инциденти, като този с автобуса- ковчег от миналата неделя. Културното развитие на страната също е важен въпрос, но не и по време, когато държавата се тресе от ред други проблеми, които трябва да бъдат на първо четене в дневния ред. За съжаление, обаче се оказва, че те изостават доста назад в него. \r\n\r\n Срещата на премиера Борисов с тримата продуценти идва насред правителствена криза, пред която е изправена властта. Както съобщихме по- рано днес, министър- председателя Бойко Борисов е останал изключително гневен след трагедията на пътя Своге, отнела живота на 17 души. Премиерът е поискал оставката на трима министри, които да пряко отговорни за случилото се през изминалия уикенд. \r\n \n\t\t\t\t\t\t", "date": "2018.08.31", "title": "Насред кризата с катастрофите Борисов се захвана с... киното!"}
{"url": "http://www.bnews.bg/article/247887-mayka_na_dete_autist_pretarpyalo_nasilie_v_uchilishte_nabira_sredstva_za_lechenieto_mu", "text": "\n Майка на дете с аутизъм, претърпяло насилие в училище, събира пари, за да го изпрати на лечение в чужбина. За Ана-Мария ви разказахме през 2014 г. Тогава родителите  й алармираха, че момичето е станало жертва на сексуално посегателство от страна на учител. По това време момичето беше ученичка в 6-и клас в помощно училище в София. Майка й Радосвета Николова разказа, че е взела дъщеря си без бельо от училище. По случая започна разследване.   \r\n\r\n „Делото обаче беше прекратено. Всички събрани документи и доказателства за нарушения в училището останаха глас в пустиня”, каза Радосвета пред камерата на „Здравей, България”. \r\n\r\n Жената е категорична, че състоянието на дъщеря й се е влошило изключително много след случая с посегателството. \r\n\r\n „Почти година и половина отказваше да излезе от вкъщи, засили се автоагресията й, появи се и желание да напада хора, особено мъже”, споделя майката. \r\n\r\n От година насам тя води кореспонденция с различни клиники в САЩ, които заявили, че могат да помогнат на Ана-Мария. Семейството дори пътувало отвъд Океана за едноседмична програма, която струвала 3500 долара. Американски специалисти от две клиники във Вашингтон се съгласили да изготвят обща програма за подобрение състоянието на момичето. \r\n\r\n „Въпросните болници са най-добрите в поведенческа терапия на аутисти. За завършване на лечението са ни необходими 30 000 долара”, казва Радосвета. Към момента, чрез кампания в социалните мрежи, са дарени 5300 лева. \r\n\r\n Ана-Мария трябва да започне 8-седмичната програма през ноември. Ако желаете да помогнете за лечението й, може да преведете средства по следната банкова сметка: \r\n\r\n \"Първа инвестиционна банка\" АД \r\n\r\n IBAN: BG29FINV91501316792743 \r\n\r\n BIC: FINVBGSF \r\n\r\n Титуляр: Ана-Мария Росенова Симеонова \r\n \n\t\t\t\t\t\t", "date": "2018.08.31", "title": "Майка на дете аутист, претърпяло насилие в училище, набира средства за лечението му"}
{"url": "http://www.bnews.bg/article/247888-karakachanov_ni_chul_ni_vidyal_za_ostavkite_pravi_se_na_udaren_ot_viena", "text": "\n Вицепремиерът и военен министър Красимир Каракачанов научи от ПИК, че премиерът е поискал оставките на трима министри- Радев, Нанков и Масковски. \r\n\r\n “Не е обсъждано, но истината е, че аз съм от два дена във Виена на една конференция и още не съм се прибрал. Вие за пръв път ме информирате. Не мога да коментирал нещо, което сега чувам. Трябва да говоря с премиера, преди да коментирам.” \r\n\r\n По- рано вицепремиерът Валери Симеонов заяви пред ПИК, че това е недопустимо и нарушение на коалиционното споразумение. Това Каракачанов коментира с думите: \r\n\r\n “Вижте, Валери Симеонов си е в София. Аз от сряда съм във Виена. Нито съм коментирал с Валери Симеонов, нито с Борисов, нито с който и да било.” \r\n \n\t\t\t\t\t\t", "date": "2018.08.31", "title": "Каракачанов ни чул, ни видял за оставките! Прави се на ударен от Виена..."}
{"url": "http://www.bnews.bg/article/247880-krisko_se_prebi_s_motor", "text": "\n Рапърът Криско падна от мотор по време на снимките на новия си клип, който тепърва предстои да излезе. \r\nИзпълнителят се ожали на многобройните си почитатели. „При заснемането  на видеото към новата ми песен, паднах от мотор“, написа той. Към написаното има и кадър, на който си личат две малки рани на лицето. За по-малко от 24 часа снимката събра 16 000 харесвания и стотици коментари от негови фенове, които с нетърпение очакват новото парче. \r\nЗасега не е ясно кога ще излезе клипът. Само до преди дни Криско се бе отдал на заслужена почивка и побърза да се похвали, че за първи път е натрупал толкова хубав тен, пише „Телеграф“.   \r\n \n\t\t\t\t\t\t", "date": "2018.08.31", "title": "Криско се преби с мотор"}
{"url": "http://www.bnews.bg/article/247890-ima_samneniya_za_afrikanska_chuma_u_nas", "text": "\n Нов случай със съмнение за африканска чума у нас – БАБХ проверява смъртта на няколко прасета в провадийското село Тутраканци. \r\n\r\n Преди няколко дни в една къща умират три прасета – две майки и едно мъжко. От кметството веднага подават сигнал в Здравната служба. Хората в селото обаче не вярват, че става въпрос за африканска чума – според тях прасетата са умрели от прехранване. \r\n\r\n Умрелите свине за собственост на председателя на местната кооперация, който не беше открит за коментар. \r\n\r\n В цялото село има едва 30-тина прасета. В момента е наложена временна забрана за придвижване и транспорт на свине и продукти от свински произход в трикилометрова зона от района. \r\n\r\n Полицията проверява всички влизащи и излизащи от селото автомобили. Първите резултати от пробите трябва да излязат днес следобед. \r\n\r\n Това е третият случай със съмнение за африканска чума у нас. В предишните два резултатите от пробите бяха отрицателни. \r\n \n\t\t\t\t\t\t", "date": "2018.08.31", "title": "Има съмнения за африканска чума у нас"}
{"url": "http://www.bnews.bg/article/247858-preslava_pokaza_korema", "text": "\n Бременната Преслава все още разпуска на морето, в очакване на първия си наследник. Певицата очаква момченце и направо сияе, но въпреки това прави всичко възможно, за да скрие коремчето си. \r\nЗа радост на феновете и светските хроникьори бъдещата майка гордо позира по плажна рокля, разкривайки наедрелия си корем. Няма спор—бременната Преслава изглежда в страхотна форма и само наедрялото й коремче я издава, че скоро ще роди. \r\nПевицата доста време предпочиташе да крие тази част от тялото си, най-вече от суеверие. Тя дори конец на ръката против уроки и като цяло спазва цял набор от бабини съвети, само и само да предпази бебето от лоши очи, пише „България днес”. Младата майка трябва да даде живот на първородния си син в началото на другия месец. И въпреки напредналата си бременност тя се наслаждава на плажа и на последните дни ваканция \r\n \n\t\t\t\t\t\t", "date": "2018.08.31", "title": "Преслава показа корема"}
{"url": "http://www.bnews.bg/article/247886-zemetresenie_v_gartsiya_ot_5_1_po_rihter", "text": "\n Земетресение в Гърция с магнитуд 5,1 по Рихтер е регистрирано тази сутрин към 10 ч. местно време. \r\n\r\n То е на дълбочина 10 км и е на 232 км североазападно от Атина в близост до Лариса и Неохорион. \r\n\r\n До момента няма данни за жертви или разрушения. \r\n \n\t\t\t\t\t\t", "date": "2018.08.31", "title": "Земетресение в Гърция от 5,1 по Рихтер"}
{"url": "http://www.bnews.bg/article/247885-shte_poemat_politicheska_otgovornost_borisov_poiska_tri_ministerski_ostavki_zaradi_katastrofata_kray_svoge", "text": "\n Трима министри, отговорни за катастрофата край Своге, при която загинаха 17 души, да си подадат оставките, е поискал премиерът Бойко Борисов тази сутрин. \r\n\r\n С постовете си ще се разделят  вътрешният министър Валентин Радев, транспортният Ивайло Московски и регионалният Николай Нанков. И тримата още в неделя сутрин след катастрофата са заявили, че са готови да понесат политическа отговорност.  Това е станало на свикване на спешно от Борисов заседание на Министерски съвет. \r\n\r\n \r\n \n\t\t\t\t\t\t", "date": "2018.08.31", "title": "ЩЕ ПОЕМАТ ПОЛИТИЧЕСКА ОТГОВОРНОСТ! Борисов поиска три министерски оставки заради катастрофата край Своге!"}
{"url": "http://www.bnews.bg/article/247884-mladi_hora_organizirat_kulinaren_bazar_za_da_spasyat_tsarkva", "text": "\n Млади хора от Ямбол събират средства за спасяването на най-старата църква в града. Те организират кулинарен базар, а средствата даряват за ремонт на храма. \r\n\r\n Не е ясно кога започва историята на този храм, но вероятно е от XVII век .Помни се годината, в която дарители го издигат отново. Така от далечната 1884 г. църквата „Света троица” в Ямбол не е ремонтирана. \r\n\r\n Росица Димова разказва, че когато за пръв път прекрачила прага на църквата това променило живота ѝ завинаги. „Още с влизането разбрах, че това е моето място. За мен този храм е спокойствието, което не намирам никъде другаде”, казва тя. \r\n\r\n Преди месеци младата жена преживяла тежка операция и открила спасителната сила на вярата. Заедно с приятели организирали благотворителен базар и дарили парите за ремонт на църквата. \r\n\r\n От първия кулинарен базар събрали 2600 лева. Купуват продуктите сами и приготвят домашна храна. „Седмица преди началото на базара започваме да се приготвяме със заготовки, с продукти, а ден преди самия базар и вечерта преди базара започваме да приготвяме храната”, разказва Васко Стоянов. \r\n\r\n В църквата „Света Троица” приемат инициативата като надежда за спасение. „Това е тяхната вяра, която са наследили от своите родители, баби, дядовци и не са я прекъснали”, казва отец Желю. \r\n\r\n Само за ремонт на покрива са нужни над 10 000 лева. Благотворителният базар е в неделя. \r\n \n\t\t\t\t\t\t", "date": "2018.08.31", "title": "Млади хора организират кулинарен базар, за да спасят църква"}
{"url": "http://www.bnews.bg/article/247852-monika_valerieva_s_golo_poslanie_kam_filip_pleyn", "text": "\n Моника Валериева надмина всички. Реши да се съблече чисто гола през нощта на гръцки плаж и да тича по него, докато някой я снима. Брюнетката качи видео в социалната мрежа, на което хвърля всичките си дрехи и остава само по бижута. Тя започва да тича, докато операторът на видеото тича по нея. Голото дупе на плеймейтката се подрусва, а тя пък решава да се покаже още повече, заставайки в профил, за да изпъкне и пищната й силиконова гръд, пише Блиц. \r\n\r\n Под видеото тя написа: \"Не можеш да забравиш! Няма значение къде ще отидеш, твоето тяло може да посети много различни страни... сърцето ти обаче ще е на едно и също място. Казвам това не защото съм егоцентрична, казвам го от опит. Единственият начин да забравиш е сърцето ти да е готово за нова любов. Винаги ще ме помниш!\" Мнозина заподозряха, че тези думи са насочени не към друг, а към самият Филип Плейн, с когото имаха краткотрайна авантюра. Дано обаче модния дизайнер да я е разбрал какво има предвид, защото все пак моделката пише на български, а не на английски. Иначе остава само с голата визитка на изгората си. Снимките вижте  \r\n  \r\n \n\t\t\t\t\t\t", "date": "2018.08.31", "title": "Моника Валериева с голо послание към Филип Плейн "}
{"url": "http://www.bnews.bg/article/247882-94_godini_ot_konchinata_na_legendarniya_todor_aleksandrov", "text": "\n 94 години от кончината на Тодор Александров ще бъде отбелязана в Благоевград. Той е член на Централния комитет на ВМРО и легендарен водач на организацията. \r\n\r\n С ритуал по полагане на венци и цветя пред паметника на революционера благоевградската общественост и местната организация на ВМРО ще се поклонят пред войводата, уточнява БНР. \r\n\r\n С името на Тодор Александров са свързани най-героичните страници от борбите за освобождение на Македония и Одринско от османско иго. \r\n\r\n Големият македонски българин е убит на 31 август 1924 година в Пирин планина над село Сугарево, където и до днес се намира гробът на Тодор Александров. \r\n\r\n На 2 септември ВМРО организира поход поклонение до лобното му място, където ще бъде отслужена и заупокойна молитва.  \r\n \n\t\t\t\t\t\t", "date": "2018.08.31", "title": "94 години от кончината на легендарния Тодор Александров"}
{"url": "http://www.bnews.bg/article/247849-radina_chervenova_aut_ot_novinite_na_bnt_ne_iska_da_chue_za_pensiya", "text": "\n Радина Червенова обмисля да сдаде поста на водеща на новините в БНТ. Но причината не е във възрастта ѝ, която предполага съвсем скоро да я пенсионират, а защото иска да прави собствено предаване през уикенда, писа „Уикенд“. \r\n\r\n Идеята на неостаряващата новинарка била шоуто ѝ да няма нищо общо с досегашната ѝ работа в нюзрума, а дава по-различен поглед над събитията с анализи, коментари и любопитни интервюта. То щяло да е по нейна лична концепция и да се прави от екип, който сама е избрала. За предаването си предпочитала часовете преди обяд, когато се правят най-високите рейтинги в събота и неделя. Проблемът обаче бил, че искала да измисли нещо оригинално, което не е правено досега в България, а напоследък телевизиите буквално бълват сутрешни предавания, които са наполовина публицистика, наполовина лайфстайл. „Тя иска да измисли нещо, което другите да имитират”, твърдят колеги на Червенова.  \r\n\r\n Преди време водещата дори била изготвила подробна концепция за свое предаване и го представила на тогавашното ръководство на БНТ. Проектът бил одобрен, но в последния момент се оказало, че няма пари за него. Сега подобен гаф няма едва ли ще стане, тъй като шеф на телевизията е съпругът на Радина – Коко Каменаров. Тя обаче се притеснявала, че може да тръгнат приказки, че предаванто е в ефир само заради мъжа ѝ.  \r\n\r\n Въпреки това се очаква съвсем скоро да смени новините с далеч по-лека за гледане програма през уикенда. Шоуто най-вероятно ще се излъчва в събота преди обед с начален час 10.30 – веднага след „Денят започва”. Ако следва графика за пенсиониране на НОИ, водещата, която тази година стана на 60 години, би трябвало да се оттегли от работното си място след година. Тя обаче нямала никакво намерение да излиза в пенсия, въпреки че зад гърба ѝ в БНТ вече обсъждали, че е крайно време да го направи. Водещата все още се чувствала работоспособна и нямала търпение да смени нюзрума с по-уютно студио и любопитни гости.  \r\n\r\n Червенова има опит във всякакви тв формати, така че едно предаване в съботния преди обед няма да ѝ се опре. Говори се, че Радина нямала нищо против да води и в неделя. Тогава обаче върви предаването на Мира Добрева, която поне за момента е непоклатима в националната телевизия. Наскоро русокосата водеща се похвали, че е подписала договор за нов, осми поред сезон, на своето неделно шоу „Денят отблизо”. То се завръща в ефир на 16 септември.  \r\n \n\t\t\t\t\t\t", "date": "2018.08.31", "title": "Радина Червенова аут от новините на БНТ, не иска да чуе за пенсия "}
{"url": "http://www.bnews.bg/article/247878-spetsprokuraturata_vleze_v_hotelite_marinela_i_maritsa", "text": "\n Специализираната прокуратура извършва следствени действия в офиси в столичния хотел „Маринела“ и в пловдивския хотел „Марица“. \r\n\r\n Офисите са ползвани от физически и юридически лица. Процесуално-следствените действия са в рамките на образувано досъдебно производство за организирана престъпна група, създадена с цел избягване на плащане на данъчни задължения в големи размери, чрез подправяне на данъчни документи, съобщиха от обвинението. \r\n\r\n Установено е, че в периода 2017 – 2018 г. реални търговски дружества са подправяли счетоводните си регистри, като в тях са включвали фактури от типа „липсващи търговци“. Тези фактури са осчетоводявани под контрола на организираната престъпна група и по този начин се е избягвало плащането на данъчни задължения по смисъла на Закона за ДДС. \r\n\r\n Установено е също, че в периода 2016 – 2018 г. са били извършвани финансови операции и е прикриван произход на имущество, придобито чрез тежко умишлено престъпление. \r\n\r\n Действията по разследването са възложени на следователи от Следствения отдел към Специализираната прокуратура.  \r\n \n\t\t\t\t\t\t", "date": "2018.08.31", "title": "Спецпрокуратурата влезе в хотелите Маринела и Марица"}
{"url": "http://www.bnews.bg/article/247879-ostava_tezhko_sastoyanieto_na_tri_zheni_v_pirogov_postradali_pri_intsidenta_kray_svoge", "text": "\n Няма промяна в състоянието на трите жени, настанени в „Пирогов” след автобусната катастрофа край Своге, който са в тежко състояние на апаратна вентилация. Това съобщиха от лечебното заведение. \r\n\r\n Една от настанените в спешния институт жени беше изписана вчера. \r\n\r\n На пета жено от пострадалите, настанени в „Пирогов” предстои следващата седмица операция на гръбначния стълб. Рано е още да се говори за изписване, уточниха от болницата. \r\n \n\t\t\t\t\t\t", "date": "2018.08.31", "title": "ОСТАВА ТЕЖКО СЪСТОЯНИЕТО НА ТРИ ЖЕНИ в „Пирогов”, пострадали при инцидента край Своге!"}
{"url": "http://www.bnews.bg/article/247877-slavi_trifonov_kalna_se_ne_vzimam_opiati_bivshe_chenge_zaplashvalo_che_shte_mu_podhvarli_zabraneni_veshtestva", "text": "\n Мълвата, че Слави е зависим от опиатите, се носи от поне 15 години в родния шоубизнес. Самият Трифонов признава, че и той е чувал този слух, но няма никаква представа как се е появил той, научи HotArena. \r\n\r\n Дългия се кълне, че никога през живота си не е употребявал кокаин или каквато и да било друга дрога, а хора от екипа му потвърждават, че шефа им е заклет трезвеник. \r\n\r\n Преди 4 години в „Шоуто на Слави” шоуменът направи сензационно разкритие, че се е страхувал да не му подхвърлят наркотици. Слави получавал предупреждения, че е взет на мушка от спецслужбите по времето на Иван Костов, но не обръщал внимание на сигналите. „Целта очевидно е била да бъда дискредитиран и да ми излезе име на наркоман”, предполага Дългия.  \r\n\r\n   \r\n\r\n Той бил във фитнес зала, когато непознат човек го заговорил. Представил се за бивш служител на МВР. Мъжът, който бил доста добре облечен, му казал, че му се готви провокация, да го спрат с колата и да му подхвърлят наркотици. \r\n\r\n   \r\n\r\n „Между другото, аз често съм чувал слухове, че съм наркоман. Което винаги ме е изумявало. Аз и кафе не пия, камо ли алкохол или каквито и да било стимуланти. Плюс това един човек, който ползва наркотици, той има ясни психически и чисто визуални отклонения от един момент нататък. Ако бях наркоман, щеше да ми е проличало”, казва Слави. В биографичната си книга „За мен е чест”, шоуменът се изповядва пред главния си сценарист на „Шоуто на Слави” и е отделил отделено специално внимание на мълвата, че шмърка кокаин. \r\n\r\n   \r\n\r\n   \r\n\r\n Слуховете се носят от години, но през 2005 г. плъзва мълвата, че от редовна употреба на бял прах носа му е изтънял и той си е инсталирал златна ноздра. Такава публикация се появява и на първа страница на несъществуващия днес вестник „Папарак”, който в крайна сметка бе осъден за клевета от Трифонов.  \r\n\r\n   \r\n\r\n „Реших обаче да си направя всякакви изследвания, за да докажа, че не съм наркоман и не ползвам дрога. Взимаха ми проби откъде ли не, ходих в Пловдив в психодиспансера заедно с всички наркомани на метадонова диета. Те ме питаха момчетата там: „Ти кат’ нас ли си?”, викам: „Бе, не съм, пък и в крайна сметка к’во значи „кат’ нас ли си?”, нали, вие трябва да се лекувате”. После един доктор ми вкара 20 сантиметра сонда в носа, с камера, за да види имам ли златна ноздра”, описва живописно Слави проучванията. \r\n\r\n В крайна сметка той доказва с прецизни лабораторни изследвания, че никога не е ползвал наркотици. \r\n\r\n   \r\n\r\n   \r\n \n\t\t\t\t\t\t", "date": "2018.08.31", "title": "СЛАВИ ТРИФОНОВ: Кълна се, не взимам опиати! Бивше ченге заплашвало, че ще му подхвърли забранени вещества"}
{"url": "http://www.bnews.bg/article/247875-osadiha_balgarin_za_krazhba_ot_bankomati_vav_frantsiya", "text": "\n Българин е осъден във Франция за кражба на пари от банкомати с фалшиви карти, съобщава френски сайт. \r\n\r\n 45-годишният Пламен Абрашев е осъден на четири години затвор, от които една условно. \r\n\r\n Разследването е започнало през февруари 2016 г., когато Пощенската банка в град Руан е сигнализирала в полицията за множество съмнителни тегления на пари от нейни банкомати. Засегнати са десетки хора, от чиито сметки са изтеглени суми между 300 и 500 евро. \r\n\r\n Абрашев е бил задържан през юни миналата година на парижкото летище Роаси на връщане от България. \r\n\r\n В апартамента му са намерени над 2500 празни банкови карти, скимиращи устройства и друга техника за копиране на банкови данни. \r\n \n\t\t\t\t\t\t", "date": "2018.08.31", "title": " ОСЪДИХА БЪЛГАРИН за кражба от банкомати във Франция"}
{"url": "http://www.bnews.bg/article/247883-rusiya_zapochva_mashtabno_voennomorsko_uchenie_v_sredizemno_more", "text": "\n Мащабно военноморско учение започва Русия днес в Средиземно море. В маневрите ще вземат участие 30 кораба и 25 самолета. \r\n\r\n По време на учението ще се разработват задания за борба с подводници. Ще се включат и стратегически бомбардировачи. \r\n\r\n Руското министерство на отбраната заяви, че ученията са планови и всички държави в региона са уведомени предварително. \r\n\r\n Маневрите съвпадат с нарастващото напрежение в Сирия заради предстоящата офанзива срещу последния бастион на бунтовниците – провинция Идлиб. \r\n \n\t\t\t\t\t\t", "date": "2018.08.31", "title": "Русия започва мащабно военноморско учение в Средиземно море"}
{"url": "http://www.bnews.bg/article/247842-gadzheto_na_lorina_kamburova_e_finansist_v_nyu_york_i_didzhey_v_balgariya", "text": "\n Лорина Камбурова най-накрая показа мъжа, с когото има връзка. Младата актриса се появи с него на фестивала „Любовта е лудост” във Варна, след като повече от година отказваше да разкрие самоличността му. Противно на спекулациите, че хубавата Лорина ще мине по червения килим под ръка с Ники Илиев, тя бе в компанията на своята официална половинка, с когото от години има връзка, писа „Уикенд“. \r\n\r\n Досега известната като Ани от „Скъпи наследници” красавица бе споделила само, че мъжът до нея се казва Георги и живее в САЩ, като упорито отказваше да разкрива други подробности, включително и снимки на любимия си. Оказва се, че той е млад, синеок и доста симпатичен. „Уикенд” научи, че от години живее в Ню Йорк, макар да има и много проекти в България, заради които често пътува. \r\n\r\n Бил е в два американски университета – единият във Върмонт, а другият – в Ню Йорк. Свикнал е да носи костюм и вратовръзка, тъй като по професия е финансист. Оказва се обаче, че истинската му страст е музиката. Той се изявява като диджей и именно като такъв често има ангажименти в България за различни партита, макар че постоянният му адрес е в Ню Йорк.  \r\n\r\n И той като нея е роден във Варна. Според много от приятелите им, двамата си приличат и на външен вид. „Това е гаранция, че ще останат заедно завинаги”, смятат те. Актрисата и любимият ѝ поне засега не разкриват дали имат планове за сватба и деца. Факт е обаче, че с времето Георги все по-често отсъства от дома си в Америка, намирайки си работа в България, особено през лятото, когато по морето има огромно поле за изява на диджеи. Той дори има собствена група – „Соул фикшън”.  \r\n\r\n Появата на Лорина заедно с него на червения килим слага край на спекулациите, че младата актриса може би има афера с Орлин Павлов, с когото в сериала на Би Ти Ви са сгодени. Тя със сигурност няма връзка и с приятеля му Ники Илиев, независимо, че до миналата седмица се намекваше именно за такава афера.  \r\n \n\t\t\t\t\t\t", "date": "2018.08.31", "title": "Гаджето на Лорина Камбурова е финансист в Ню Йорк и диджей в България "}
{"url": "http://www.bnews.bg/article/247874-intsident_chasten_samolet_se_razbi_kray_voenna_baza_v_sasht", "text": "\n Четирима души загинаха, след като малък частен самолет се разби на територията на база на Военновъздушните сили на САЩ в щата Флорида, съобщава БГНЕС. \r\n\r\n Двумоторният Beechcraft B60 паднал в базата \"Еглин\" в северозападната части на щата. Всички хора на борда са загинали на място. \r\n\r\n Инцидентът станал в горист район, отдалечен от военните постройки и затова сред персонала няма пострадали. \r\n\r\n Самолетът е излетял от Охайо и е трябвало да се приземи на малко летище, разположено недалеч от \"Еглин\". Причините за инцидента се изясняват. \r\n \n\t\t\t\t\t\t", "date": "2018.08.31", "title": "ИНЦИДЕНТ! Частен самолет се разби край военна база в САЩ "}
{"url": "http://www.bnews.bg/article/247876-toni_hekimyan_nay_posle_sreshtna_lyubovta_s_30_godishen_barman", "text": "\n Антон Хекимян си има нов приятел. Журналистът от Би Ти Ви е буквално неразделен с привлекателен мъж на около 30 години, който работи като барман в едно от най- популярните столични заведения. Двамата се познавали от няколко месеца и неусетно станали неразделни приятели. Двамата дори пътували с още техни приятели неаотдавна до Барселона. \r\n\r\n \r\n \n\t\t\t\t\t\t", "date": "2018.08.31", "title": "Тони Хекимян най-после срещна любовта с 30-годишен барман"}
{"url": "http://www.bnews.bg/article/247850-tarantino_izbra_aktyora_za_rolyata_na_charlz_mensan", "text": "\n Куентин Тарантино избра актьора Деймън Хериман за ролята на Чарлз Менсън във филма \"Имало едно време в Холивуд\". \r\n\r\n Деймън Хериман е известен от сериалите \"Праведен\" и \"В обувките на Сатаната\", припомня БТА. Във филма \"Имало едно време в Холивуд\" ще се снимат много звезди - Леонардо ди Каприо, Брад Пит, Дакота Фанинг, Марго Роби, Бърт Рейнолдс, Емил Хърш, Ал Пачино. Ролята на Менсън обаче досега беше свободна. \r\n\r\n Деветият филм на Тарантино ще бъде пуснат на екран на 26 юли 2019 г. - няколко дни преди 50-ата годишнина от убийствата на актрисата Шарън Тейт и още четирима души. \r\n\r\n \"Имало едно време в Холивуд\" проследява историята на бившата звезда в телевизионни уестърни Рик Далтън (Леонардо ди Каприо) и неговия дубльор Клиф Бут (Брад Пит). Ал Пачино ще се превъплъти в образа Мартин Шуорц, рекламния агент на Далтън. Ал Пачино за пръв път ще работи с Куентин Тарантино, докато Ди Каприо и Пит са се снимали в предишни негови филми. \r\n \n\t\t\t\t\t\t", "date": "2018.08.31", "title": "Тарантино избра актьора за ролята на Чарлз Менсън"}
{"url": "http://www.bnews.bg/article/247873-spirat_dvizhenieto_na_patya_svoge_sofiya_dnes_prez_denya", "text": "\nДвижението от Своге за София, където стана автобусната катастрофа на 25 август със 17 загинали, ще бъде временно спряно днес – от 10 ч. до около 18 ч., съобщиха от МВР.\r\n\r\nОт Националната следствена служба ще вземат проби от асфалта, за да се изготвят необходимите за разследването експертизи след тежката катастрофа.\r\n\r\nСледователите ще направят оглед в 10 ч. след което ще започне и вземането на пробите, съобщиха от прокуратурата.\r\n\r\nМатериалът е необходим за изготвянето на назначените от следствието експертизи. Срокът е съкратен, защото от Агенция „Пътна инфраструктура” (АПИ) са поискали веднага да асфалтират пътя.\r\n\r\nРемонт обаче няма да се извършва, докато не се съберат всички необходими за разследването данни, защото полагането на нов асфалт може да заличи следите, обясниха още от главната прокуратура. \n\t\t\t\t\t\t", "date": "2018.08.31", "title": "Спират движението на пътя Своге – София днес през деня"}
