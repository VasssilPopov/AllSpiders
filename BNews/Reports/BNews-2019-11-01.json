{"url": "http://www.bnews.bg/article/264108-gartsiya_prie_zakona_ogranichavasht_pristiganeto_na_migranti", "text": "\n Гърция прие спорен закон, целящ ограничаване на пристигащите мигранти, предизвиквайки масови критики от правозащитни организации, които твърдят, че законът отслабва защитата на бежанците, съобщава \"Ройтерс\". \r\n\r\n Правителството твърди, че новото законодателство, прието късно снощи, се опитва да събере на едно място намиращи се в различни закони и правилници разпоредби, и да депортира онези хора, чиито кандидатури за убежище са били отхвърлени. \r\n\r\n Няколко неправителствени организации и Върховният комисариат на ООН за бежанците изразиха опасения относно законодателството, изтъквайки, че то отменя основните човешки права на бежанците. \r\n\r\n Гръцкият премиер Кириакос Мицотакис каза пред парламента преди гласуването, че законопроектът също така има за цел да изпрати ясно послание: \"Стига, стига с тези хора, които знаят, че нямат право на убежище и въпреки това се опитват да преминат и да останат в нашата страна.\" \r\n\r\n \"Тези хора бързо ще бъдат върнати в Турция... или в страната си и ще загубят всички пари, които са дали на презрените трафиканти\", настоя още гръцкият премиер. \r\n \n\t\t\t\t\t\t", "date": "2019.11.01", "title": "Гърция прие закона, ограничаващ пристигането на мигранти\r\n"}
{"url": "http://www.bnews.bg/article/264106-borisov_obvini_manolova_v_kupuvane_na_romski_glasove", "text": "\n На моите приятели от другите партии в дясно, ще кажа, че Господ е събирач и те някога ще имат нужда от нас. Това заяви пред бТВ премиерът и председател на ГЕРБ Бойко Борисов. Той коментира, че се готви \"уйдурма\" с ромски общности от екипа на Мая Манолова, според която роми ще ходят да гласуват под строй и след това ще казват пред медии, че са гласували за Йорданка Фандъкова. \r\n\r\n Питайте Манолова снощи дали не е била във Волуяк с ромите точно да гласят тази уйдурма, заяви още Борисов. Според него битката между партиите е приключила в неделя и резултатът бил категоричен, че ГЕРБ бие БСП два пъти. Дори в Русе, където кандидатът на БСП имал преднина, ГЕРБ отново била първа политическа сила. \r\n \n\t\t\t\t\t\t", "date": "2019.11.01", "title": "Борисов обвини Манолова в купуване на ромски гласове  "}
{"url": "http://www.bnews.bg/article/264110-palen_smyah_maya_manolova_po_stapkite_na_elena_yoncheva_shte_sadi_borisov_i_bila_alternativa_na_dps", "text": "\n\r\nМая Манолова надмина по истерия провалената Елена Йончева и също като нея ще съди Борисов. Нервите и крясъците на сегашната евродепутатка провалиха БСП на миналите избори. Днешната врява и безумство на кюстендилската адвокатка ще доведе до същото.  \r\n\r\nВърхът на лицемерието е, че Манолова се обяви за алтернатива на ...ДПС. Същата Мая Манолова, която водеше контрапротестите в защита на Местан и Орешарски. Същата Мая Манолова, която твърдеше по студиата, че лично е предложила депуата от ДПС Делян Пеевски за шеф на ДАНС.  \r\n\r\nНай-хубавото е, че лъжите на червената кандидатка ще свършат в неделя след безславната и загуба в столицата. Самата Манолова ще има нужда от санаториум за лечебно отпускане на нервната и криза. \r\n\r\n Мая Манолова дава премиера Бойко Борисов на съд. Това обяви самата тя току-що. \r\n\r\n \"Срам ме е от премиера. Срам ме е от лъжите, клеветите и обидите, които той произнесе в национален ефир днес\", заяви гражданският кандидат за кмет на София. Нарече екипа ми сбирток, гражданите - 124 хил. столичани, нечистоплътни, за това, че ме подкрепят. Нарече срещата ми с хората във Волуяк уйдурма. Бил е кмет и не знае, че там няма ромска махала, няма роми, заяви Манолова. Той, който допусна братя Галеви да се укрият от правосъдието и да напуснат страната, в национален ефир призна, че са фактор в изборите в София, допълни тя. \r\n\r\n Това са долни лъжи, грозни внушения, клевети, произнесени от човек, разтресен от страх, и ще го дам на съд, заяви още Манолова. \r\n\r\n Страхът да загубиш София е изключително лош съветник. В нарушение на закона премиерът влезе в кампанията, за да се види кой е кметът, кой управлява София, допълни Манолова. И обяви, че \"маските паднаха, ясно е кой се бори за властта в София с всички сили и средства\". \r\n\r\n В неделя се изправям срещу Борисов, ДПС, срещу контролирания и купен вот, срещу начина, по който се избира главен прокурор, срещу едноличната власт, заключи Манолова. \r\n \n\t\t\t\t\t\t", "date": "2019.11.01", "title": "Пълен смях: :Мая Манолова по стъпките на Елена Йончева- ще съди Борисов и била алтернатива на ДПС "}
{"url": "http://www.bnews.bg/article/264112-balgarin_e_nameren_ubit_v_ispaniya", "text": "\n Тялото на мъж беше открито на 28 октомври в ров в Марбея. По него са намерени следи от четири куршума. Местни медии съобщават, че става въпрос за български гражданин. \r\n\r\n Първите версии на властите са свързани с разчистване на сметки, по начина, по който е престъплението е извършено. Разследващите работят по различни версии, за да открият предполагаеми врагове на жертвата. \r\n \n\t\t\t\t\t\t", "date": "2019.11.01", "title": "Българин е намерен убит в Испания "}
{"url": "http://www.bnews.bg/article/264111-deseti_den_nyama_sleda_ot_malkiya_mariyan", "text": "\n Десети ден от малкия Мариян няма и следа. Момченцето на годинка и половина изчезна мистериозно на 22 октомври от стражишкото село Николаево, където живеят родителите му. Майката поверила грижите за детето на баща му, който само за минути се разсеял с телефонен разговор. \r\n\r\n Приключвайки, установил, че Мариян го няма. Момченцето не е стабилно и не може да ходи добре самостоятелно. Веднага е сигнализирана полицията, която заедно с пожарна и доброволци предприе издирване, включително и с термокамера. Резултат нямаше. \r\n\r\n Областната дирекция на МВР във В. Търново потърси съдействието на гражданите във връзка с издирваното дете от с. Николаево. По този повод призова всички граждани, пътували на 22.10.2019 г. /вторник/ за времето от 17,30 до 19,30 ч. по маршрут Стражица – с. Николаево – Попово и обратно да се свържат с дежурната част на Областната дирекция на тел. 0888 481209. \r\nМариян е бил облечен с бяла тениска със сини ивици от страни, сив анцуг и розови обувки. \r\n \n\t\t\t\t\t\t", "date": "2019.11.01", "title": "Десети ден няма следа от малкия Мариян"}
{"url": "http://www.bnews.bg/article/264105-moskva_ofitsialno_obyavi_shte_deystvame_retsiprochno_sreshtu_balgariya", "text": "\n Министерството на външните работи на Русия не коментира отказа на България да издаде виза за военния аташе на руското посолство в София, заяви говорителят на министерството Мария Захарова. Но добави, че Москва ще постъпи в съответствие с действащия в дипломацията принцип на реципрочност. \r\n\r\n По-рано стана известно, че властите в България отказаха да издадат виза на военния аташе в посолството на Русия в София и той все още е в Москва. За отказа да бъде издадена виза България е информирала официално руската страна. \r\n\r\n „Няма да коментирам този конкретен случай. Мога само да кажа, че в дипломацията действа принципът на реципрочност, който ние ще вземем предвид”, заяви Захарова в отговор на въпрос дали Москва ще предприеме съответни мерки. И подчерта: \"Никой не е отменял принципа на взаимност\". \r\n\r\n Агенция \"РИА Новости\" припомня, че в понеделник властите в България са изгонили от страната руски дипломат, заподозрян в разузнавателна дейност. Заместник-министърът на външните работи на Русия Александр Грушко заяви по този повод, че Русия ще предприеме ответни мерки \r\n \n\t\t\t\t\t\t", "date": "2019.11.01", "title": "МОСКВА ОФИЦИАЛНО ОБЯВИ: Ще действаме реципрочно срещу България"}
{"url": "http://www.bnews.bg/article/264104-vremeto_dazhd_i_stud_prez_tseliya_den", "text": "\n Тази сутрин навсякъде е облачно, така ще остане през деня в по-голямата част от страната. Слаби превалявания ще има на места. Дневните температури ще са от 8 до 13 градуса. \r\n\r\n За уикенда предстои динамична обстановка - ще се усили южният вятър, който ще повиши температурите до 25 - 27 градуса. Това каза в Сутрешния блок на БНТ Красимир Стоев от Националния институт по метеорология и хидрология. \r\n\r\n Почти цяла Европа ще бъде обхваната от валежи в края на тази и началото на следващата седмица. Очаква се динамичен месец - от 4 до 10 ноември ще бъде най-топло на Балканския полуостров. Не се очакват и много валежи, те ще бъдат съсредоточени в Западна Европа в първата третина от месеца. \r\n\r\n Тази година средномесечните температури ще бъдат около нормите за страната. Месечната сума на валежите в равнинните части ще бъдат от 50-70 литра, в планините от 70-100 литра на кв.м. Повечето валежи ще бъдат през втората половина от месеца. \r\n \n\t\t\t\t\t\t", "date": "2019.11.01", "title": "ВРЕМЕТО: Дъжд и студ през целия ден "}
{"url": "http://www.bnews.bg/article/264103-borisov_se_zakani_na_tsvetanov_i_go_zaplashi_s_tramp_bil_obidil_vsichki", "text": "\n Цветан Цветанов обиди партията, обиди и мен, обиди всички след изказванията му за смесените райони. А какво е правил в САЩ, ще разбера лично от Тръмп, когато се видя с него. Това заяви премиерът Бойко Борисов пред Би Ти Ви. \r\n\r\n Той показа карта, на която БСП е след ДПС на местния вот, който се проведе в неделя. \r\n\r\n \"Атакувах партията си, всички, пресметнете колко човека изгоних, всичко това се превърнаха във врагове, резултатите в Ямбол и Русе го показаха. Нямаше време да наложим там нашите кандидати. В Русе сме първа политическа сила. Доволен съм от резултатите, как да не съм доволен, имаме два пъти повече гласове от БСП. Ако бяха те, нямаше да можем да им затворим устите\", каза Борсиов. \r\n\r\n Имам среща с Тръмп и ще разбера какво е правил Цветанов в САЩ, подчерта министър-председателят. \r\n\r\n На въпрос за обиколките по време на преидзборната кампания, заяви: \"Какво ви вади очите този джип, той е на 10 години. За 1 месец бях на 2-3 места.\" \r\n\r\n \"Миcля, чe в нeдeля рaзумът щe нaддeлee\", кoмeнтирa прeдcтoящaтa биткa в Coфия Бoриcoв. \r\n\r\n \"Нe мoгaт дa пoкaжaт нитo пoдлeзи, нитo нaдлeзи, нo мнoгo ги бивa в aфeритe. Ceгa кaквo ca измиcлили зa нeдeля? И гo прaвят вcякa ceдмицa. Вceки чoвeк знae, чe рoмcкитe глacoвe нe мoгaт дa нaддeлeят в Coфия. Нo щe cнимaт някoлкo групи рoми кaк oтивaт дa глacувaт под строй за Фандъкова, тoвa щe ce cнимa и кaчвaт в мрeжитe, зa дa ce прaвят внушeния\", кaзa Бoриcoв. Уточненията му дойдоха след вчерашното обявление от вицепремиера Томислав Дончев, че в неделя се готви афера \"Костинброд-2\" за подмяна на вота.  \r\n \n\t\t\t\t\t\t", "date": "2019.11.01", "title": "Борисов се закани на Цветанов и го заплаши с Тръмп! Бил обидил всички"}
{"url": "http://www.bnews.bg/article/264102-dnes_chestvame_narodnite_buditeli", "text": "\n Днес България отдава почит на народните будители - книжовниците, просветителите и борците за национално освобождение, съхранили през вековете духовните ценности на нацията и нейния морал. \r\n\r\n Сред будителите на народния ни дух са Йоасаф Бдински, Григорий Цамблак, Владислав Граматик, Паисий Хилендарски, Иван Рилски, Неофит Бозвели, Васил Априлов, братята Миладинови, Георги Раковски, Васил Левски, Христо Ботев, Неофит Рилски, Иван Вазов, Любен Каравелов и други достойни българи. \r\n\r\n За първи път Денят на народните будители се чества през 1909 година в Пловдив. От 1 ноември 1923 година с указ на цар Борис III е обявен за общонационален празник в памет на заслужилите българи. \r\n\r\n През 1945 година празникът е забранен от комунистическия режим. \r\n\r\n Честването се възобновява със Закона за допълнение на Кодекса на труда, приет от 36-ото Народно събрание на 28 октомври 1992 година, когато е обявен официално за Ден на народните будители и неприсъствен ден за всички учебни заведения в страната. \r\n\r\n Празникът ще бъде отбелязан с тържествени прояви в цялата страна. \r\n \n\t\t\t\t\t\t", "date": "2019.11.01", "title": "Днес честваме народните будители"}
{"url": "http://www.bnews.bg/article/264107-islyamska_darzhava_potvardi_che_bagdadi_e_martav_i_ima_priemnik", "text": "\n Джихадистката групировка \"Ислямска държава\" (ИД) потвърди днес смъртта на водача си Абу Бакр ал Багдади, убит в неделя при американска операция в Северна Сирия. \r\n\r\n Това предадоха \"Франс прес\" и БТА, като се позоваха на аудиозапис на ИД, публикуван в приложението \"Телеграм”. \r\n\r\n Сунитската групировка потвърди също смъртта на своя говорител Абу ал Хасан ал Мухаджир и огласи името на новия си лидер.  \r\n\r\n Това е Абу Ибрахим ал Хашеми ал Кураши, съобщиха \"Ройтерс\" и ДПА, позовавайки се на аудиозапис, разпространен от пропагандната агенция на ИД \"Амак\" и медийната ѝ мрежа \"Ал Фуркан\". Името бе неофициално известно още в ден след операцията, при която бе съобщена смъртта на Багдади. \r\n\r\n В посланието ИД призова последователите си да отмъстят за случилото се \r\n \n\t\t\t\t\t\t", "date": "2019.11.01", "title": "“Ислямска държава” потвърди, че Багдади е мъртъв и има приемник"}
{"url": "http://www.bnews.bg/article/264109-stsenariyat_za_noviya_kostinbrod_na_maya_manolova_e_yasen_skandalni_razkritiya", "text": "\n Какво се е случило снощи във Волуяк, където Мая Манолова се е срещала конспиративно с ромски босове, за да уговаря нов \"Костинброд\"? \r\n\r\n Премиерът Борисов намекна за заговора тази сутрин по БТВ, а човек от щаба на Манолова довери пред ПИК подробности около мръсната схема. \r\n\r\n Снощи около 19,30 Манолова е била чакана от два автомобила до гарата във Волуяк - джип и лека кола. Отвели са я в конспиративна квартира, където се е срещнала с местни ромски тартори.  \r\n\r\n \"Всъщност идеята дойде от Минчо Спасов, той е, така да се каже, сценаристът\", поясни информаторът на ПИК, който е потресен от готвената провокация. \r\n\r\n Вчера сутринта Мая Манолова е подала жалба до прокуратурата, че се купуват ромски гласове в полза на Фандъкова. Пледставила е протоколи от няколко секции във Факултето и \"Христо Ботев\", но не е предоставила абсолютно никакви доказателства и факти. Логично, прокуратурата в случая няма какво да разследва. \r\n\r\n По тази причина Манолова, по идея на Минчо Спасов, сега щяла да инсинуира \"гражданско разследване\". Наета е таксиметрова компания, чиито коли ще бъдат използвани на балотажа в неделя от активисти на Манолова. Те ще обикалят непрестанно около секциите в циганските махали и ще снимат предварително организирани групи от роми пред секциите. Твърдението ще е, че въпросните роми са гласували за Фандъкова срещу заплащане. \r\n\r\n Обещават на активистите си солидни бонуси, за да качват клипчета с роми във фейсбуците си и да ги споделят масово, разкрива информаторът на ПИК от щаба на Манолова. \r\n\r\n В края на изборния ден Манолова ще каже, че социалните мрежи са пълни със стотици кадри на роми, гласуващи под строй за Фандъкова и целият този материал ще бъде пратен хем в прокуратурата, хем в Брюксел, пояснява източникът ни. По този начин щяло да се симулира, че сигналите и възмущението уж идват \"отдолу\", от народа.  \r\n\r\n На следващия ден БСП ще ревне, че изборите са купени и ще поиска касиране на вота, предизвиквайки международен скандал в синхрон с психодесните. \r\n\r\n Активирането на въпросните \"групи от роми\" била една от темите на конспирацията във Волуяк снощи. Бароните щели да подсигурят циганите, Мая - активистите в такситата, които да ги снимат и да качват видеата във фейсбук. \r\n\r\n Кой е Минчо Спасов, автор - според информаторите ни, на почти криминалния сценарий? \r\n\r\n Спасов е бивш областен управител на Ямбол, типичен политически хамелеон, обиколил почти целия партиен спектър. Първоначално е в СДС, после бързо се преориентира към Царя и става депутато от НДСВ. По време на Тройната коалиция е шеф на парламентарната комисия по вътрешен ред и сигурност. През 2016 г. изведнъж се оказва...кандидат за вицепрезидент в тандем с Татяна Дончева. \r\n\r\n Сега Минчо Спасов се е закачил към \"новата звезда\" Мая Манолова и мисли ромския сценарий за подмяна на вота.  \r\n \n\t\t\t\t\t\t", "date": "2019.11.01", "title": "Сценарият за новия \"Костинброд\" на Мая Манолова е ясен \r\n (СКАНДАЛНИ РАЗКРИТИЯ) "}
