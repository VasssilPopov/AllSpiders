{"url": "http://www.bnews.bg/article/252952-osvaldo_rios_oshte_vazdisha_po_vesela_neynski", "text": "\n Оперната прима Весела Нейнски е непрежалима за латино мачото от 90-те Освалдо Риос. Това стана ясно след като брюнетката качи своя снимка от парти в социалната мрежа. На мига кадъра беше лайкнат от звездата на сапунените сериали. \r\n\r\n Весела не крие романтичната си авантюра с латино мачото. По всяка вероятност чувстават а и на двамата не са отминали, след като макар и разделени на толкова км. и двамата следят всяка една своя крачка. След като напусна Къщата на \"Биг Брадър\" в Нови хан, Нейнски не спира с партитата. Най-напред тя поля личния си празник - рожден ден в столичен ресторант. Дни след това пък я видяхме на премиерата на списание за инфуенсъри. \r\n  \r\n \n\t\t\t\t\t\t", "date": "2018.11.30", "title": " Освалдо Риос още въздиша по Весела Нейнски"}
{"url": "http://www.bnews.bg/article/252967-ostaviha_v_aresta_danachniya_hvanat_s_15_bona_podkup_v_tsentara_na_sofiya", "text": "\n Софийски градски съд постанови най-тежката мярка за неотклонение \"задържане под стража\" на задържания с подкуп данъчен инспектор от НАП Любомир Савов, предаде репортер на Novini.bg. Припомняме, че вчера от прокуратурата обявиха, че данъчният е заловен в центъра на София в момента на получаване на подкуп от 15 000 лева. \r\n\r\n На влизане в съдебната зала обвиняемият скри лицето си с ниско нахлупена зимна шапка. \r\n\r\n От прокуратурата поискаха най-тежката мярка за неотклонение, тъй като Любомир Савов е задържан по време на вземане на подкупа, открити са негови отпечатъци по банкнотите, както и осветявания по дланите му. Според обвинението са събрани достатъчно доказателства и от разпити на свидетели, като основният свидетел по делото е човекът, дал подкупа. От прокуратурата припомниха, че Савов е отстраняван от работа през 2015 година за длъжностни нарушения. \r\n\r\n Адвокатът на обвиняемия поиска по-лека мярка – \"домашен арест\", тъй като смята, че събраните досега доказателства не са достатъчни на Савов да бъде повдигнато обвинение. Защитата подчерта, че няма никакви протоколи, които да доказват следствения експеримент. Адвокатът заяви, че осветяването е само по дланите и че никой не брои пари с длани, както и че показанията на свидетеля не са достатъчни за повдигането на такова тежко обвинение. Защитата поиска тези показания да бъдат дискредитирани от съда. \r\n\r\n След като чу и двете страни, съдията заяви, че към този момент Любомир Савов е с повдигнато обвинение за вземане на подкуп, като уточни, че това е тежко умишлено престъпление, което се наказва със затвор от 3 до 10 години. На база на събраните доказателства може да се счита, че те говорят за съпричастност на Савов към деянието и той трябва да остане в ареста, тъй като може да повлияе на разследването. \r\n\r\n Мярката подлежи на обжалване. \r\n\r\n   \r\n \n\t\t\t\t\t\t", "date": "2018.11.30", "title": "Оставиха в ареста данъчния, хванат с 15 бона подкуп в центъра на София"}
{"url": "http://www.bnews.bg/article/252969-tsveti_stoyanova_podnese_blagodarnosti_na_nevrohirurga_spasil_zhivota_y", "text": "\n Бившата гимнастичка Цветелина Стоянова, която беше на косъм от смъртта след скок от шестия етаж преди две години, изненада с трогателен жест неврохирурга, успял да я спаси на операционната маса в \"Пирогов\". \r\n\r\n Грацията отиде на крака при доктора и му поднесе символичен подарък - торта с медицинска престилка, под която се подава униформата на Супермен. Очевидно това е намек, че той е нейният супергерой, благодарение на който живее втори живот. \r\n\r\n \"Днес е роден един изключително специален човек за мен - проф. д-р Н. Габровски! С уважение и обич му пожелавам цялото здраве и щастие на света, защото той и екипът му безкористно ги даряват ежедневно на многобройните си пациенти, техните семейства и приятели!\", написа Цвети Стоянова в \"Инстаграм\" и публикува обща снимка с обичания от нея лекар. \r\n\r\n   \r\n \n\t\t\t\t\t\t", "date": "2018.11.30", "title": "Цвети Стоянова поднесе благодарности на неврохирурга, спасил живота й"}
{"url": "http://www.bnews.bg/article/252960-tsyalata_istina_za_tamnoto_minalo_na_rusata_zlatka", "text": "\n Плеймейтката Златка Райкова се опитва да гради имидж на сериозна жена, ала мнозина си спомнят какви ги е вършила в недалечното минало. \r\n\r\n Русата фурия е имала толкова много връзки, че дори не си спомня за някои от тях. Моногамността на била присъща на риалити звездата от „Биг Брадър: Мост Уонтед” и тя често въртяла по няколко мъже наведнъж. В Къщата на Големия брат стана ясно, че навремето Златка е имала „флирт”, както тя го нарече, с мъжа на съквартирантката си Никита – Борислав Борисов. Запознати издават, че по това време Райкова била сериозно обвързана с ММА боеца Благой Иванов – Багата, но това не й попречило да погледне встрани, пише в. \"Уикенд\". \r\n  \r\nПлеймейтката се запознала с Боби Ръгбиста в пловдивска дискотека и веднага го харесала заради високия му ръст и големите мускули. Той също бил впечатлен от сексапилната блондинка и няколко пъти мачкал чаршафите с нея, но авантюрата им така и не прераснала в нещо по-сериозно. Златка го предупредила да мълчи, защото не искала Багата да разбира за измяната й, ала спортистът побързал да разкаже на всичките си приятели, че е спал с нея. „Борислав е точно такъв, какъвто се показва - манипулатор с огромно его. Жените много го харесват и той добре се възползва. Полудява, ако някоя го отреже, тогава вече е способен да направи чудеса, за да стане на неговото. Страхливец е, респектира с визия, но вътрешно е мишка. Обожава да е под светлините на прожекторите. Не искал да се разчува, че е бил със Златка?! Та той на цяла София се похвали!”, коментират хора от обкръжението на Ръгбиста, запознати с особеностите на характера му. И допълват, че най-вероятно той не изпитва особено силни чувства към настоящата си жена Никита Джонсън. \r\n  \r\nГовори се, че Златка редовно кръшкала на Багата, и то с най-различни мъже. В миналото рядко се случвало палавата красавица да стои кротко само с един, а секс списъкът й изобщо не е кратък. Райкова не остана вярна и на бившия си годеник Георги Валентинов. Едрогърдата блондинка направи Жоро за посмешище, като му изневери с брата на певеца Борис Дали – Велислав Делибалтов. Плейбоят, по когото Златка отдавна си падала, бил в публиката на шоуто „Като две капки вода” седмица преди полуфинала. Свидетели докладват, че плеймейтката моментално го фиксирала с поглед, а след края на изпълнението си го завлякла зад кулисите, където консумирали страстта си директно в тоалетната. Двамата даже не се опитали да бъдат дискретни, защото пъшкането им се чувало надалеч, а хората от екипа останали безмълвни от това, което достигнало до ушите им. \r\n  \r\nСлуховете за пикантната авантюра бързо се разпространиха в светските среди и не останаха тайна за самия Георги. Огорчен и обиден, той развали годежа с Райкова и днес не иска да чува за нея. „Благодарен съм на съдбата, че ме отърва от тази жена! Признавам, че я обичах, но бях заслепен - не успях навреме да разкрия истинската й същност. Не заслужава даже да я коментирам. Откакто е с онзи смешник Благой Георгиев, дори не я поздравявам!”, коментира посраменият Валентинов. Златка се залюби с бившия футболист Благо Джизъса в края на лятото и сега сякаш се срамува от бурното си минало. Блондинката твърди, че е безумно влюбена и за първи път й се случва да изпитва подобни чувства.Тя предпочита да забрави за десетките мъже, минали през леглото й, а за Боби Ръгбиста даже казва, че не си спомня. „О, това беше много отдавна, преди близо 10 години! Няма смисъл да се ровим в тези стари истории. Аз даже не си спомням за него!”, обясни Райкова в Къщата”. \r\n \n\t\t\t\t\t\t", "date": "2018.11.30", "title": "Цялата истина за тъмното минало на Русата Златка"}
{"url": "http://www.bnews.bg/article/252970-srs_skandal_raztarsi_makedoniya", "text": "\n Днес главният прокурор на югозападната ни съседка Любомир Йовески заяви, че неустановени лица са подслушвали разговори на негови подчинени, водени по стационарните телефони. \"Ние открихме подслушвателни и записващи устройства в централната сграда на главната прокуратура в Скопие. Разследващите установиха, че разговорите са били следени от 2016 г.\", каза още главният прокурор. Той не посочи как са били открити бръмбарите и дали има изтичане на поверителна информация към лица, които са представлявали интерес за прокуратурата. \r\n\r\n Това е поне вторият скандал със СРС през последно време в Македония. През 2015 г. в медии се появиха публикации, че лидери на опозицията са били подслушвани по нареждане на тогавашния премиер Никола Груевски. \r\n\r\n   \r\n \n\t\t\t\t\t\t", "date": "2018.11.30", "title": "СРС-скандал разтърси Македония\r\n"}
{"url": "http://www.bnews.bg/article/252971-vas_ostavi_v_sila_zapovedta_na_nap_za_zapechatvane_na_hotel_marinela", "text": "\n ВАС остави в сила заповедта на НАП за запечатване на хотел \"Маринела\". Това става ясно от решение на съда от 27 ноември, с което се отменя определението на втората инстанция за спиране на разпореждането на НАП за затваряне на търговския обект. \r\n\r\n В началото на октомври агенцията по приходите разпореди затваряне на хотела заради укриване на приходи и забрани достъпа до него за седем дни. \r\n\r\n Определението на върховния съд не подлежи на обжалване. \r\n\r\n Ветко, Маринела и Вълчо Арабаджиеви са обвинени за участие в организирана престъпна група, данъчни престъпления и пране на пари. В момента в ареста за постоянно се намира синът Вълчо, а родителите му се издирват. \r\n \n\t\t\t\t\t\t", "date": "2018.11.30", "title": "ВАС остави в сила заповедта на НАП за запечатване на хотел \"Маринела\""}
{"url": "http://www.bnews.bg/article/252958-kalin_terziyski_oshte_vlyuben_v_d_r_ognyanova", "text": "\n \"Още я обичам Диана. За нея съм написал две книги вече. Няма как да я забравя.\" \r\nТова сподели Калин Терзийски, който дойде с червена роза в ръка да поздрави жената на живота си Диана Димитрова. Вчера екранната д-р Огнянова от сериала \"Откраднат живот\" показа платна, рисувани от нея в продължение на почти година. \"Няма как да не дойда да я подкрепя. Толкова неща направих за нея, а и тя за мен\", обясни още Кайо, който се зарадва, че художничката е продала вече седем от картините си. \r\n\"Най-скъпата ми картина е около 2000 лева. Учила съм в Художествената, но не това е най-важното. В тези платна съм отразила дявола и бога, ангелите и демоните, жените, погледнати от различни ъгли\", каза Димитрова. Да подкрепи колежката си от сериала дойде Милена Живкова със съпруга си - актьора Ивайло Герасков, пише \"България Днес\". \r\n\"Другите снимат последните епизоди от този сезон и нямаше как да дойдат\", оправда отсъствието на звездите на сериала \"Откраднат живот\" Гераскова. \r\n\r\n Деца от Бургас, Пловдив и Русе чинно изчакаха да се снимат с актрисата и да вземат автограф от нея. \r\n \n\t\t\t\t\t\t", "date": "2018.11.30", "title": "Калин Терзийски още влюбен в д-р Огнянова\r\n"}
{"url": "http://www.bnews.bg/article/252966-naprezhenieto_v_bryuksel_eskalira_sblasatsi_mezhdu_politsiyata_i_protestirashti", "text": "\n Полицията в Брюксел използва водно оръдие и сълзотворен газ срещу няколко стотици \"жълти жилетки\", събрали се в протест срещу бедността, предаде БТА. Местни медии уточняват от мястото на събитието, че протестиращите първи са проявили агресия, като са замервали служителите по сигурността с камъни, пиратки и димки. Досега са задържани около 60 души - заради носенето на забранени предмети, но и на очила за ски. \r\n\r\n Засега мащабът на протеста не е голям. Мнозина от поддръжниците на \"жълтите жилетки\" се въздържаха да пътуват до столицата от опасения, че в него може да се намесят анархисти. \r\n\r\n Говорител на полицията съобщи, че премиерът Шарл Мишел е готов да приеме представители на протестиращите. Час по-късно това бе опровергано от кабинета на премиера. \r\n\r\n Репортери съобщават, че протестиращите се движат из центъра на града сякаш безцелно. В предните дни бе изяснено, че първоначално един от организаторите на протестите на \"жълтите жилетки\" в страната е поискал разрешение от властите за шествие днес. По-късно той оттегли заявката си, а властите отмениха издаденото разрешение. По силата на закона днешният протест в Брюксел е неразрешен. \r\n\r\n В различни съобщения в медиите се отбелязва, че протестиращите възразяват не само срещу цената на горивата, както досега, но и срещу ниските доходи, данъчната политика, работата на медиите. \"Жълтите жилетки\" в последните дни станаха повод за саморазправа с телевизионен екип, за задържането на журналист от полицията, за уволнението на дългогодишен политически наблюдател в най-гледаната френскоезична телевизия в страната. Протестиращи са на мнение, че медиите поддържат нездравословно близки отношения с политиците и не отразяват професионално протестите.  \r\n \n\t\t\t\t\t\t", "date": "2018.11.30", "title": "НАПРЕЖЕНИЕТО В БРЮКСЕЛ ЕСКАЛИРА! Сблъсъци между полицията и протестиращи "}
{"url": "http://www.bnews.bg/article/252959-bashtata_na_bashar_rahal_profukal_milion_v_kazino", "text": "\n Актьорът Башар Рахал крие голяма семейна тайна. Баща му ливанецът Мунзал, който притежавал своя гинекологична клиника в Дубай, бил пристрастен към хазарта. И след като продал клиниката си в емирството, отишъл в Лондон, където само за три дена профукал 500 000 долара в казино.  \r\n\"Чудя се как не е починал тогава. Профукваше суми, които на фона на живота в България, звучаха направо екзотично. Майка ми е разказвала, че за дна вечер в Гърция изкарал същите пари. Тъй като не могли да му ги изплатят, му предложили три вили на морския бряг, но той отказал. В пет сутринта отворили банката с шефа на полицията, за да му дадат парите. И само след няколко дена вече ги бил изгубил\", споделя актьорът.  \r\nЗаради това е имало дни, в които родителите му преживявали с пет лева. И други, в които пътували до Париж и се къпели в лукс. \"Всичко това тормозеше майка ми Мариана и съсипваше нервната й система. Добре, че е по-спокоен чoвек и успяваше някак да закрепи това семейство. \", споделял е Башар.  \r\nЗа първи път стъпил в казино на 15 години с баща си. Но за разлика от него има мярка и не губи огромни суми. \"Аз съм от тези, които играят за забавление. Баща ми беше комарджия в истинския смисъл на думата. Беше човек на риска и не можа да се промени до последно. Почина на 53 години от инфаркт\", разказва актьорът. \r\nНаложило му се да порасне много бързо, за да издържа майка си и сестра си Карла. Завършва НАТФИЗ, без идея какво ще прави. Тогава му се обаждат роднини от Дубай и му предлагат да продава злато там. Изкарал там сам три месеца и се прибрал. Знаел, че тази професия не е за него, а и в емирството не му харесало.  \r\nТогава решил да замине за Америка - само с един куфар, жена си и сестра си. И 1000 долара. През първите години работил в кафене и в магазин за алкохол и цигари, за да се издържа. \"Там трябва да работиш, за да започнеш да ходиш по-сериозно на кастинги\", споделя Рахал. Който още от раждането си е целунат от съдбата.  \r\nПоявява се на бял свят в края на шестия месец, с увита пъпна връв и нулева отрицателна кръвна група. Давали са му едва 5% шанс да оживее. Индийка, работила при родителите му, се оказала същата кръвна група и успели да му прелеят. Именно тя дала идеята да го кръстят Башар, което е аналог на родното Благовест. Актьорът е изключително религиозен и не крие, че вярва в Бог, предават от Галерия.  \r\n  \r\n \n\t\t\t\t\t\t", "date": "2018.11.30", "title": "Бащата на Башар Рахал профукал милион в казино"}
{"url": "http://www.bnews.bg/article/252951-chernata_zlatka_gazi_naglo_zakona_zastrashi_zhivota_na_sina_si", "text": "\n Плеймейтката Златка Димитрова гази нагло закона. Брюнетката бе хваната в крачка от репортер на \"ШОУ\" докато пазарува евтини подаръци от голяма верига магазини с китайски стоки. Преди да влезе на шопинг, без никакъв свян Злати паркира големия си тузарски джип с бургаска регистрация на инвалидно място, въпреки че паркингът бе полупразен. Вероятно моделката е искала да си улесни носенето на торбите, тъй като паркоместата за хора в неравностойно положение логично са поставени най-близо до входа на големия магазин. Черната Златка прекара известно време в известната гръцка верига и напълни кошницата с китайски подаръци и стоки за дома. С нея бе синът й Миро, когото тя буташе в количка. Когато плеймейтката плати на касата и натовари чантите в багажника на возилото, направи нещо още по-шокиращо. Без да се замисля колко опасно е това, постави малкия на предната седалка на автомобила, въпреки че това по закон също е забранено. Преди няколко месеца гръмна скандалът за раздялата на Златка Димитрова и Миро заради трети човек – любовника й Галин Гочев. Плеймейтката се нанесе при новия си любим в Бургас и заряза баща на детето си, но днес те отново са се събрали Близки до Злати докладват, че тя горчиво съжалява за кратката си забежка, и твърдяла, че никога не е спирала да обича Миро, но натискът от страна на неговото семейство, което все още не я приема, й е дошъл в повече. \r\n \n\t\t\t\t\t\t", "date": "2018.11.30", "title": "Черната Златка гази нагло закона, застраши живота на сина си"}
{"url": "http://www.bnews.bg/article/252949-vekilska_debelee_ot_hrana_za_bedni_tapche_i_sina_si_s_boklutsi", "text": "\n Мариана Векилска пазарува храна с намаление след 20 часа в известен хипермаркет в „Овча купел 2“, видяха папараците на „Ретро“. \r\nСпоред магазинери Векилска често посещава щанда за готова храна и слага на масата вкъщи ястия от топлата витрина. „Чудна работа – тя води само в събота и неделя, толкова ли няма време да сготви нещо“, коментираха клиенти в магазина. \r\nЯвно обаче Мариана не държи на здравословното хранене, независимо, че се грижи сама за сина си, след като мъжът й Симо я натири от семейното им жилище. Според клюкари причината били изневери на водещата. \r\n  \r\n \n\t\t\t\t\t\t", "date": "2018.11.30", "title": "Векилска дебелее от храна за бедни, тъпче и сина си с боклуци"}
{"url": "http://www.bnews.bg/article/252962-11_spetsapelativni_sadii_obviniha_lozan_panov_v_opit_za_okazvane_na_vliyanie_varhu_vatreshnoto_im_ubezhdenie", "text": "\n Единадесет съдии от Апелативния специализиран съд, поискаха от Висшия съдебен съвет (ВСС) да се произнесе за опит за оказване на влияние върху вътрешното им убеждение. \r\n\r\n Повод за това искане, подписано начело с председателя на Спецапелативния съд Георги Ушев, е разпоредената от председателя на Върховния касационен съд (ВКС) Лозан Панов проверка на движението на делата по промяна на мерките за неотклонение на Десислава Иванчева и Биляна Петрова. \r\n\r\n Днешното писмо до ВСС е ден след като от Спецпрокуратурата отказаха да предоставят за проверка от ВКС делото срещу бившия кмет на столичния район \"Младост\" Десислава Иванчева и нейната заместничка Биляна Петрова. \r\n\r\n Възражението на магистратите е, че проверката включва и все още неприключило дело, визирайки определение на съдията-докладчик по корупционното дело в община \"Младост\" - Иво Хинов. Съдията промени мярката от \"задържането под стража\" с \"домашен арест\" на отстранената кметица Десислава Иванчева и бившата й заместничка Биляна Петрова. \r\n\r\n Спецапелативните съдии обясняват, че ден след като по протест на прокуратурата срещу тази промяна, при тях е образувано дело. Тогава дошла заповедта за проверка, която председателят на ВКС Лозан Панов мотивира с медийни публикации. \r\n\r\n Магистратите очакват не само Съдийската колегия, а целия ВСС, да каже дали заповедта на Панов е проява на тенденциозно отношение към специализираните съдилища и в частност към Апелативния. \r\n\r\n \"Не считаме, че кампанийни медийни публикации, особено изразяващи противоположните субективни становища на заинтересуваните страни, за очаквания от тях краен резултат, е редно да са причина за каквито и да било форми за институционален натиск върху съда, защото това не обслужва нуждата на българското общество от справедливо правосъдие\", пишат 11-те недоволни спецапелативни съдии. \r\n\r\n   \r\n \n\t\t\t\t\t\t", "date": "2018.11.30", "title": "11 спецапелативни съдии обвиниха Лозан Панов в опит за оказване на влияние върху вътрешното им убеждение"}
{"url": "http://www.bnews.bg/article/252950-chalga_veterankata_malina_pokaza_ubiystveni_formi", "text": "\n Ето това е фатална баба! Фолк певицата Малина може да има внуче, може да е една от най-възрастните дами в поп фолка, но пак слага младите си колежки в джоба. Изпълнителката не спира да изумява феновете с тялото си, а на последните си снимки е в направо убийствена форма. Най-новите й кадри по бански в Дубай вече събраха погледите пише „България днес”. \r\nМалина показва форма, за която и доста по-младите й колежки могат да й завидят. А и не само те. \r\n  \r\n \n\t\t\t\t\t\t", "date": "2018.11.30", "title": "Чалга ветеранката Малина показа убийствени форми"}
{"url": "http://www.bnews.bg/article/252961-donald_tusk_ot_buenos_ayres_es_shte_udalzhi_sanktsiite_sreshtu_rusiya_sled_yanuari", "text": "\n Европейският съюз отново ще продължи икономическите санкции срещу Русия, чиито срок на действие изтича през януари. Това заяви председателят на Европейския съвет Доналд Туск в рамките на пресконференция в аржентинската столица Буенос Айрес, където започна тридневната среща на върха на страните от Г-20.    \r\n\r\n „Европа е единна в подкрепата за суверенитета и териториалната цялост на Украйна. Ето защо съм уверен, че през декември ЕС ще продължи санкциите срещу Русия“, подчерта полският политик.  \r\n\r\n   \r\n \n\t\t\t\t\t\t", "date": "2018.11.30", "title": "Доналд Туск от Буенос Айрес: ЕС ще удължи санкциите срещу Русия след януари\r\n\r\n"}
{"url": "http://www.bnews.bg/article/252965-evakuiraha_18_etazhen_blok_vav_vratsa_zaradi_pozhar", "text": "\n Евакуираха 18-етажен блок във Враца, след като пламна електрическо табло, предаде бТВ. \r\n\r\n Към момента огънят е загасен, но сградата е без ток в продължение на часове. \r\n\r\n Инцидентът станал малко преди обяд. Главното електрическо табло се запалило и целият вход бил обхванат от гъст дим. Сред обитателите настъпила паника. \r\n\r\n На мястото незабавно пристигнала полиция и екип огнеборци, които потушили огъня. Наложило се да се счупят стъклата на входа, за да излезе димът. Обитателите се разминали само с уплаха. Заради липсата на ток обаче семействата с малки деца били евакуирани. \r\n\r\n В блока живеят 108 семейства и почти всички се отопляват на ток. Първоначалното предположение за аварията било свръхпотребление. \r\n\r\n Служителите на ЧЕЗ обаче са на друго мнение. Наложило се снощи също да отстраняват проблеми в електрическото табло. По тази причина те смятат, че пожарът е умишлен. \r\n\r\n Те посочват, че зад таблото имало боклуци, така че хвърлен фас може да е станал причина за пожара. \r\n\r\n Освен ток в момента в блока няма и вода. Работи се по отстраняването на аварията. \r\n \n\t\t\t\t\t\t", "date": "2018.11.30", "title": "Евакуираха 18-етажен блок във Враца заради пожар"}
{"url": "http://www.bnews.bg/article/252954-toplofikatsiya_pogna_veselin_plachkov_za_kolosalni_zadalzheniya", "text": "\n Над 7 хиляди лева дължи на ТЕЦ-а в родния си Плевен актьорът Веселин Плачков, научи HotArena. \r\nБорча Весо трупал с години и все не му стигали парите да погасява сметките навреме, докато накрая не попаднал под строгата ръка на закона, а със случая му била ангажирана дори община Плевен. Местната власт се самосезирала, защото Плачкова живеел в общинско жилище, каквото се полага на социално слабите. \r\nВ тази квартира той живял дълго, дори имал намерение да събере пари и да се спазари с общината да закупи имота. Плановете му обаче пропаднали заради задълженията към „Топлофикация“, а Общинския съвет прекратил договора си за наем с актьора, пише „Ретро“. Плачков от своя страна твърдял, че в апартамента му няма радиатори, камо ли парно. Така единственият му покрив над главата днес е моминското жилище на Мариана Попова с която живее в последните години. \r\n \n\t\t\t\t\t\t", "date": "2018.11.30", "title": "„Топлофикация“ погна Веселин Плачков за колосални задължения "}
{"url": "http://www.bnews.bg/article/252957-izvanredno_razkritie_eto_koga_skandalnite_banevi_se_pribirat_v_balgariya", "text": "\n Николай и Евгения Баневи се връщат в България по Никулден. Това съобщава Dir.bg, позовавайки се на дъщерята на Дочка Банева – Раиса Иванова. \r\n\r\n Двойката си идва в родината без децата си, защото наследниците на Баневи учат в чужбинско училище, за което вече била изплатена едногодишната им такса за обучение. \r\n\r\n Майката на Банев – Мария Банева, е във Франция, за да се грижи за тях и да намери по-евтина квартира за пребиваването им там, тъй като семейството било във… финансова криза? \r\n\r\n Баневи все още не били платили на френския си адвокат, с оправданието, че… нямат пари. Натоварили близко до тях лице – интериорния архитект на имението им в Бояна – арх. Димитър Дюлгеров да продаде скъпи картини, между които и творби на Владимир Димитров-Майстора, със средствата от които Баневи да си оправят дълговете. \r\n\r\n Архитектът от Стара Загора е светило на съвременния дизайн и автор на разкоша в резиденцията на Баневи. Говори се, че именно той е проектирал и изпълнил прочутата сауна на Евгения Банева, копирана от сауната в резиденцията в Шабла на Тодор Живков. \r\n\r\n Дюлгеров е далечен роднина на Евгения Банева, а тя пък била в основата на запознанството му с неговата съпруга – туроператор, чийто брат Златин работел за Баневи в комплекса “Русалка”. \r\n\r\n Като доверено лице на Баневи, именно арх. Дюлгеров бил натоварен от тях, да изнесе от резиденцията им в Бояна картини, и ако успее, да ги продаде. Сами му определили цените на произведенията на изкуството, сред които имало и наддверен иконостас с голяма антикварна стойност. \r\n\r\n Проблемът е там, че въпросните картини и други произведения на изкуството, бижута и други скъпоценности, били придобити по време на брака на Николай Банев с Дочка Банева, и по закон принадлежат и на децата й. \r\n\r\n Както е известно, Николай Банев-Младши се разсинови от мащехата си Евгения, и по тази причина не бил в добри взаимоотношения с Баневи. Между децата на Дочка Банева и Банев Старши висят няколко съдебни дела, за дялове от имотите на Дочка Банева, придобити по време на брака й с последния й съпруг. \r\n  \r\n \n\t\t\t\t\t\t", "date": "2018.11.30", "title": "Извънредно разкритие: Ето кога скандалните Баневи се прибират в България"}
{"url": "http://www.bnews.bg/article/252963-tezhki_geyove_formirat_novata_pateritsa_na_gerb_ot_koalitsiyata_na_prokopiev", "text": "\n Преди седмица вестник „Галерия“ разкри, че скандалното НПО „Спаси София“ прераства в политическа партия с името „Спаси България“! \r\n\r\n Иво Прокопиев смятал да позиционира бъдещата си частна партия „Спаси България“ в десния спектър на политическото пространство. За естествени съюзници активистите на НПО-то смятали „Да, България“ и ДСБ. \r\n\r\n Хора. които следят отблизо работата на общинския съвет в столицата, са забелязали, че съветникът от ДСБ Иво Божков работи в удивителен синхрон с екипа на „Спаси София“. Той бе един от тримата общински съветници в София, които през 2016 година подкрепиха гей парада с посланието, че „всяка битка за граждански права няма как  да се води скрито, от къщи, полугласно, под юргана, всяка битка за равноправие е политическо действие, което, за да бъде ефективно, трябва да е и публично“. \r\n\r\n Иво Божков и колегите му заявиха тогава принципната си и категорична подкрепа за равните права на всички български граждани в навечерието на „София Прайд“. Всичко това показва накъде ще духа вятърът в бъдещата политическа формация. \r\n \n\t\t\t\t\t\t", "date": "2018.11.30", "title": "Тежки гейове формират новата патерица на ГЕРБ от коалицията на Прокопиев"}
{"url": "http://www.bnews.bg/article/252944-belgiya_obmislya_vazmozhnosti_za_oblekchavane_na_prehoda_kam_elektromobili", "text": "\n Властите в Брюксел очакват днес приток на \"жълти жилетки\" - протестиращи срещу цените на горивата и бедността. Протестната проява няма официално разрешение, но в социалните мрежи в последните дни полицията следи призиви за събиране на различни места в столицата. Сутрешните медийни репортажи съобщават за десетки разпръснати из града \"жълти жилетки\", някои от които са блокирали консулството на Франция. Много булеварди в града са затворени за движение, предаде БТА. \r\n\r\n Протестиращи днес обясниха, че данъчната политика на правителството от една страна е повишила доходите им със 100 евро на месец, но е оставила цените на стоките и услугите на произвола. Възрастни хора отбелязват, че правителствената политика за по-високи доходи не е обхванала пенсионерите. \r\n\r\n \"Жълтите жилетки\" достигат Брюксел за пръв път от началото на протестите преди две седмици. Мнозина подкрепящи протестното движение заявиха предварително, че ще се въздържат от участие днес заради опасения от действията на вандали и дадоха пример с погрома на бул. \"Шан-з-Елизе\" в Париж преди дни. \r\n\r\n На този фон политици предлагат решения за бърз преход към електромобили. Сред представените решения е осигуряването на бюджетна подкрепа за смяна на автомобилите на най-бедните. Предлага се на домакинствата с ниски доходи (до 18 355 евро годишно или 1530 евро месечно) да бъде предоставена помощ до 2000 евро при покупката на \"чист\" автомобил. Тази подкрепа би била осигурена за покупката на чисто нов автомобил, но и на превозно средство втора употреба, ако двигателят му работи с ток, газ или е с хибридно задвижване. \r\n\r\n Списъкът на хората, които не могат да се справят сами със смяната на автомобила си, е известен - онези, които получават социални помощи за допълване на доходите и които притежават автомобили, чието движение в големите градове вече е забранено или предстои да бъде ограничено. \r\n\r\n Отбелязва се, че в Брюксел на такава помощ подлежат 8400 домакинства. Тази година въведените от властите ограничения за движението на стари дизелови автомобили в центъра на Брюксел засегнаха 5000 превозни средства на възраст над 22 години. Догодина още 19 000 автомобила (четири на сто от автопарка в столицата) ще попаднат в обсега на забраните. От 2020 г. още над 65 000 автомобила ще бъдат твърде стари, за да се движат в центъра на Брюксел (около 14 на сто от автопарка). Около половината от собствениците на такива автомобили са бедни по местния стандарт, според който средната месечна заплата е 3300 евро. \r\n\r\n Според представените разчети е необходимо бюджетът да осигури 6,5 милиона евро за описаната цел. Предлага се тези средства да бъдат набавени от налаганите глоби от 350 евро за навлизане в зоните, забранени за замърсяващи автомобили, както и от дневната такса от 35 евро, която собствениците на такива автомобили могат да плащат веднъж седмично, за да си осигурят изключение. Част от средствата биха могли да се съберат от таксите за паркиране в града. \r\n\r\n Уточнява се, че забраните за движение на замърсяващи автомобили засягат в половината случаи малки товарни превозни средства, използвани от фирми. Законодателят вече е предвидил собствениците на дружества да бъдат обезщетени с до 3000 евро на автомобил. Бюджетът ще покрие обезщетения за три автомобила на дружество, независимо от финансовото състояние на фирмата. Политици отбелязват, че фирмите лесно получават данъчни отстъпки за купуването на автомобил, докато за гражданите все още не са предвидени никакви облекчения. \r\n \n\t\t\t\t\t\t", "date": "2018.11.30", "title": "Белгия обмисля възможности за облекчаване на прехода към електромобили"}
{"url": "http://www.bnews.bg/article/252945-prognozirat_po_niski_tseni_na_gorivata_po_nova_godina", "text": "\n Цените на горивата не са паднали заради протестите, а заради цените на суровия петрол, коментира шефът на Петролната и газовата асоциация Валентин Златев, цитиран от Нова тв. За пръв път след началото на недоволството от високите цени на горивата той коментира публично проблема, като каза, че разбира протестиращите. По думите му цените случайно са паднали толкова рязко в последно време. От Петролната и газова асоциация са категорични, че спадът е заради суровината, а не заради протестите. \r\n\r\n Няколко седмици след началото на недоволството цените на горивата спаднаха с около 30 стотинки за литър бензин и с около 15-20 стотинки за литър дизел. От асоциацията обясняват това с поевтиняването на петрола, повлияло на цените на дизела и бензина. \r\n\r\n \"Съчувстваме на всички тези, които излизат и изразяват общественото и социалното си недоволство, но истината е, че ако петролът вървеше нагоре, то и цените по бензиностанциите щяха да вървят нагоре. Тоест тези цени, които в последните 2-3 седмици са поставени по бензиностанциите, не са резултат от протестите\", посочват от асоциацията. \r\n\r\n \"Големият въпрос е защо има бензиностанции, които продават бензин на 2,20 лева, и има други за 1,80. Така започнаха протестите на хората, заяви Златев. - Очаквам хората, които продават на 1,80, да излязат по същия начин и да обявят структурата на цената си.\" \r\n\r\n Пред Нова тв председателят на Петролната и газова асоциация Андрей Делчев коментира, че обикновено цените на горивата „закъсняват” с няколко дни спрямо цените на суровия петрол – и когато цената се увеличава, и когато намалява. Делчев даде пример, че при цена на дизела от 2,34 лв/л, себестойността на горивото е 2,29 лева, а печалбата на производителите е 0,04 лв./л. Той обаче обясни, че при големи обороти производители и търговци могат да си осигурят добра печалба.  \r\n\r\n Делчев прогнозира, че ако тенденцията за поевтиняване на петрола се запази, ще посрещнем Нова година с още по-ниски цени. \r\n \n\t\t\t\t\t\t", "date": "2018.11.30", "title": "Прогнозират по-ниски цени на горивата по Нова година"}
{"url": "http://www.bnews.bg/article/252947-sasht_izbiha_poveche_ot_30_tsivilni_v_deyr_ez_zor", "text": "\n Сирийската държавна телевизия твърди, че повече от 30 цивилни граждани са били убити в резултат на въздушен удар на оглавяваната от САЩмеждународна коалиция срещу село в източната сирийска провинция Дейр ез Зор. \r\n\r\n Дамаск многократно е обвинявал коалицията, оглавявана от САЩ за причиняване на цивилни жертви, докато извършва въздушни операции в Сирия. \r\n\r\n Централното командване на САЩ все още не е коментирало обвиненията на Сирия, като въздушният удар се случва само два дни, след като сирийските медии обвиниха коалицията около САЩ за избиването на шестима цивилни в град Хаджин в провинция Дейр ез Зор. \r\n\r\n През последните няколко месеца сирийските държавни медии обвиниха коалицията в предизвикването на цивилни жертви, докато извършва бомбардировки в Дейр ез Зор. \r\n\r\n Въпреки че нито потвърждава, нито отрича информацията за жертви при последните си въздушни удари, коалицията по-рано призна, че провежда операции в района. \r\n\r\n Оглавяваната от САЩ коалиция провежда операциите си в Сирия от 2014 г. без одобрението на сирийския режим, както и без мандат на ООН. \r\n \n\t\t\t\t\t\t", "date": "2018.11.30", "title": "САЩ избиха повече от 30 цивилни в Дейр ез Зор"}
{"url": "http://www.bnews.bg/article/252943-alo_izmamnitsi_pribrali_parite_na_baba_ot_montana_za_uchenie_na_politsaite", "text": "\n Възрастна жена от Монтана стана поредна жертва на телефонните измамници. \r\n\r\n На 29.11.2018 г. Около 14 часа в РУ Монтана е получен сигнал от 64-годишна жителка на областния град. Сигналът е посетен на място, при което е установено, че същия ден между 10,00 ч. и 12,00 ч. неизвестен извършител се представил за служител в полицията. \r\n\r\n Под предлог, че са необходими парични средства за учение, убедил майка й да закачи до входната врата на жилището си плик, съдържащ сумата от 300 лв и 400 долара. Впоследствие жената установила, че пликът липсва и е станала жертва на телефонна измама. По случая в РУ Монтана е образувано досъдебно производство по чл. 209 от НК. \r\n \n\t\t\t\t\t\t", "date": "2018.11.30", "title": "Ало измамници прибрали парите на баба от Монтана за „учение на полицаите“"}
{"url": "http://www.bnews.bg/article/252941-otkriha_fabrika_za_proizvodstvo_na_nelegalen_tyutyun_v_kameno", "text": "\n Откриха фабрика за производство на нелегален тютюн, съобщи МВР.  \r\n\r\n 30-годишен жител на село Медовене е спрян за проверка. Той управлявал  лек автомобил \"Форд Галакси\".  \r\n\r\n При проверката в колата полицаите открили 15 кг нарязан тютюн без акцизен бандерол. Последвало претърсване и в дома му. \r\n\r\n Там, в момент на обработка и финно нарязване на тютюн, били задържани трима мъже на възраст 38, 33 и 19 г. и 36-годишна жена. \r\n\r\n Помещенията били оборудвани с видеонаблюдение, шумоизолационни материали и вентилационна система. \r\n\r\n В прилежащи стопански постройки полицаите открили складирани 304,400 кг фино нарязан тютюн и 1004,900 кг суровина във вид на балирани тютюневи листа. \r\n\r\n В приземен етаж на къщата били намерени още 4 метални вани, оборудвани с газови горелки за топлинна обработка на тютюневи листа, електрическа машина за фино нарязване и други електрически инструменти, предназначени за обработка на тютюнева продукция. \r\n\r\n В къщата имало и помещения за почивка и хранене на работниците, така че те да не напускат границите на имота. \r\n\r\n Последвало претърсване и в дома на 30-годишния в същото село, откъдето униформените иззели още 12 кг фино нарязан тютюн, пакетиран в полиетиленови пликове по 0,500 кг. \r\n\r\n Откритите стоки са иззети. Петимата участници са задържани за 72 часа.  \r\n\r\n Работата по случая продължава.  \r\n \n\t\t\t\t\t\t", "date": "2018.11.30", "title": "Откриха фабрика за производство на нелегален тютюн в Камено"}
{"url": "http://www.bnews.bg/article/252953-zadarzhaha_mazh_za_iztochvane_na_blizo_12_bona_ot_debitni_karti", "text": "\n Полицията задържа 38-годишен мъж от Сандански за източване на близо 12 000 от дебитни карти, съобщи МВР - Благоевград. \r\n\r\n Изпратен бил сигнал, че в частен дом в Сандански е извършена кражба на две дебитни карти, след което е изтеглена сума в размер на 11 940 лв. \r\n\r\n След разследване е установено, че деянието е извършено от 38-годишния Г.П. от Сандански. \r\n\r\n Мъжът е задържан за срок от 24 часа \r\n\r\n \r\n  \r\n \n\t\t\t\t\t\t", "date": "2018.11.30", "title": "Задържаха мъж за източване на близо 12 бона от дебитни карти"}
{"url": "http://www.bnews.bg/article/252942-zadignaha_nad_3_5_tona_shokolad_v_petrichko", "text": "\n Задигнаха над 3.5 тона шоколад в Петричко, съобщиха от Областната дирекция на МВР в Благоевград. \r\n\r\n Крадци са отмъкнали общо 3 600 килограма шоколадови изделия от влекач \"Мерцедес\" и прикачено към него полуремарке. Тежкотоварният автомобил бил паркиран в района на с.Марикостиново, община Петрич. \r\n\r\n Работата по случая продължава. Образувано е досъдебно производство. \r\n \n\t\t\t\t\t\t", "date": "2018.11.30", "title": "Задигнаха над 3.5 тона шоколад в Петричко"}
{"url": "http://www.bnews.bg/article/252948-dnes_shte_greynat_svetlinite_na_kolednata_elha_v_sofiya", "text": "\n Днес запалват светлините на коледната елха в София. Тя ще грейне в парка пред Националния дворец на културата. \r\n\r\n Организирана е празнична програма от 17:30 до 19:30 часа на площада пред НДК. В нея ще вземат участие вокални групи, балетни школи, фолклорни формации, както и изпълнителите Дичо и Камелия Тодорова. \r\n\r\n Столична община ще организира томбола за присъстващите на празничното събитие. Късметлията ще получи наградата си след запалването на светлините на елхата и празничните илюминации в 19 часа. \r\n\r\n Ретро трамвай ще се движи от 16:00 до 19:00 часа двупосочно по маршрут пл. „Възраждане” - бул. „Христо Ботев” - „Петте кьошета”- НДК - пазар „Иван Вазов”. За децата, които пътуват с него, ще има аниматори и празнични играчки, с които да украсят дома си или избрана елха в София. \r\n \n\t\t\t\t\t\t", "date": "2018.11.30", "title": "Днес ще грейнат светлините на коледната елха в София"}
{"url": "http://www.bnews.bg/article/252955-vnuchkata_na_todor_kolev_zabravi_za_turchina_hvana_si_anglichanin", "text": "\n Внучката на Тодор Колев се носи на крилете на любовта отново. Теодора Колева отново повери сърцето си на чужденец, както и в предишната си връзка. От няколко месеца насам доктор Войнова от \"Откраднат живот\" има връзка с англичанин, чиято самоличност пази в тайна.  \r\nЗаради горчивия си опит от предишната си връзка, която стигна почти до сватба, а завърши със скандална раздяла, Теодора се зарекла да пази личния си живот в тайна. \r\nКъм момента двамата живеят разделени и се обичат от разстояние. Заради новия си любим внучката на легендарния актьор пътува четсо до Лондон, където живее той. Едва смогвала на темпото, тъй като понякога снимките за сериала продължавали над 15 часа. При всеки свободен момент обаче тя грабвала телефона и се обаждала на гаджето си. \r\nТеодороа дори обмисляла вариант да замине за постоянно да живее в Англия, но чакала да види как ще се развие героинята й в \"Откраднат живот\". Този път обаче тя няма да прибърза с годежа и сватбата.  \r\n\r\n Доскоро тя имаше връзка с красивия лекар доктор Ервин Иванов. Той обаче е с турски произход и държеше половинката му да се съобразява с нормите и морала на религията му. Той така и не могъл да се примири с работата й и интимните сцени с колегите й пред камерата.  \r\n\r\n Повратният момент дошъл, когато двамата заживели заедно, а в същото време Теодора получила роля в сериала. Еврин побеснял от ревност и отказал да приеме случващото се. За разлика от него, сегашното й гадже приема нещата доста по-спокойно и се радва на професионалната й реализация, предават от Ретро.  \r\n  \r\n \n\t\t\t\t\t\t", "date": "2018.11.30", "title": "Внучката на Тодор Колев забрави за турчина, хвана си англичанин "}
{"url": "http://www.bnews.bg/article/252964-direktorat_na_gorskoto_v_silistra_ostava_v_aresta", "text": "\n Директорът на ТД \"Държавно горско стопанство\" в Силистра остава в ареста.Това реши днес Силистренският окръжен съд. \r\n\r\n Съдебният състав прие, че е налице обосновано предположение, че обвиненият за подкуп директор е извършил деянието чрез изнудване и посредством злоупотреба със служебното си положение и че има опасност да извърши друго престъпление, ако остане на свобода. \r\n\r\n Припомняме, на 28 ноември подсъдимият инж. Георги М. беше задържан в служебния си кабинет. В него бяха открити 46 банкноти по 100 лева, които му дал концесионер, извършващ дърводобив в държавни гори, като \"такса спокойствие\". \r\n\r\n Сигналът за исканият от Георги М. подкуп бил подаден на 16 ноември. \r\n\r\n За разкриване на престъплението били използвани специални разузнавателни средства, а намерените в директора пари били белязани. \r\n\r\n За това свое деяние Георги М. може да получи затвор до 10 години и глоба до 20 000 лева. \r\n\r\n Решението на Силистренския окръжен съд подлежи на обжалване пред Апелативния съд във Варна \r\n \n\t\t\t\t\t\t", "date": "2018.11.30", "title": "Директорът на горското в Силистра остава в ареста"}
{"url": "http://www.bnews.bg/article/252939-balgariya_shte_predogovarya_dostavkite_na_sinyo_gorivo", "text": "\n Парламентът гласува промени в енергийната стратегия на България. Промените в документа са свързани с транзита и доставките на газ към и през България. \r\n\r\n Промяната в стратегията ще даде зелена светлина на правителството да предоговори с \"Газпром\" договора за доставка на синьо гориво, сключен до 2030 година. Новото условие е, че от 2020 година руският газ ще тече по газопровода \"Турски поток\", така че това трябва да бъде включено в нашия договор с руската страна. Както и да се уточни дали Русия ще продължи да транзитира през България газ - тя в момента го прави по трасето от Украйна към България.  \r\n\r\n След пускането на руския газ по \"Турски поток\" обаче Русия не иска да плаща транзитни такси за старото трасе, което тръгва от Украйна и минава през България. \r\n\r\n Правителството трябва даде зелена светлина на държавната компания \"Булгартрансгаз\", която да изгради газопроводна тръба от източната част на страната до западната, за да може страната ни евентуално да транзитира газ за Западна Европа през Сърбия. \r\n\r\n Както и държавата да се включи с акции в изграждането на терминал за втечнен газ на територията на гръцкото пристанище „Александруполис”. \r\n\r\n „Газовият хъб „Балкан” няма как да съществува без руски газ. Трябва да направим всичко възможно газът да не заобикаля България. Слава Богу, руските партньори този път повярваха в нас”, заяви Валентин Николов от ГЕРБ. \r\n\r\n Депутатът от БСП Таско Ерменков посочи, че левицата ще подкрепи проекта, а „Южен поток” трябва да ни е обица на ухото”. \r\n„Това е последното купе на последния вагон на последния влак, който ни дава възможност по някакъв начин да се наредим” – така депутатът от ДПС Рамадан Аталай аргументира решението на движението да подкрепи проекта. \r\n\r\n „Няма да подкрепя такава стратегия, докато не бъда убеден, че България ще печели, а не друга държава”, заяви депутът от „Обединените патриоти” Валери Симеонов. Колегата му от „Атака” Павел Шопов обаче каза, че няма губещ газопровод. \r\n\r\n „Като имате такива коалиционни партньори, не ви трябва опозиция. Халал да са ви!”, обърна се към партиите от мнозинството Рамадан Аталай. \r\n\r\n Министърът на енергетиката Теменужка Петкова заяви в кулоарите на парламента, че количествата руски газ за България са гарантирани, а една година е достатъчно време страната ни да изгради липсващата страна, свързваща източната и западната част на страната, за да тече газ и към Сърбия.  \r\n \n\t\t\t\t\t\t", "date": "2018.11.30", "title": "България ще предоговаря доставките на синьо гориво"}
{"url": "http://www.bnews.bg/article/252938-potroshenata_ot_divna_kristin_nyama_da_se_vklyucha_v_deloto_sreshtu_neya", "text": "\n „Нямам никакви намерения да съдя Дивна или да се включвам в делото срещу нея. Не искам кръвнина от нея. Искам само да забравя станалото и да бъда щастлива“, казва моделката Кристин, която пострада тежко при катастрофа, предизвикана от приятелката й Дивна през март т.г. \r\nПретърпя над 10 операции и получи тежка инфекция на костите. На 14 януари 2019-а процесът срещу Дивна ще стартира в Районния съд в град Левски. Изпълнителката е с обвинение от няколко дни, че е причинила средна телесна повреда на Кристин по непредпазливост след неправилно изпреварване. \r\nМоделката научила от баща си, че държавата ще съди певицата, като споделя, че не иска да слуша за тези неща, за да няма негативна енергия край нея. След инцидента двете приятелки се чуват по телефона, но не са се виждали. До три години затвор или пробация грозят Дивна Станчева заради причинената от нея катастрофа. „Нямах представа, че може да влезе в затвора“, казва пред „Телеграф“ пострадалата Кристин. \r\n \n\t\t\t\t\t\t", "date": "2018.11.30", "title": "Потрошената от Дивна Кристин: Няма да се включа в делото срещу нея!"}
{"url": "http://www.bnews.bg/article/252931-pri_aktsiya_mitnichari_izzeha_155_000_evro_skriti_v_chorap", "text": "\n Митнически служители иззеха 155 000 недекларирани евро, скрити в чорап. Стойността на конфискуваната валута се равнява на повече от 300 000 лева. \r\n\r\n Тя била открита при проверка на лек автомобил на МП Лесово, извършена на 28 ноември късно през нощта. В колата пътували шофьорът със съпругата си, които били турски граждани, както и техен спътник германец. \r\n\r\n Въпреки че тримата заявили, че не пренасят нищо за деклариране, при проверката служителите открили 30 000 недекларирани евро в дамската чанта на жената. Други 70 000 евро били намерени в личната чанта и в дрехите на шофьора, както и в подлакътник на автомобила. Третият пътник пък криел още 55 000 евро в джобовете и в личния си багаж, като 50 000 евро от валутата била увита в чорап. \r\n\r\n Всичката недекларирана валута е иззета. Срещу жената е съставен акт за нарушение, а срещу шофьорът и третият пътник е образувано досъдебно производство. \r\n \n\t\t\t\t\t\t", "date": "2018.11.30", "title": "ПРИ АКЦИЯ: Митничари иззеха 155 000 евро, скрити в чорап"}
{"url": "http://www.bnews.bg/article/252956-skandalno_uchenitsi_butat_avtobusa_si_v_silistrensko_video", "text": "\n   \r\n\r\n Ученици бутат автобус си в Силистренско.За това алармира във фейсбук Сафет Халид, който публикувал видео и снимки от случката. \r\n\r\n На децата им се наложило да помогнат на шофьора за придвижването на училищния автобус. Случката е от вчера, 29 ноември. \r\n\r\n Разпространените кадри показват как децата бутат автобуса в леда на разклона за село Долец. Пътят не е бил опесъчен. \r\n\r\n \"Нямам представа какъв стрес е преживял този шофьор с тези деца при този стръмен наклон от 15%, тъй като лично познавам терена\", коментира мъжът в социалната мрежа.  \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.11.30", "title": "СКАНДАЛНО! Ученици бутат автобуса си в Силистренско (ВИДЕО)"}
{"url": "http://www.bnews.bg/article/252933-gamov_mamil_i_zavlichal_zheni_za_pari", "text": "\n Участието на Станимир Гъмов в „Биг Брадър“ щяло да го спаси от глад и мизерия в близките месеци \r\n\r\n Актьорът се намирал в тежко финансово положение, а на всичко отгоре бил затънал в заеми не към банки, а към свои познати и приятели. Близки до комика твърдят, че той дължи пари поне на 10-има свои приятели, от които непрекъснато искал дребни суми пари. Понеже всички от близкото му обкръжение му научили лошия навик да взема, а да не връща в срок, Гъмов започнала да се издържа на гърба на жените, с които имал любовни афери. Той не се свенял напоследък да иска по някой лев от красавиците, които ставали обект на свалките му. Ако някоя му вържела, той забравял да се издължи след това. \r\nСпоред близки до зевзека, той бързо изпуквал по купони всичко, което спечели и затова вечно се чудел откъде да вземе пари назаем щом закъса, пише „Ретро“. Залитанията му по чашката предизвикало сътресения и в семейството на актьора и принудило бившата му жена и майка на детето му да го напусне. \r\n \n\t\t\t\t\t\t", "date": "2018.11.30", "title": "Гъмов мамил и завличал жени за пари "}
{"url": "http://www.bnews.bg/article/252930-nay_bogatite_ot_kabineta_na_tramp_spechelili_milioni_prez_2017_g", "text": "\n Най-богатите членове на кабинета на президента на САЩ Доналд Тръмп са спечелили милиони през 2017 г., информира \"Политико\", позовавайки се на документи на администрацията. \r\n\r\n Те са спечелили десетки милиони долари през изминалата година, включително и чрез продажбата на активи, за да се избегне конфликт на интереси. \r\n\r\n Министърът на образованието Бетси Девос и съпругът й са спечелили най-малко 59,4 милиона долара през 2017 г., финансовият министър Стивън Мнучин е заработил повече от 41,6 милиона долара, а търговският секретар Уилбър Рос - 47 милиона долара. \r\n\r\n По-голямата част са от продажбата на активи. Те също са спечелили пари от дивиденти, капиталови печалби и лихви по сметки. \r\n\r\n Критици на администрацията следят внимателно действията на тримата министри дали са в конфликт на интереси. Тръмп защитава решението си да назначи богати и с връзки хора, защото според него те не искат позицията, за да печелят пари, а също така \"има хора с брилянтно бизнес мислене\". \r\n \n\t\t\t\t\t\t", "date": "2018.11.30", "title": "Най-богатите от кабинета на Тръмп спечелили милиони през 2017 г."}
{"url": "http://www.bnews.bg/article/252922-1_5_mln_detsa_v_afrika_imat_nuzhda_ot_humanitarna_pomosht", "text": "\n Две от всеки три деца в Централноафриканската република се нуждаят от хуманитарна помощ. Хиляди от тях са в ръцете на въоръжени групировки или са жертви на сексуално насилие, предупреди днес УНИЦЕФ, предаде Франс прес, цитирана от БТА. \r\n\r\n Около 1,5 милиона деца имат нужда от хуманитарна помощ в тази страна, в която от години се водят боеве между въоръжени групировки. \r\n\r\n \"Тази криза се случва в една от най-бедните и най-слабо развитите страни на света, която е и една от най-опасните за хуманитарни работници\", заяви представителката на УНИЦЕФ за ЦАР Кристин Мухигана в комюнике.  \r\n\r\n \"Ситуацията, в която се намират децата, е отчайваща\", добави тя.  \r\n \n\t\t\t\t\t\t", "date": "2018.11.30", "title": "1,5 млн. деца в Африка имат нужда от хуманитарна помощ"}
{"url": "http://www.bnews.bg/article/252923-na_7_dekemvri_zapochva_izplashtaneto_na_pensiite_i_dopalnitelnite_sumi_kam_tyah", "text": "\n Изплащането на пенсиите за декември от Националния осигурителен институт (НОИ) ще започне на 7 декември и ще приключи на 19 декември, съобщиха от НОИ. \r\n\r\n В изпълнение на Постановление 246 от 15 ноември на Министерския съвет, заедно с пенсиите ще бъде изплатена и еднократна допълнителна сума в размер на 40,00 лв. на 1 267 731 пенсионери, на които пенсията или сборът от пенсиите, заедно с добавките и компенсациите към тях за месец декември 2018 г., е в размер до 348,00 лв. включително.  \r\n\r\n Изплащането на сумите чрез пощенските станции ще става по график, който ще бъде предварително обявен във всяка една от тях. Преводите на декемврийските пенсии по сметките на пенсионерите, които получават парите си по банков път, ще бъдат направени на 7 декември. \r\n \n\t\t\t\t\t\t", "date": "2018.11.30", "title": "На 7 декември започва изплащането на пенсиите и допълнителните суми към тях"}
{"url": "http://www.bnews.bg/article/252921-noviyat_na_esmer_se_grizhi_za_sina_na_dzhizasa", "text": "\n Докато ревност мъчи Благо Георгиев в \"Биг брадър\", бившата му Есмер Омерова не спира да се хвали колко добре си живее без него. \r\n\r\n Руската танцьорка е неразделна с новата си любов. Двамата често пътуват, а заедно с тях е и синът на Благо и Есмер - Елай. Бившата на футболиста показа клипче, на което се вижда как гаджето и синът й се забавляват заедно. \r\n\r\n След като заживя със Златка Райкова, Джизъса рядко се прибира в Русия. Сега Благо и новата му изгора са в \"Биг брадър\" и имат сериозни проблеми в къщата, продиктувани именно от ревност заради бившите им партньори, пише \"България Днес\". \r\n \n\t\t\t\t\t\t", "date": "2018.11.30", "title": "Новият на Есмер се грижи за сина на Джизъса"}
{"url": "http://www.bnews.bg/article/252924-zadarzhanite_ot_rusiya_ukrainski_moryatsi_sa_premesteni_v_moskva", "text": "\n Всичките 24 украински моряци от трите военни кораба, задържани от Русия в неделя край полуостров Крим, са преместени в Москва. Това съобщи днес за ТАСС кримският омбудсман Людмила Лубина, информира руската агенция, цитирана от БТА. \r\n\r\n Двама адвокати на задържани украинци заявиха вчера, че те са прехвърлени от кримския град Симферопол в руската столица, но без да посочат дали става дума за цялата група. \r\nЗадържаните 24 украински граждани - военни моряци и представители на Службата за сигурност на Украйна, са арестувани до 25 януари. Заподозрени са в незаконно минаване на руската граница и ги заплашва наказание до 6 години лишаване от свобода. \r\n \n\t\t\t\t\t\t", "date": "2018.11.30", "title": "Задържаните от Русия украински моряци са преместени в Москва"}
{"url": "http://www.bnews.bg/article/252925-mariana_vekilska_zaryaza_dashterya_si", "text": "\n Как й даде сърце! Мариана Векилска извърши немислимото спрямо собствената си дъщеря! Мариана Векилска остави дъщеря си сама на дипломирането. Тв водещата пропуснала дипломирането на Габриела в престижния университет в Маастрихт. Отсъствието на Векилска съсипало дъщеря й и помрачило настроението й, пише pik.bg. \r\n\r\n Дъщерята на Мараина се почувствала нелепо, защото родителите на състудентите й долетели от другия край на света, за да наблюдават тържественото връчване на дипломите, а в публиката нямало нито един неин роднина, само приятели. \r\n\r\n Не е ясно как Векилска е оправдала отсъствието си пред дъщеря си. Със сигурност обаче професионалните й ангажименти не са меродавно извинение. С предаването си Мариана е заета само през уикенда, но не и през делничните дни. \r\n\r\n Бащата на Габриела – бившият футболист Георги Донков, пък изобщо не получил покана за събитието от нея, тъй като отношенията им са хладни от дълги години. \r\n\r\n Мариана и Георги се запознават още докато тв водещата е била един от най-желаните модели в каталога на модна агенция „Визаж“. С Георги били гаджета четири години. През тези години Векилска чакала с нетърпение предложението за брак от своя любим. Футболистът не се бавил много и паднал на колене, за да поиска ръката й. След сватбата обаче семейният им живот се обърнал на 180 градуса. \r\n\r\n Веднага след сватбата двамата започнали да работят за бебе, а тв водещата забременяла почти веднага. Половин година след сватбата обаче бившият футболист поискал от Мариана да се разделят, знаейки, че очакват дете. Причината за това били родителите на Георги, които не харесвали Векилска и не искали да я приемат в дома си.Бременната във втория месец Мариана останала без мъж и се прибрала при своите родители. До раждането тя се надявала, че с Георги ще се съберат, но това така и не станало. Той дори не се появил на раждането на дъщеря им. Едва след две години потърсил контакт с детето си, а след това заминал да прави кариера в Германия и съвсем загърбил бащинския си дълг. \r\n \n\t\t\t\t\t\t", "date": "2018.11.30", "title": "Мариана Векилска заряза дъщеря си"}
{"url": "http://www.bnews.bg/article/252936-zhelezopatna_diplomatsiya_mezhdu_kndr_i_republika_koreya", "text": "\n Железопътна дипломация: Южнокорейски влакове потеглиха към КНДР за първи път от десетилетие, пише \"Гардиън\". \r\n\r\n Южна Корея изпрати влакове към Северна Корея през най-милитаризираната граница в света за първи път от десет години. Това е част от мисия за модернизиране на железопътната мрежа в КНДР и свързването й с Южна Корея. \r\n\r\n Влак с десетки южнокорейски представители и инженери ще инспектира 1 200-километрово трасе за 18 дни, обяви южнокорейското министерство по въпросите на обединението. \r\n\r\n За проучването е необходимо специално разрешение от ООН заради вкарване на забранени стоки в Северна Корея, която е санкционирана във връзка с ядрената си програма. \r\n\r\n Южнокорейците ще използват проучването, за да изготвят планове за модернизация на остарялата железопътна мрежа в КНДР, която е от началото на XX век. \r\n\r\n Влакът ще се придвижи до границата с Китай. \r\n\r\n Разликата между железопътните мрежи в КНДР и Република Корея е поразителна. Влаковете в Северна Корея често се движат бавно в сравнение с високоскоростните линии в Юга. \r\n\r\n Модернизирането на железопътните релси в КНДР може да отнеме години или десетилетия. Ще са необходими инвестиции за милиарди. \r\n\r\n Южна Корея възнамерява да открие две железопътни връзки с КНДР до края на годината. \r\n \n\t\t\t\t\t\t", "date": "2018.11.30", "title": "Железопътна дипломация между КНДР и Република Корея"}
{"url": "http://www.bnews.bg/article/252928-vremeto_v_stranata_ostava_studeno", "text": "\n Жълт код е в сила и днес за северната половина от страната, с предупреждение за целодневно отрицателни температури. На изток остава ветровито. \r\n\r\n Днес над Северна и Източна България облачността ще е значителна и на отделни места все още ще превалява слаб сняг. Първо над Югозападна България, а до края на деня и над останалата част от страната облачността ще се разкъсва и намалява. Ще духа слаб, в Източна България умерен вятър от север-североизток. Максимални температури - в Северна България между минус 6° и минус 2°, в Южна България и по крайбрежието на морето - предимно между 0° и 5°, в София - около минус 2°. \r\n\r\n Над планините днес облачността ще разкъсва и намалява след обяд до предимно слънчево. Ще бъде почти без валеж. Ще духа умерен източен вятър, който през деня ще отслабне, а вечерта ще се ориентира от югозапад и ще започне да се усилва. Максималната температура на височина 1200 метра ще е около минус 2°, на 2000 метра – около минус 6°. \r\n\r\n Код жълто и за събота. Пореден леден ден за северната половина от страната. \r\n\r\n През нощта ще е предимно ясно и почти тихо. В сутрешните часове в Дунавската равнина ще има ниска слоеста облачност или мъгла. Ще е студено с минимални температури между минус 15° и минус 10°, в Южна България от минус 5° до минус 2°. \r\nУтре от запад ще се заоблачи с предимно средна и висока облачност, най-късно над североизточните райони, където ще има повече слънчеви часове. Ще духа слаб южен вятър. Максималните температури - в Северна България между минус 4° и 1°, в Южна България и по крайбрежието на морето между 3° и 8°. \r\n\r\n В неделя и през първите дни от следващата седмица от юг-югозапад ще се пренася топъл въздух и ще се затопля, повече в планините и планинските райони. Облачността, средна и висока, ще се увеличи. В равнините ще има ниска облачност и мъгла, която в западната и централна част от Дунавската равнина ще задържа през целия ден и там дневните температури ще остават отрицателни. В неделя минимални температури в Северна България ще бъдат между минус 13° и минус 8°, в Южна България – между минус 7° и минус 2°; максималните – между 2° и 7°, в Дунавската равнина – минус 5° - минус 3°. Във вторник и сряда през страната ще премине размит атмосферен фронт. Ще духа слаб, в Дунавската равнина до умерен северозападен вятър. Облачността ще се увеличи и на места ще превали слаб дъжд, в планините – слаб сняг. В Северозападна България, заради наличието на снежна покривка и отрицателни температури в приземния слой, ще има условия за поледици, през нощта - и заледявания. \r\n \n\t\t\t\t\t\t", "date": "2018.11.30", "title": "ВРЕМЕТО! В страната остава студено "}
{"url": "http://www.bnews.bg/article/252946-berbatov_vazmushtava_s_loshi_obnoski", "text": "\n С  топвозило, под чийто капак се крият 500 коня мощност, Бербо се сдоби преди пет години срещу сумата от малко над половин милион лева. \r\nОт почти половин година Митко пребивава в България, а дните си уплътнява с висене по елини столични кафенета. Въпреки че е спортист и уж продължава да се грижи за формата си, Бербатов пести крачките си като пенсионер, пише „Ретро“. \r\nЗвездата паркира Бентлито си точно пред входовете на сградите и институциите, които посещава, за да не походи излишно и метър пеша. Сядайки да хапне в едно от най-актуалните заведения в момента, иначе претендиращият за добро възпитание и европейска култура Димитър отново показа мързел и липса на обноски, качвайки краката си на празния стол срещу него, на който само след минути седна друг човек.   \r\n \n\t\t\t\t\t\t", "date": "2018.11.30", "title": "Бербатов възмущава с лоши обноски "}
{"url": "http://www.bnews.bg/article/252940-i_tazi_godina_vav_fokusa_na_balgarskata_koleda_sa_detsata_s_trayni_uvrezhdaniya", "text": "\n И тази година във фокуса на \"Българската Коледа\" са децата с трайни увреждания. За много от тях съвременната медицина е намерила решения за пълноценен живот, но често непосилно скъпи за семействата. Едно от децата, подпомогнати от \"Българската Коледа\" за независим и пълноценен живот е Борис. \r\n\r\n Любимите герои на Борис пеят, че понякога животът нанася тежки удари. Както когато при раждането му се разбира, че той е с пълна загуба на слуха, но както пеят любимите му герои в друга песен, семейството не се предава. И ето, четиригодишният Борис рисува релсите на любимия си влак, за да минат и двамата по счупения мост и да продължат невредими по пътя си. Детето започва да чува малко преди да навърши годинка, с кохлеарен имплант и с труда на цяла дузина специалисти. \r\n\r\n „Искрено вярвам, че всичко ще си дойде на мястото”, каза майката на Борис. \r\n\r\n „Целта на работата ни тук в центъра е да подпомогнем децата изобщо да са неразличими”, обясни рехабилитаторът на детето. \r\n\r\n Борис проговаря с „Българската Коледа”. От първата му година кампанията на президента подпомага слухово-речевата рехабилитация на детето, в специализиран център . Благодарение на работата тук, звуците и думите, които то вече разпознава, го стимулират да отговаря отлично, според специалистите. \r\n\r\n Всеки дарен лев на кратък номер 1117, или през банковата сметка на „Българската Коледа”, ще помогне още повече деца да превъзмогнат  ударите в живота. \r\n\r\n Любимите герои на Борис пеят, че понякога животът нанася тежки удари. Както когато при раждането му се разбира, че той е с пълна загуба на слуха, но както пеят любимите му герои в друга песен, семейството не се предава. И ето, четиригодишният Борис рисува релсите на любимия си влак, за да минат и двамата по счупения мост и да продължат невредими по пътя си. Детето започва да чува малко преди да навърши годинка, с кохлеарен имплант и с труда на цяла дузина специалисти. \r\n\r\n „Искрено вярвам, че всичко ще си дойде на мястото”, каза майката на Борис. \r\n\r\n „Целта на работата ни тук в центъра е да подпомогнем децата изобщо да са неразличими”, обясни рехабилитаторът на детето. \r\n\r\n Борис проговаря с „Българската Коледа”. От първата му година кампанията на президента подпомага слухово-речевата рехабилитация на детето, в специализиран център . Благодарение на работата тук, звуците и думите, които то вече разпознава, го стимулират да отговаря отлично, според специалистите. \r\n\r\n Всеки дарен лев на кратък номер 1117, или през банковата сметка на „Българската Коледа”, ще помогне още повече деца да превъзмогнат  ударите в живота. \r\n \n\t\t\t\t\t\t", "date": "2018.11.30", "title": "И тази година във фокуса на \"Българската Коледа\" са децата с трайни увреждания"}
{"url": "http://www.bnews.bg/article/252896-zaradi_zhena_si_yaya_izmislil_uagabunga", "text": "\n 49-годишната художничка Теменужка Роянова е жената, заради която ексцентрикът Стоян Роянов проваляше мисия след мисия в Къщата на „Биг брадър” и оставяше съквартирантите си без дрехи, ток, топла вода и храна. Музикантът отказаше да участва в игрите на Големия брат под предлог, че религията му не му позволява да докосва друга жена, освен неговата. В понеделник вечерта Роянов напусна Къщата в Нови хан. \r\nТеменужка и 4 години по-младият от нея Стоян се запознали в Америка. През 1992 г. Роянов отпрашил да учи със стипендия в световноизвестният „Бъркли колидж” в Бостън. Колоритният музикант обаче прекъснал обучението си по средата му и не успял да се дипломира. Престоят му зад Океана бил свързан с участия в различни формации и проекти в Ню Йорк и Бостън. \r\nСтоян се справял със завидно майсторство с всякакви инструменти. Свири на кларинет, саксофон, зурна кавал, бонгоси и както сам обича да казва на „к’вот  до’ди”. Покрай многобройните си изяви в Щатите, Стоян завързал куп почитателки и интимни бройки, но един ден, по време на странстването си из страната на неограничените възможности, срещнал бъдещата си съпруга Теменужка. Преди 18 години се родила дъщеря им Виктория. „Тогава осъзнах, че вече има нещо по-велико от музиката – детето ми. Появи ли се детето, качваш се на камиона и започваш да правиш пари. Въртиш волана от 3 сутринта до 7 вечерта. Но си благодарен за всеки ден, в който си успял да платиш квартирата, храната, дрехите, дълговете. Копал съм, боядисвал съм, свирил съм едновременно в три бенда”, признавал е чешитът. \r\nЗа да издържа семейдството си, Стоян започнал да работи каквото му попадне. Когато Виктория била на 4 годинки, семейството му решило да се върне обратно в родината. Теменужка, която музикантът нарича галено Нуши, отворила школа за деца по приложни и изящни изкуства „Дъбови листа”. Направила си и фирма за детски книжки, които собственоръчно илюстрирала. Преди 6 години Стоян имал мимолетна забежка със своя колежка певица и бракът му бил сериозно разклатен. Музикантът се заклел на Нушка, че повече няма да докосне чужда жена и си измислил религията Уагабунга, която уж забранявала физическата близост с друга дама. \r\nОще първата вечер от престоя си в Къщата, Стоян шашна съквартирантите си с отказа да изпълни мисия. В началото виповете се забавляваха с ексцентрика и неговите странности. Големия брат обаче започна да им налага санкции, които ги извадиха от релси. След провала на мисия „Пипаж” заради категоричния отказ на Стоян да участва, Големия брат наложи наказание и мъжете останаха без багаж. Роянов обаче не се почувства виновен, тъй като изпълнявал моралния дълг към жена си и не допускал физическа близост с чужда жена. \r\n„Ти не изпълни нито една мисия. Жена ти ще се гордее ли с теб? Това не е мъжко!”, избухна иначе добродушният актьор Станимир Гъмов. А излизането на Я-я от Къщата бе посрещнато с овации от повечето съквартиранти. \r\n  \r\n \n\t\t\t\t\t\t", "date": "2018.11.30", "title": "Заради жена си ЯЯ измислил „Уагабунга” "}
{"url": "http://www.bnews.bg/article/252914-minimalnite_tseni_na_taksitata_branshat_iska_edno_pokazva_li_drugo_pazarat", "text": "\n Най-малко 98 ст. за километър пробег през деня и 1,14 – през нощта – това искане обедини таксиметрови шофьори на протест в София. В студиото на „Тази сутрин” председателят на Националния таксиметров синдикат Райна Димитрова обвини общинския съвет, че от 7 г. има таван, но не и праг на цените. \r\n\r\n „Горната граница защитава потребителите, а долната защитава тези, които извършват тази дейност”, заяви тя и посочи, че влизащите в цената компоненти като гориво и „Гражданска отговорност” са скочили през този период. \r\n\r\n „Минималната цена на пазара е 59 ст., нашият ангажимент не е да определяме средна цена”, отговори й председателят на транспортната комисия в СОС Екатерина Йорданова. Тя посочи, че и в момента фирмите могат да поставят цена от 1,30 лв. на километър, но много малко го правят. \r\n\r\n Според общината равновесната цена е 78 ст., а анкетите сред фирмите са дали между 89 ст. и 1,13 ст., но с коли до 7-годишна възраст (а в момента из София се движат жълти автомобили на двойно повече години-б.р.). Тя допълни, че в 23 държави от ЕС минимална цена за таксиметровата услуга няма. Йорданова посочи, че от „Московска” 33 искат и Етичен кодекс, който да подобри качеството на таксиметровата услуга, \r\n\r\n Димитрова подчерта, че законът, добър или лош, трябва да се спази и да се въведе минимална цена. Тя допълни, че ако ще се гледа изцяло пазарното начало, не трябва да има и таван (преди който имаше таксита, имитиращи колите на легитимни фирми, но с 10-15 пъти по-високи цени-б.р.). \r\n\r\n Общината е против и другото искане на шофьорите – да карат в бус лентите, когато са с клиент. Причината – това е възможно само при ограничаване на броя на такситата или при регламентиране на отделен клас от тях, които например обслужват летището, а всичко това не се нрави на бранша. \r\n\r\n Според Екатерина Йорданова таксиметровият протест обслужва цели, различни от тези да се решат проблемите на водачите. \r\n \n\t\t\t\t\t\t", "date": "2018.11.30", "title": "Минималните цени на такситата: Браншът иска едно, показва ли друго пазарът"}
{"url": "http://www.bnews.bg/article/252915-tsentralni_kvartali_v_sofiya_osamnaha_bez_parno", "text": "\n Част от центъра на София е без централно топлоподаване от нощта срещу петък. Аварии оставиха на студено голяма част от домакинствата в София. \r\n\r\n Според справка на \"Топлофикация-София\" без топлоподаване е районът между: бул. “Прага”, бул. “Патриарх Евтимий”, бул. “Витоша”, бул. “България”, ул. “Здраве”, бул. “Пенчо Славейков”, както и част от кв. \"Медицинска академия”. На студено са останали и  кв. “Иван Вазов” и кв. “Крива река”. \r\n\r\n Не се съобщава за колко време ще бъде отстранена аварията.  \r\n \n\t\t\t\t\t\t", "date": "2018.11.30", "title": "Централни квартали в София осъмнаха без парно"}
{"url": "http://www.bnews.bg/article/252916-hvanaha_shefa_na_gorskoto_stopanstvo_v_silistra_s_podkup", "text": "\n Шефът на държавното горско стопанство в Силистра Георги Митев е задържан с подкуп от 4 600 лева. Парите били поискани, като „такса спокойствие” от концесионер, извършващ дърводобив в държавни гори, в района на Дулово. \r\n\r\n „В четвъртък Окръжна прокуратура Силистра повдигна обвинение срещу директора на териториалното поделение „Държавно горско стопанство” затова, че на 28 ноември е поискал и е приел дар. Той беше задържан за 72 часа. Очаква се днес делото да бъде внесено в съда с искане за постоянен арест.  Инж. Георги Митев събирал по 500 лева \"такса спокойствие\" на камион с дърва”, заяви в ефира на „Здравей, България” апелативният прокурор на Варна Владимир Чавдаров. Той допълни, че на този етап не може да се твърди, че на територията на Силистра се извършват посъвместни  нарушения от концесионери. \r\n\r\n „Имаме данни само за тази фирма, че е извършено изнудване. Ако в разследването се съберат данни и за други лица, тогава обвинението ще претърпи корекция и в тази посока”, каза още Чавдаров. \r\n\r\n Държавното обвинение разполага с железни доказателства спрямо обвинения. Освен свидетелските показания има и белязани банкноти и СРС-та. \r\n \n\t\t\t\t\t\t", "date": "2018.11.30", "title": "Хванаха шефа на горското стопанство в Силистра с подкуп"}
{"url": "http://www.bnews.bg/article/252902-kuentin_tarantino_se_ozheni_za_parvi_pat", "text": "\n Големият режисьор Куентин Тарантино се ожени за първи път. \r\n\r\n Той предложи брак на приятелката си Даниела Пик през лятото на 2017 г., а в сряда двамата са минали под венчилото в Лос Анджелис. \r\n\r\n 55-годишният Тарантино срещна 35-годишната певица и модел през 2009 г. на представянето на \"Гадни копилета\" в Израел. Скоро след това те прекъснаха връзката си, но през 2015 г. се събраха, след като режисьорът се раздели с дизайнерката Кортни Хофман. \r\n\r\n Това е първи брак и за двамата. През 2009 Тарантино обясни защо никога преди не се е женил: \"Когато правя филм, не правия нищо друго. Всичко е в името на филма. Нямам жена. Нямам дете. Нищо не може да се изпречи на пътя ми.\" \r\n\r\n Новината за техния годеж излезе само осем месеца след като Тарантино обяви, че възнамерява да се пенсионира. Тогава той каза, че това ще се случи, след като режисира още два филма. \r\n\r\n Коя е съпругата на Тарантино? \r\n\r\n Пик стартира своята музикална кариера в началото на 21 век в дует със сестра си Шарона. Те стават известни със сингъла си \"Hello, Hello\", който изпяват на квалификационния рунд на националния конкурс Евровизия през 2005 г. \r\n\r\n Сега тя развива самостоятелна кариера, след като през 2006 г. се разделят със сестра си.  Едни от най-успешните ѝ песни са \"More or Less\" и \"Love Me\". \r\n\r\n Пик се изявява и като модел. Тя редовно се появява на корици на списания, а профилът ѝ в Инстаграм е пълен със снимки от фотосесии. \r\n\r\n Баща ѝ Цвика Пик е известен певец и композитор. Той е написал много хитове през 60-те години. Той изпълнява и еврейската версия на бродуейския мюзикъл \"Коса\". \r\n \n\t\t\t\t\t\t", "date": "2018.11.30", "title": "Куентин Тарантино се ожени за първи път\r\n\r\n"}
{"url": "http://www.bnews.bg/article/252917-kanada_nalozhi_sanktsii_na_17_saudittsi", "text": "\n Канада наложи санкции на 17 саудитски граждани, които се вярва, че са убили журналиста Джамал Хашоги, съобщи \"Анадолската агенция\", цитирана от БГНЕС. \r\n\r\n „Убийството на Джамал Хашоги е ужасяващо и представлява безотговорна атака срещу свободата на изразяване на всички индивиди“, зави канадския външен министър Кристия Фрийланд. „Канада продължава да призовава за независимо разследване“, допълни тя. \r\n\r\n „Виновните за убийството на Хашоги трябва да бъдат задържани и да се изправят пред правосъдието“, каза още Фрийланд. \r\n\r\n Канадският лист не включва саудитския принц Мохамед Бин Салман, който американските разузнавателни служби подозират за поръчител на убийството.  \r\n \n\t\t\t\t\t\t", "date": "2018.11.30", "title": "Канада наложи санкции на 17 саудитци"}
{"url": "http://www.bnews.bg/article/252918-palen_absurd_stud_i_voda_v_koridorite_na_studentska_poliklinika", "text": "\n Хем студено, хем мокро! Зрители  ни сигнализираха, че във фоайето на поликлиниката в Студентски град таванът тече при всеки дъжд или сняг. Заради топящия се сняг, в момента по пода са поставени кофи, които събират водата от тавана. А температурите вътре са около нулата.  Осветлението е спряно, тъй като е станало късо съединение. \r\n\r\n „Сами разбирате, че при тези условия няма как да отстраним теча, но държа да обърна внимание, че той е в едно фоайе, което във функционално отношение няма никакво значение за пациентите и служителите на поликлиниката. Фоайето е странично за коридор, който осигурява достъпа до една от структурите. Така че, да, наистина покривът ни в момента тече, но са взети всички необходими мерки, процедурата е в ход да бъде отстранен проблема”, обясни  Румен Заяков, управител на ДКЦ 5 в Студентски град. \r\n\r\n Станислав Попов наскоро посетил поликлиниката, за да си направи рентгенова снимка. Казва, че в сградата липсва и отопление. Не си представям майка как може да съблече детето си за рентген при тази температура и лекарите, които са тук, на какво са подложени всеки ден на работа по 8-10-12 часа. \r\n\r\n Вътре в помещенията температурата е различна, уверява управителят на заведението. \r\n \n\t\t\t\t\t\t", "date": "2018.11.30", "title": "ПЪЛЕН АБСУРД: Студ и вода в коридорите на Студентска поликлиника"}
{"url": "http://www.bnews.bg/article/252919-tsveti_stoyanova_blagodari_na_svoya_spasitel", "text": "\n Гимнастичката Цветелина Стоянова, която бе на косъм от смъртта след полет от 6-я етаж преди 2 години, изненада с трогателен жест неврохирурга, успял да я спаси на операционната маса в „Пирогов“. Бившата грация отишла на крака да изненада доктора, докато той изпълнявал задълженията си на работното си място, като му поднесла и символичен подарък – торта с медицинска престилка, под която се подава униформата на Супермен, пише ПИК. \r\n\r\n Очевидно това е намек, че той е нейният супергерой, благодарение на който живее втори живот.„Днес е роден един изключително специален човек за мен - проф. д-р Н. Габровски! С уважение и обич му пожелавам цялото здраве и щастие на света, защото той и екипът му безкористно ги даряват ежедневно на многобройните си пациенти ,техните семейства и приятели!“, написа Цвети и публикува обща снимка с обичания от нея медик. \r\n  \r\n \n\t\t\t\t\t\t", "date": "2018.11.30", "title": "Цвети Стоянова благодари на своя спасител"}
{"url": "http://www.bnews.bg/article/252920-ukrayna_zabrani_vlizaneto_na_rusnatsi_na_vazrast_mezhdu_16_i_60_godini", "text": "\n Украйна забрани влизането на руснаци на възраст между 16 и 60 години. От украинската държавна гранична служба уточниха, че на пропускателните пунктове има усилени мерки за контрол. \r\n\r\n Информацията е на ТАСС. Те се позовават на шефа на службата Петр Цигикал. \r\n\r\n \"На пропускателните пунктове се провеждат усилени мерки за контрол. Сега е ограничено влизането на чужденци, на първо време - за гражданите на Руската федерация. Забранено е влизането на граждани на Русия, които са на възраст между 16 до 60 години от мъжки пол\", заяви на Съвета с президента на Украйна Петро Порошенко. \r\n \n\t\t\t\t\t\t", "date": "2018.11.30", "title": "Украйна забрани влизането на руснаци на възраст между 16 и 60 години"}
{"url": "http://www.bnews.bg/article/252927-danachnite_prodavat_na_targ_bolnitsa_v_pernik", "text": "\n Националната агенция за приходите (НАП) обяви за продан сградата на Специализираната болница за продължително лечение и долекуване в Перник, съобщи управителят на лечебното заведение д-р Венцислав Чунов, цитиран от БТА. Сградата се продава заради задължения към данъчните за 430 000 лева. Търгът е насрочен за 18 декември при първоначална цена 4 934 762 лева. \r\n\r\n \"Търся логика в това решение на НАП, но не я намирам.  \r\nИнтересното е, че сградата се обявява на търг след като започнахме да изплащаме задълженията си\", каза д-р Чунов. По думите му през последните три месеца, всички пари по линия на здравната каса отивали за погасяване на дълга. \r\n\r\n \"Пускам уведомителни писма и тръгвам по всички институции. Писах във Facebook и до премиера\", заяви управителят. \r\n\r\n Болницата е наследник на бившия Профилакториум, построен през 1959 г. от мината като от 1970 до 1990 г. е била база на Института по физиотерапия, курортология и рехабилитация - Овча Купел, София. Тя се намира в полите на планината Голо бърдо, трикорпусна е със застроена площ 2 856 кв.м. В момента болницата е ЕООД със 100 процента общинска собственост. \r\n \n\t\t\t\t\t\t", "date": "2018.11.30", "title": "Данъчните продават на търг болница в Перник"}
{"url": "http://www.bnews.bg/article/252935-mazh_otkradna_taksi_i_go_izostavi_na_magistrala", "text": "\n Столичните полицаи задържаха  мъж, който е нападнал таксиметров шиофьор и е отнел автомобила му. \r\n\r\n Сигналът е подаден от водача на таксито към 17,45 вчера. Той разказал, че малко преди това качил клиент до бул. „Цариградско шосе“. След като пристигнали, непознатият нападнал водача, избутал го от автомобила и потеглил по бул. „Самоковско шосе“ посока кв.“Горубляне“, съобщиха от МВР. \r\n\r\n Малко по-късно автомобилът е открит изоставен на магистрала „Тракия“ на разклона за Цалапица в посока Пловдив. В полицейската операция се включили и служители на ОДМВР-Пловдив. 28-годишният мъж от Бургас е бил задържан в района на село Цалапица. \r\n\r\n Работата по образуваното досъдебно производство продължава под надзора на Софийска районна прокуратура. \r\n \n\t\t\t\t\t\t", "date": "2018.11.30", "title": "Мъж открадна такси и го изостави на магистрала"}
{"url": "http://www.bnews.bg/article/252937-navodneniya_v_bodrum_sled_prolivni_dazhdove", "text": "\n Проливни дъждове предизвикаха наводнения и блокираха десетки хора в турския курорт Бодрум. Основните пътища за популярния туристически град се оказаха под вода. Потопени и отнесени бяха и много автомобили. На места водата е успяла да изрови  пътната настилка. \r\n\r\n Щети са нанесени на много магазини и заведения. Не се съобщава за пострадали и жертви. Гражданите споделиха, че положението е много тежко. \r\n \n\t\t\t\t\t\t", "date": "2018.11.30", "title": "Наводнения в Бодрум след проливни дъждове"}
{"url": "http://www.bnews.bg/article/252926-niki_mihaylov_se_obyasni_v_lyubov_na_nikoleta_za_rozhdeniya_y_den", "text": "\n Футболистът на „Левски” реши пръв да честите рождения ден на любимата си Николета Лозанова. Днес плеймейтката става на 31 години, но още вчера вечерта тя получи най-хубавия подарък от своето гадже-обяснени в любов. Двамата преживяват любовна афера на приливи и отливи, в която Николета дори се ожени за Валери Божинов. От близо две години гълъбчетата спряха да крият връзката си, а Лозанова заживя при спортиста в Кипър, където той имаше ангажимент. Днес двамата ще празнуват в София, защото Михайлов от няколко дни официално е футболист на „Левски”, пише hotnews \r\n \n\t\t\t\t\t\t", "date": "2018.11.30", "title": "Ники Михайлов сe обясни в любов на Николета за рождения й ден "}
{"url": "http://www.bnews.bg/article/252929-shte_se_poyavyat_li_dizaynerski_bebeta", "text": "\n Китайски учен предизвика истинска световна сензация. Той заяви, че е създал първите бебета с редактирани гени. Новината разпали разгорещени дебати, а големият въпрос, който всички си задават, е дали подобна намеса е допустима от етична гледна точка. \r\n\r\n Човекът, който разбуни духовете по цял свят, се казва Хе Джанкуей. Той работи в Южния научно-технологичен институт в Шънджън. Ученият е променил ДНК на два човешки ембриона. Целта му е била да направи бебетата, които са сестри-близначки, резистентни към ХИВ, ако някога влязат в контакт с вируса. \r\n\r\n „Първо, искам да се извиня. Резултатите изтекоха неочаквано, обществото нямаше възможност да се запознае с всички данни, събрани в хода на моята работа”, заяви генетикът, който вече се разследва от властите. \r\n\r\n Всички мъже, участвали в противоречивия експеримент, са били заразени с ХИВ, но жените са били здрави. Хе Джанкуей им е предложил да имат дете, което да бъде предпазено от тяхната съдба. \r\n\r\n Генното редактиране е направено по време на оплождане ин витро. Модифицирани били 16 от общо 22 ембриона. От тях 11 са използвани за имплантиране на шест жени, преди да бъде постигнато забременяването с близначките. \r\n\r\n Повод за гордост или срам за науката \r\n\r\n „По отношение на този случай, аз се чувствам горд. Причината е, че бащата, който се казва Марк, беше изгубил надежда, че някога ще има деца. Но когато бебетата се родиха, той ми изпрати съобщение, в което ми каза, че е много щастлив и че ще посвети остатъка от живота си на това да се грижи за своите деца и жена си”, коментира Хе Джанкуей. \r\n\r\n За някои, работата на Хе Джанкуей е огромен скок напред за науката. Други, обаче, са на съвсем различно мнение. Според редица учени, все още е много рано да се правят опити за постоянни промени в ДНК и подобни експерименти са абсолютно безотговорни. \r\n\r\n „Би било безотговорно да продължим с каквато и да е употреба на генно редактиране, докато не бъдат разгледани всички въпроси, свързани със сигурността. Това трябва да е един открит процес и да бъде постигнат широк консенсус в нашето общество. Подобен консенсус, в момента, няма”, смята нобелистът Дейвид Балтимор.  \r\nМеждувременно, китайското правителство нареди медицинският екип, участвал в създаването на генно-модифицираните бебета, да спре работа. Според Пекин, работата на учените е незаконна и неетична и ще бъде проведено задълбочено разследване. \r\n\r\n Българската гледна точка \r\n\r\n Този скандал е червена светила, всички се разграничават и казват, че трябва да има строг контрол върху генетичните изследвания и особено тези, които се правят върху ембриони. Това коментира в студиото на „Тази сутрин” проф. Иво Кременски от Лабораторията по геномна диагностика. \r\n\r\n Той обясни, че редактирането на генома се прави и сега при терапия на някои заболявания, но не и върху ембриони, защото не е ясно какви ще са последиците за поколенията. Според него у нас трябва да има национален регулаторен орган, който да следи генетичните изследвания. \r\n\r\n Д-р Стоян Ставру от Института за изследване на обществото и знанието към БАН е на мнение, че учените рано или късно ще се захванат и с четене на човешкия геном, и с редактирането му. Прибързаните експерименти обаче може да компрометират науката. \r\n\r\n Според него трябва да има информирано съгласие и ясно осъзнаване на отговорността от обществото: „Какво означава „родителство”, което включва в себе си редактиране и програмиране на собствените деца?” \r\n \n\t\t\t\t\t\t", "date": "2018.11.30", "title": "Ще се появят ли „дизайнерски” бебета"}
{"url": "http://www.bnews.bg/article/252934-120_dushi_sa_preminali_pred_pirogov_za_poslednoto_denonoshtie", "text": "\n Само за денонощие 120 души са преминали през травматологията на най-голямата болница за спешна помощ у нас – „Пирогов”. Опасността от поледиците остава, защото синоптиците предупреждават, че температурите ще продължат да падат. \r\n\r\n В момента термометрите в Националния институт по метеорология и хидрология отчитат – 4 градуса. Добрата новина е, че няма студен вятър, който да засилва усещането за студ. \r\n\r\n „Най-студено, както днес, така и утре, ще бъде в цяла Северна България и към последния час – 8 градуса е в Разград, – 7 във Враца. Положителни са температурите в Горнотракийската низина, най-топло в 11 часа беше в Пловдив с 2 градуса. Утре сутринта ще бъде още по-студено, минималните температури в Северна България ще бъдат между – 14 и – 8 градуса. В Южна България между – 8 и – 2. Изцяло леден ще бъде денят в Северна България. Същата ще е картината и в неделя”, каза за bTV дежурният синоптик Красимир Стоев. \r\n\r\n Заради ниските температури и поледиците през последното денонощие през спешното отделение на „Пирогов” са преминали 700 души, 120 от тях са били в травматологията, а 15 души са с по-тежки счупвания. \r\n\r\n Помощта на кризисните центрове са потърсили 80 души. Столичната община продължава да обработва улиците срещу заледявания. \r\n \n\t\t\t\t\t\t", "date": "2018.11.30", "title": "120 души са преминали пред „Пирогов” за последното денонощие"}
{"url": "http://www.bnews.bg/article/252932-mis_silikon_viktoriya_petrova_zaryaza_gadzheto_si_v_monako_zaradi_folkpevets", "text": "\n Мис Силикон Виктория Петрова е прекъснала почивката си  в Монако, за да вземе участие в най-новия проект на попфолк изпълнителя АРТи. \r\n\r\n От десетина дни силиконовата гърла бръмчи из Монако с гаджето си. Ангажимента към младата звезда на Пайнер обаче я принудил да лети до София и ден след това да се върне при любимия си, който я чака във Франция. \r\n\r\n Виктория сподели няколко кадъра от снимките на клипа на АРТи, на които е в секси облекло, но каква точно е ролята й в него не става ясно. \r\n\r\n В последно време Вики се снима доста активно в различни проекти на родни изпълнители. Скоро я гледахме в новото видео на Криско и Слави „Гледай как се прави“, „Bailame Así“ на Ави Бенеди,  „Двойно влюбен“ на Яница, „Гледай ме на снимка“ на Емануела и др. \r\n \n\t\t\t\t\t\t", "date": "2018.11.30", "title": "Мис Силикон Виктория Петрова заряза гаджето си в Монако заради фолкпевец "}
