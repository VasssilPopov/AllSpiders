{"url": "http://www.bnews.bg/article/254977-dobra_novina_nameriha_petimata_zagubili_se_v_pirin", "text": "\n Петимата тийнейджъри, които се изгубиха днес в Пирин вече са намерени. Те са  на възраст между 15 и 17 години и са от Сърбия, предаде Нова тв. \r\n\r\n Младите хора тръгнали да се спускат по улеите в района на хижа Демяница. Искали да карат сноуборд извън пистите. \r\nДецата са намерени и в момента спасителите ги прибират. По-рано днес стана ясно, че двама младежи са загинали от паднала лавина в Пирин. Те са били на 23 и 30 години. Групата младежи са се спускали по необработените писти под връх \"Тодорка\", когато снегът започнал да се свлича. \r\nДвама успели да се измъкнат и в 11 и 28 часа подали сигнал към спасителните служби, че приятелите им са затрупани под лавината. \r\nЗагиналите са имали въздушни възглавници, но те били разкъсани от дърветата по склона. \r\nЕдиният от тях бил с включено пипси и за това тялото му е намерено по-бързо. Вторият е открит със сонда. \r\n  \r\n \n\t\t\t\t\t\t", "date": "2019.01.11", "title": "ДОБРА НОВИНА: Намериха петимата загубили се в Пирин\r\n"}
{"url": "http://www.bnews.bg/article/254979-vav_voyvodinovo_e_strashno_stotitsi_izlyazoha_na_protest_zaradi_prebitiya_ot_romi_komandos", "text": "\n Около 500 души протестират в пловдивското село Войводиново заради пребития от роми преди дни командос. Сред участниците в проявата са бивши и настоящи командоси, фенове от футболни агитки и др. \r\n\r\n Протестиращите развяват българския трикольор, както и знамена с ликовете на български патриоти. \r\n\r\n Засега мероприятието протича спокойно, без прояви на агресия \r\n \n\t\t\t\t\t\t", "date": "2019.01.11", "title": "ВЪВ ВОЙВОДИНОВО Е СТРАШНО! Стотици излязоха на протест заради пребития от роми командос"}
{"url": "http://www.bnews.bg/article/254978-osadiha_na_8_i_10_g_zatvor_dvama_mladezhi_za_brutalno_ubiystvo_na", "text": "\n Варненският окръжен съд наложи ефективни присъди на двамата непълнолетни братя Осман Юсуфов и Станислав Митков, които през ноември 2017 г. ограбиха, изнасилиха и убиха 77-годишна жена от Провадия. \r\n\r\n От убитата жена младежите са взели 69 лева. \r\n\r\n Делото се гледа по реда на съкратеното съдебно производство, което намалява наказанието с 1/3. Така 15-годишният Юсуфов е осъден на 8 години и 8 месеца лишаване от свобода, а 17-годишният Митков - на 10 години. \r\n\r\n До навършване на пълнолетие те ще изтърпяват наказанието си в поправителен дом. \r\n \n\t\t\t\t\t\t", "date": "2019.01.11", "title": "Осъдиха на 8 и 10 г. затвор двама младежи за брутално убийство на...."}
{"url": "http://www.bnews.bg/article/254957-orlin_pavlov_varti_lyubov_s_dve_matski", "text": "\n Любов с две жени едновременно върти певецът и актьор Орлин Павлов. Двете дами знаели една за друга, но си затваряли очите.Едната от тях била студентка от НАТФИЗ, а другата – балерина, научи „Галерия“ от свои източници. За Павлов отношенията му с двете дами били просто увлечение и нямал сериозни намерения. \r\n\r\n Актьорът още бил влюбен в голямата си любов – танцьорката Яна Акимова, която го заряза и се омъжи за Петко Димитров. Близките му са притеснени, че никога няма да я преживее и ще си остане стар ерген. \r\n \n\t\t\t\t\t\t", "date": "2019.01.11", "title": "Орлин Павлов върти любов с две мацки"}
{"url": "http://www.bnews.bg/article/254980-skandalno_piyan_balgarin_ubi_italianets_po_zhestok_nachin_nyama_da_povyarvate_kakva_e_prichinata_za_smartonosnoto_mele", "text": "\n Българинът Даниел Данов убил преди месец италианеца Алберто Джанети заради една цигара – цитира полицейски източници сайтът „frosinonetoday.it” от намиращия се на шейсетина километра източно от Рим град Фрозиноне. \r\n\r\n 28-годишният нашенец и петдесет и четири годишния Джанети се подвизавали на 1 декември вечерта в игрална зала за наддавания на конни състезания в близкото до Фрозиноне градче Колеферо. По някое време Даниел поискал цигара от Алберто, той му отказал категорично и тогава се отприщила жестока словесна свада, гарнирана със смъртни заплахи. До бой обаче между двамата в залата не се стигнало, тъй като тя била доста пълна с хора, които ги разтървали. Но за съжаление тях ги нямало час по-късно на потъналите в тъмнина стълби към близкия площад „Микеланджело“. Защото яко сръбналият Даниел причакал там Алберто и започнал да го налага здраво с каквото му попадне, разбивайки му главата и потрошавайки ръка и крак. Пострадалият бил намерен в окаяно състояние по-късно и бил откаран в болница, където по-късно умира. А за нечовешкия побой над него дълго свидетелстват останалите по стълбите огромни кървави петна. \r\n\r\n Даниел, който е с постоянно местожителство в Колеферо и до неотдавна бил работил в местна фирма за термоизолации, си тръгва за дома като преди това задига портфейла на жертвата си. И после прави грешката, която насочва полицията към него – тегли пари от банкомат с кредитната карта на Алберто и инсталираната там видеокамера го „регистрира“ без грешка. Ако се вярва на радиостанции от Фрозиноне, твърде вероятно е нашенецът и италианеца да са имали по-раншна „закачка“. \r\n\r\n Прякорът на Алберто бил „Графът“ и с него той бил известен на гей средите в района, пише Монитор. Българинът, който най-вероятно е от ромски произход и чието съдебно досие в Италия не било съвсем чисто, пък често бил забелязван из въпроснитезаведения. \r\n\r\n След пълните признания, които задържаният завчера Даниел направил в полицията в присъствието на неговия адвокат, най-вероятно той ще бъде съден за умишлено убийство. Престъпление, за което според медиите на Апенините по-леката присъда от доживотната, е 30 години затвор. \r\n \n\t\t\t\t\t\t", "date": "2019.01.11", "title": "СКАНДАЛНО! Пиян българин уби италианец по жесток начин! Няма да повярвате каква е причината за смъртоносното меле! "}
{"url": "http://www.bnews.bg/article/254966-suzanita_pak_napomni_za_sebe_si_kopira_nikoleta_lozanova", "text": "\n Дъщерята на певеца Орхан Мурад - Сузанита, отново провокира. Този път със снимка в социалната мрежа. Скандалният фотос на невръстната млада дама от няколко дни е обект на обсъждане. Почти всички коментари са неодобритални, поради факта, че момичето е твърде малко за подобни снимки и е още рано да подражава на популярната плеймейтка Николета Лозанова. А и мнозина забелязаха, че Сузанита копира НиЛо. През лятото плеймейтката пусна доста снимки от различни места, където беше на почивка, а позата бе същата. Решението да се пусне снимка, която да показва как се избират хранителните продукти по гащи в квартален супермаркет, стана обект на остро неодобрение.В момента кариерата на Сузанита като певица е в затишие. Може би това е причина тя да използва доста активно социалните мрежи, с което да напомня за своето присъствие. \r\n  \r\n \n\t\t\t\t\t\t", "date": "2019.01.11", "title": "Сузанита пак напомни за себе си - копира Николета Лозанова "}
{"url": "http://www.bnews.bg/article/254968-eto_ya_zhenata_koyato_razbi_nay_bogatoto_semeystvo", "text": "\n Втората седмица на 2019-а продължи с едно скандално събитие, което разтърси мрежата – най-богатият мъж в света прекрати щастливия си 25-годишен брак заради флирт със секси телевизионна водеща. Шефът на Amazon Джеф Безос ще раздели имуществото си по равно с бившата си любима Макензи, от която има 3 деца и едно осиновено, тъй като двамата нямат предбрачно споразумение. Вече сме сигурни, че съпругата ще има достатъчно средства, за да се утеши, така че можем спокойно да фокусираме вниманието си над ябълката на раздора – Лорън Санчес, която също била омъжена до скоро. Романсът между телевизионната водеща и Джеф бил лъскав и потаен. \r\n\r\n Двамата умело криели връзката си, докато официалните им половинки ги очаквали вкъщи. Те се срещали в бутикови хотели, возели се с частния самолет на Безос, а вчера светът се запозна и със скандалните съобщения и снимки, които са си пращали един на друг. Шефът на Amazon е плакнел очи в голите селфита на Лорън, а той ѝ изпращал снимки на гениталиите си. Скъпо, нали? Ето и някои от съобщенията, които Джеф изпращал тайно на любовницата зад гърбовете на половинките им: „Знаеш ли какво искам? Искам да се напия с теб, но малко, много малко. Искам да си говорим и да правим планове заедно. Искам да те слушам и да чувам смеха ти...тотално искам да съм с теб!!! След това искам да заспим заедно и да се събудя до теб, да изпием по едно кафе и да прочетем вестника.“ „Искам да те подуша, да вдишам уханието ти. Искам да те притисна силно към себе си, да целуна устните ти...Обичам те. Влюбен съм в теб.“ „Обичам те, момичето ми. Ще ти го покажа с тялото си, с устните си и с очите си, съвсем скоро.“ Коя обаче е жената, заслужила тази тайна и толкова силна любов, която доведе до развод за милиарди? Лорън и Джеф Безос се срещат, когато водещата заснема видео за компанията му „Блу ориджин“. Според източници връзката им започнала през 2016 г., а оттогава досега любовта им не спира да расте. Любовницата на най-богатия човек в света не изглежда като поредната обикновена златотърсачка. Самата тя има интересен живот и определено е работещо момиче. \r\n\r\n 49-годишната Лорън е била водеща на телевизионен сутрешен блок в продължение на десетилетия. Въпреки че всекидневно застава пред камера, тя никога не е била обект на медиен интерес...до сряда. Привлекателната дама израства в Ню Мексико в семейство с ограничени финансови възможности. Самата тя си спомня, че като малка е заспивала на задната седалка в колата на баба ѝ, докато тя работела като домашна прислужница. След като завършва училище, Лорън се премества в Калифорния, твърдо решена да работи усилено и да забогатее. Така и става, защото става телевизионна водеща. Бързо успява да набере популярност, заради горещата си латино красота. През 2001 г. тя си взима почивка от медийните прояви, ражда сина си Нико. Само 5 години и две връзки по-късно тя се омъжва за холивудски агент, от когото има две деца. През годините тя е сред най-сексапилни жени в шоубизнеса и много мъже не могат да устоят на чара ѝ. \r\n  \r\n \n\t\t\t\t\t\t", "date": "2019.01.11", "title": "Ето я жената, която разби най-богатото семейство"}
{"url": "http://www.bnews.bg/article/254982-pet_oblasti_v_stranata_sa_pred_gripna_epidemiya", "text": "\n Болните от грип в цялата страна се увеличават. Пет области са пред грипна епидемия.  \r\nОбластите Силистра, Ямбол, Пазарджик, Стара Загора и Бургас са на прага на грипната епидемия. Такава обаче още не е обявена.  \r\n\r\n През целия ден пред кабинетите на личните лекари в Бургас имаше пациенти със симптоми на грип. Повечето регистрирани случаи са на грип тип А и протичат по-тежко от тип Б, който преобладаваше миналата зима.  \r\n\r\n Заболяването се развива бързо и за 2-3 дни води до усложнения, ако не се вземат мерки навреме, предупреждават лекарите. Към момента болните са предимно в активна възраст и по-малко ученици.  \r\nСамо до обяд през медицинския кабинет на голямо училищес са минали повече от 15 деца със симптоми на грип.      \r\n\"Коварен е, защото болките са на цялото тяло. Въздушно-капково е предаването, затова няма как да се предпазим, дори и с маски както ходим\" – И вие сте болна? - И аз съм болна, да, за жалост не успях да се предпазя\", обяснява медицинската сестра в училището. \r\n\r\n Грипът протича тежко. \"Все едно ме блъска кон в гърдите. Просто не мога да го опиша, не мога да дишам\" + Много е тежък и не минава за шест-седем дена\". \r\n\"От началото на седмицата има голяма заболеваемост - с висока температура, кашлица, с хрема, обща отпадналост \", обясни д-р Стела Янкова – общопрактикуващ лекар.  \r\nБроят на болните обаче не е достатъчен, за да бъде обявена епидемия.За да бъде обявена епидемия в Бургас, за седмица регистрираните болни трябва да са 455. \r\nА ако вече сте болни, веднага потърсете  личния си лекар. \r\n \n\t\t\t\t\t\t", "date": "2019.01.11", "title": "Пет области в страната са пред грипна епидемия\r\n"}
{"url": "http://www.bnews.bg/article/254960-veneta_raykova_po_speshnost_v_bolnitsa", "text": "\n Новата година започна със здравословни болежки за Венета Райкова. Тежка бъбречна криза вкара водещата на „Папараци” по Би Ти Ви за изследвания в болница „Токуда”, писа „Уикенд”.  \r\n\r\n В неделя около 15 ч. следобяд, сам-самичка блондинката пристигна със сребристото си беемве, което остави на паркинга на здравното заведение. Присвита на две, водещата хлътна в сградата, отби се през регистратурата и се качи в спешния кабинет. Небрежното й облекло – черен анцунг и червена пухенка отгоре, издаваха, че Венета по спешност се е облякла на две, на три, за да отиде на преглед. \r\n\r\n Няколко минути по-късно с документи в ръка тя се отправи към отделението за образна диагностика. Венета изчака няколко минути реда си встрани от останалите пациенти и влезе за снимка на бъбреците. След това извади джиесема си и телефонира. „Сега бях на скенер. Имам камъка и в двата бъбрека”, оплака се водещата на „Папараци”. После пристъпвайки едва-едва заради силните болки в кръста се запъти към урологията, за да й предпишат лечение.  \r\n\r\n Вероятно простуда през последните мразовити дни е отключила бъбречните проблеми на Райкова. Малко преди старта на новия телевизионен сезон Венета бе тръшната от грип. „Лежа си болна, няма кой един чай да ми направи... Като няма чай, на класациите се радвам”, ожали се Венета, изтъквайки, че последната й книга не пуска вече 2 месеца първото място за най-продавани издания у нас. \r\n \n\t\t\t\t\t\t", "date": "2019.01.11", "title": "Венета Райкова по спешност в болница"}
{"url": "http://www.bnews.bg/article/254973-ds_podkrepi_potanaliya_si_kolega_agent_ivan_pred_borisov", "text": "\n Български академици написали кърваво писмо до Бойко Борисов, в което със сълзи на очи бранят вицето Каракачанов незнайно от кого. Но за да не остане съмнение на кой бог се кланят, маститите академици сервилничат и на премиера и в похвалното им слово четем тез елейни слова: \r\n\r\n „Знаейки Вашето искрено родолюбие и любов към отечествените ценности и светини, не можем да се въздържим да не отправим този призив за подкрепа на действията на вицепремиера г-н Каракачанов. Крайно време беше един държавен български мъж да заема такава позиция. Затова ние я адмирираме и се обръщаме към Вас тази позиция да се превъплъти в поредица от държавнически действия…“ \r\n\r\n Това пишат 11 общественици, четирима от тях с картонче от Държавна сигурност.  \r\n\r\n Всъщност, какво искат с този призив уважаемите Георги Марков, Васил Сгурев, Благовест Сендов, Пламен Карталов, Стефан Воденичаров, Константин Косев, Антон Дончев, Васил Гюзелев, Иван Гранитски, Александър Чирков? \r\n\r\n Те наистина ли мислят, че Каракачанов е национален герой, защото след кървавия инцидент във Войводино каза, че циганите в България ставали все по-нагли? \r\n\r\n И защо цял отбор академици си затварят очите пред грозния факт, че кметът на Войводиново е избор на Каракачанов и поради това на всички избори циганите в селото гласуват под строй за ВМРО? \r\n\r\n Наистина ли академиците не знаят, че вемереовският кмет не само не е посегнал на незаконното циганско гето, но е помагал за изграждането му, затваряйки си очите и за нелегалното енерго? \r\n\r\n Лично аз мога да си затворя очите за фотосите, от които се вижда как министър Каракачанов награждава с офицерски кортици и медали писателят Антон Дончев и историкът Георги Марков. И няма да правя прибързани заключения за конфликт на интереси и покупка на академични съвести. \r\n\r\n Но защо акад. Марков си затваря очите за собственото си писмо до държавните институции, в което осъжда договора с Република Македония, признаващ и македонска нация, и македонски език, и македонска история? Идеолог на този договор и негов първи адвокат е самият Красимир Каракачанов. \r\n\r\n С този ли капитулантски договор Каракачанов е държавен български мъж, академик Марков? \r\n\r\n Та самият Каракачанов наскоро се отрече от договора и поиска анекс към него, осъзнавайки, че е направил историческа грешка, която може да се сравни само с македонизирането на Пиринска Македония през 1946-а? \r\n\r\n Удивително е как в рамките на два месеца български министър на два пъти попада в центъра на скандали с тежки политически последици и въпреки това академици го величаят като велик държавен мъж. \r\n\r\n Нима академиците не знаят, че и арестуваният председател на Държавната агенция за българите в чужбина е лично назначение на Красимир Каракачанов? Нима са забравили, че тези дни самият Каракачанов си призна, че предупреждавал Харалампиев да не участва в корупционни схеми, сиреч министърът добре е знаел що за човек е инсталирал в ДАБЧ. \r\n\r\n И какво излиза? Че кадрите на Каракачанов във Войводиново и Държавната агенция за българите в чужбина са извършили престъпления, но самият Каракачанов е достоен за уважение „държавен български мъж“? \r\n\r\n Че политиците са продажни, това не е новина. Но че авторитетни учени, академици и историци се купуват с кортик и медал, това е вече новина. \r\n\r\n Aвтор: Велизар Енчев \r\n \n\t\t\t\t\t\t", "date": "2019.01.11", "title": "ДС подкрепи потъналия си колега агент Иван пред Борисов "}
{"url": "http://www.bnews.bg/article/254961-mira_dobreva_prasna_4_bona_za_obuvki", "text": "\n Мания към скъпите обувки изпразва джоба на Мира Добрева. При последното си пазаруване журналистката е пръснала 4 бона за два чифта ботуши, едни боти и два чифта официални обувки на висок ток. \r\n\r\n Ботушите били от естествена кожа, с позлатена катарама и камъни „Сваровски“, и стрували 1200 лева, разкри пред „Галерия“ човек от персонала на магазина. \r\n\r\n Ботите също били от много високо качество, на цена от 730 лева, а официалните обувки – по 500 лева. „Имам един порок и това са скъпите обувки“, признавала Мира пред приятелки. \r\n \n\t\t\t\t\t\t", "date": "2019.01.11", "title": "Мира Добрева пръсна 4 бона за обувки "}
{"url": "http://www.bnews.bg/article/254963-aleks_raeva_opana_brachki_zaradi_mlado_gadzhe", "text": "\n Тв водещата Александра Раева е прибягнала до триковете на пластичната хирургия заради по-младото си гадже. Досега 38-годишната изпълнителка не се бе подлагала на подобни процедури, но заради осезателната разлика между нея и половинката й се наложи да направи някои подобрения по себе си. \r\n\r\n По празниците Раева си подарила скъпа процедура за опъване на бръчки, а на по-късен етап смятала да се подложи и на лифтинг. Алекс все още не е представила официално новата си половинка, тъй като се притеснявала от коментари за възрастовата им разлика. \r\n \n\t\t\t\t\t\t", "date": "2019.01.11", "title": "Алекс Раева опъна бръчки заради младо гадже "}
{"url": "http://www.bnews.bg/article/254972-naslednitsata_na_vekilska_2_godini_tochila_zabi_za_myastoto_y", "text": "\n Новата водеща на Би Ти Ви цели две години е точила зъби за мястото на Мариана Векилска. Симпатичната Александра Кръстева е замествала титулярката в „Тази събота и неделя” още през 2017 г. Оттогава чакала момента, в който ще седне за постоянно в нейния стол. \r\n\r\n Историята на Векилска и Кръстена доказва теорията, че нещастието на едни носи щастие на други. Звездата на къдрокосата Алекс изгрява точно в най-тежкия за предшественичката ѝ момент – смъртта на нейната майка. След тежко боледуване жената напуска този свят в началото на 2017 г. Векилска не е в състояние да работи в такъв момент и шефовете ѝ проявяват разбиране. Налага се обаче да търсят по спешност човек, който да я замести в предаването, а единствената „налична” в момента е Александра, писа „Уикенд“. \r\n\r\n Младата журналистка до онзи момент се е изявявала само като репортерка в сутрешните блокове на Би Ти Ви, има и пренебрежимо малък опит при Светльо Иванов в „120 минути”, където съобщава в ефир зрителски мнения и въпроси. За сметка на това обаче разполага с огромна амбиция, хубаво лице и дълги крака. Всичко това ѝ помага да застане пред камера с нужното самочувствие. Александра се справя идеално със задачата да замества Векилска. Много зрителите я харесват повече от титулярката, която по принцип не се слави нито с кой знае колко фенове, нито с особен професионализъм. Затова хората остават разочаровани, когато следващата седмица Мариана се връща на старото си работна място. Те питат къде е Алекс. Виждат я като водеща обаче чак когато Векилска обявява, че отива да работи в Брюксел.  \r\n\r\n По информация на „Уикенд” решението на водещата да смени професията е било истински шок за нейните шефове. Твърди се, че го е пазела в тайна до последния възможен момент. Векилска не само че не издавала плановете си, но и уговаряла гости за предаването за януари и февруари, независимо, че е била наясно, че тогава вече ще работи другаде. Никой не очаквал да напусне в края на декември. Оставката ѝ на практика повтаря ситуацията от преди две години – за втори път се налага спешно да се търси човек, който да замества Векилска. \r\n\r\n Този път шефовете веднага се спират на Алекс. До последния момент обаче не били 100% сигурни дали са взели правилното решение. Говори се, че бъдещето на новата водеща е под огромна въпросителна. Рейтингите щели да покажат дали ще остане в ефир, или след няколко месеца ще се търси ново лице за предаването. \r\n \n\t\t\t\t\t\t", "date": "2019.01.11", "title": "Наследницата на Векилска 2 години точила зъби за мястото й"}
{"url": "http://www.bnews.bg/article/254971-tragediyata_e_ogromna_stana_yasno_koi_sa_mladezhite_ubiti_ot_lavina_nad_bansko", "text": "\n Момче и момиче – българи, са загиналите в Пирин младежи. Те са карали извън пистите, в улеите на връх Тодорка, където често се спускат екстремните скиори и сноубордисти. Припомняме, че двамата бяха затрупани от лавина, която падна над Банско. \r\n\r\n Инцидентът е станал около 12 часа. Голямата лавина е влачила младежите над 800 метра и се е спряла на 50 метра от хижа “Бъндерица”. Еърбеците са се отворили, но това не ги е спасило, пише struma.bg. В акцията са участвали две спасителни кучета. \r\n\r\n След обилния снеговалеж от последните дни в момента лавинната опасност в планините е значителна. Затова предупредиха и от Планинската спасителна служба. \r\n  \r\n \n\t\t\t\t\t\t", "date": "2019.01.11", "title": "ТРАГЕДИЯТА Е ОГРОМНА! Стана ясно кои са младежите, убити от лавина над Банско! "}
{"url": "http://www.bnews.bg/article/254974-dovedenata_dashterya_na_banev_hvarli_bomba_razkri_mrasna_shema_s_koyato_obvinyaemiyat_biznesmen_v_prisvoil_5_mln_leva", "text": "\n Доведената дъщеря на Николай Банев разкри, че обвиненият бизнесмен се е опитал да съди дори себе си, за да присвои наследството на покойната си съпруга. Раиса Иванова разказва как през 2013 година разбира, че е подсъдима по дело, като ищецът е офшорка от остров Мавриций. \r\n\r\n Компания \"Джурискандо\" Панама започва дело срещу Раиса, Николай Банев младши и Николай Банев за 5 млн. лв. Според ищеца Дочка Банева е взела заем от фирма на остров Мавриций и не го е върнала. Затова след смъртта ѝ се започва дело срещу тримата ѝ наследници. \r\n\r\n Като почнала да се рови, Раиса разбира, че подател на иска е украинският гражданин Олексий Иванов - 19-годишно сервитьор в курорта на Баневи \"Русалка\". По време на съдебната сага става ясно и че Олексий е подписал документите под натиск от страна на Николай и Евгения Баневи. Установява се и че подписът на покойната Дочка Банева върху документа за взимане на заем е фалшифициран. Оказва се и че сметката, на която трябва да бъдат върнати парите, е на самият Банев. Така той реално се съди проформа. \r\n\r\n „Прословутият олигарх Николай Банев, обвинен от Специализираната прокуратура в поне 6 престъпления, е престъпник още от 2016 г. Не се страхувам от квалификацията \"престъпник\", защото е абсолютна истина“, коментира Раиса Иванова пред \"Дир\". \r\n\r\n Доведената дъщеря на олигарха е сезирала различни съдебни инстанции по казуса, включително и ДАНС. И се зарича: „Обещавам стриктно да проявявам още гражданска активност, с оглед на недопускане на бъдещи заплахи и посегателства върху националната сигурност на Р България, поради което ще продължа да се боря за справедливост, и ще гоня Банев и Баневица... до дупка!“ \r\n \n\t\t\t\t\t\t", "date": "2019.01.11", "title": "ДОВЕДЕНАТА ДЪЩЕРЯ НА БАНЕВ ХВЪРЛИ БОМБА! Разкри мръсна схема, с която обвиняемият бизнесмен в присвоил 5 млн. лева"}
{"url": "http://www.bnews.bg/article/254975-nov_koshmar_v_pirin_tarsyat_petima_izgubeni_mladezhi", "text": "\n Планинските спасители провеждат акция по спасяването на петима младежи, изгубени в Пирин. Четирима от тях са от Русия, един е от Сърбия, все още не се знае възрастта им, съобщава Дарик. \r\n\r\n Те са тръгнали да се спускат извън пистите, в близост до „Демяница\". \r\n\r\n Oчаквайте подробности!  \r\n \n\t\t\t\t\t\t", "date": "2019.01.11", "title": "НОВ КОШМАР В ПИРИН: Търсят петима изгубени младежи"}
{"url": "http://www.bnews.bg/article/254945-chernata_zlatka_razkri_kak_vliza_vav_forma_sled_praznitsite", "text": "\n Край на богатите софри и вкусните ястия. Златка Димитрова мина на диета след празниците. Моделката се подлага на специален хранителен режим, за да отслабне след вредните храни, с които се тъпчеше по празниците и тренира упорито, пише „България днес”. \r\nВ момента Златка се опитва да свали натрупаните килограми и за целта не излиза от залата. Тренировките обаче не изглеждат достатъчни и затова Димитрова е на строг хранителен режим. \r\nЗа закуска Златка хапва протеинови палачинки, които да я държат сита поне до ранния следобед. А вечерята й е най-късно в 8 вечерта. \r\nЗа разлика от предишни години, когато отслабваше с яйца, Златка мина на по-разнообразна диета. И хапва пилешко филе, броколи и няколко резена краставица. \r\n  \r\nДимитрова е маниак на тема фигура и затова винаги след празниците тренира упорито, за да си оправи тялото. \r\n \n\t\t\t\t\t\t", "date": "2019.01.11", "title": "Черната Златка разкри как влиза във форма след празниците "}
{"url": "http://www.bnews.bg/article/254959-12_godishno_momiche_otkradna_kola_i_katastrofira", "text": "\n 12-годишно момиче предизвика катастрофа в Хасково, съобщава „Фокус”.  Колата е собственост на възрастна жена, която неволно изпуснала ключовете, след като паркирала автомобила си. \r\n\r\n Девойката ги взела, качила се зад волана и е подкарала колата. При опит да изпревари друг автомобил, момичето го удря и се забива в крайпътна мантинела. \r\n\r\n При инцидента няма пострадали. За случая са уведомени Дирекция закрила на детето и ръководството на училището, в което учи момичето. Съставен ѝ е акт. \r\n \n\t\t\t\t\t\t", "date": "2019.01.11", "title": "12-годишно момиче открадна кола и катастрофира"}
{"url": "http://www.bnews.bg/article/254970-evakuiraha_gimnaziya_v_kardzhali_zaradi_pozhar", "text": "\n Пожар избухна в професионалната гимназия \"Васил Левски\" в Кърджали, съобщиха от полицията. \r\n\r\n Сигнал за инцидента е бил подаден в 13.20 часа. \r\n\r\n Към момента всички ученици и учители са изведени от сградата.  Наложило се пристигналите на място огнеборци да евакуират четири деца и две учителки със стълба от втория етаж. \r\n\r\n По предварителна информация две учителки са леко обгазени, а един ученик е получил травма, след като паднал по стълбите при евакуацията. \r\n\r\n Преподавателките и детето са били транспортирани в Центъра за спешна помощ. Медицинска помощ е била оказана и на пожарникар, който е с травма на главата. \r\n\r\n Районът около училището е отцепен. На мястото са три противопожарни автомобила и 10 служители на Районното управление в Кърджали. \r\n\r\n В училището е имало около 60 ученици и още 15 души учители и персонал. \r\n\r\n Все още не е ясно каква е причината за пожара. \r\n \n\t\t\t\t\t\t", "date": "2019.01.11", "title": "Евакуираха гимназия в Кърджали заради пожар"}
{"url": "http://www.bnews.bg/article/254955-tayvan_zapochva_voenni_ucheniya", "text": "\n Въоръжените сили на Тайван започват първите си военни учения за годината следващата седмица, съобщава South China Morning Post. \r\n\r\n \"Ще се извършва стрелба от въздух, море и суша\", съобщава Десетия армейски корпус. \r\n\r\n Сценарият включва разработване на действия за отблъскване на нашествиена условен враг в района на град Тайчунг. Според военни източници,маневрите ще включват хеликоптери AH-64E Apache с ракети Hellfire, ракетната пускова установка Lei Ting 2000, предназначена за поразяване на човешка сила и техника при отблъскване на десант, както и артилерия. \r\n\r\n В същото време в Тайпе не свързват провеждането на текущите учения с последните изявления на президента на КНР Си Дзинпин. \r\n\r\n На 2 януари ръководителят на китайската държава говори за започване на преговори между Пекин и Тайпе по въпроса за мирното обединение, като предложи Тайван да приеме формулата \"една страна - две системи\". \r\n\r\n Този модел се прилага за Хонконг и Макао, които след преминаване към китайска юрисдикция получават специален административен статут и висока степен на автономия. \r\n\r\n \"Настоящите учения не са свързани с неотдавнашни изявления на Си Дзинпин и са планирани много преди това\", съобщават въоръжените сили. \r\n\r\n Китай губи контрол над Тайван след края на гражданската война през 1949 година. От 2008 до 2016 г., по време на управлението на партията Хоминдан, отношенията от двете страни на Тайванския проток се подобриха. \r\n\r\n Отношенията се влошиха след завръщането на власт на Демократичната прогресивна партия, оглавявана от Цай Инг-уен през май 2016 г. Тя отрече курса на предишните власти към сближаване с КНР и отказа да признае принципа за \"един Китай\". \r\n\r\n Коментирайки изявленията на Си Дзинпин, Цай отхвърли възможността за прилагане на формулата \"една страна - две системи\" и пътя на сближаване между двете страни. \r\n \n\t\t\t\t\t\t", "date": "2019.01.11", "title": "Тайван започва военни учения"}
{"url": "http://www.bnews.bg/article/254962-sasht_da_obyasnyat_obvineniyata_sreshtu_ruska_yuristka_sreshtala_se_sas_sina_na_tramp_prez_2016_g", "text": "\n Русия поиска днес обяснения от САЩ за обвиненията, повдигнати на руска юристка, присъствала на среща в \"Тръмп Тауър\" през юни 2016 г., предадоха Ройтерс и ТАСС. \r\n\r\n По-рано тази седмица Наталия Веселницкая, която представлявала руски обвиняеми по дело в САЩ за пране на пари, приключило през 2017 г. бе обвинена и във възпрепятстване на правосъдието по този процес. Според американската прокуратура тя е подала декларация, за която излъгала, че е получена от руското правителство, предаде БТА. \r\n\r\n \"Да се започват наказателни дела с неясни претенции срещу руски граждани стана редовен навик в САЩ. Не сме готови да се примирим с това\", каза говорителката на руското министерство на външните работи Мария Захарова. Тя поиска от Съединените щати \"точни и разумни обяснения, с какво са свързани повдигнатите (на Веселницкая) обвинения. Още повече, че съдебното слушане по делото за компанията \"Превезон Холдингс\" отдавна е приключило\". \r\n\r\n Мария Захарова отхвърли появили се слухове за готвена размяна на задържания в Русия по обвинения в шпионаж американец Пол Уилан за рускинята Мария Бутина, която миналия месец се призна за виновна в САЩ, че е чуждестранен агент. \r\n \n\t\t\t\t\t\t", "date": "2019.01.11", "title": "САЩ да обяснят обвиненията срещу руска юристка, срещала се със сина на Тръмп през 2016 г."}
{"url": "http://www.bnews.bg/article/254951-super_bianka_shokira_fenovete_si_v_kraya_na_2019_g_shte_bada_gord_otselyal_ot_rak", "text": "\n Със сигурност ще се сетите за Супер Бианка – вироглавата блондинка, станала известна преди години от „Шоуто на Иван и Андрей”. Тогава атрактивната млада дама правеше щури и забавни репортажи. Впоследствие стана брюнетка, но огнения темперамент остана нейна запазена марка. В последно време нищо не се бе чувало за нея – досега! Самата тя хвърли абсолютна бомба за това, което й се е случило през всичките тези години. Бианка е водела люта битка с най-коварното заболяване! \r\n\r\n „Животът те удря силно. но ти трябват три секунди, за да решиш дали си супергерой или не. Аз съм! В края на 2019 г. ще бъда горд оцелял от рак! Благодарна съм, че имам толкова много любов и подкрепа на моите приятели и семейство! Обичам ви всички от дъното на сърцето си! Ракът е избрал грешната кучка!”, пише тя в личния си фейсбук профил под снимка, от която, за радост на най-притеснените си фенове, е много красива и усмихната, пише Блиц. \r\n\r\n До този момент чаровната брюнетка не беше споделяла през какъв ад е минавала през цялото това време. Много от виртуалните й приятели бяха шокирани от това, което тя споделя в социалните мрежи, но и с нотка на успокоение – че тя все пак е добре, съдейки по оптимистичните думи в поста. \r\n\r\n Какво още се случва и предстои в живота на Бианка Илич, предполагаме, че самата тя отново ще сподели в точния за себе си момент. \r\n \n\t\t\t\t\t\t", "date": "2019.01.11", "title": "Супер Бианка шокира феновете си: В края на 2019 г. ще бъда горд оцелял от рак!"}
{"url": "http://www.bnews.bg/article/254981-da_ni_e_chestito_vsichki_stoki_i_uslugi_poskapvat_u_nas_prez_novata_godina", "text": "\n Очаква се поскъпване не само на цената на хляба през тази година, но и на всички стоки и услуги. Тази прогноза направи пред Дарик председателят на Националния браншови съюз на хлебарите и сладкарите Мариана Кукушева. \r\n\r\n Сред причините за това са по-високите разходи на бизнеса са горива, природен газ, електроенергия и заплати. \r\n\r\n Кукушева посочи, че готвените от държавата промени в Данъчно-осигурителния процесуален кодекс ще натоварят с още разходи производителите. Сред предложените промени са стоките с висок фискален риск да подлежат на допълнителен контрол, чрез система за проследяване на всички камиони с тегло над 3,5 тона. Ще има поскъпване на стоки и услуги в страната, прогнозира председателят на Националния браншови съюз на хлебарите и сладкарите. \r\n\r\n Мариана Кукушева допълни, че това ще се случи, след като се увеличават разходите на бизнеса горива, природен газ, електроенергия и заплати. „Всичко това категорично ще се отрази и върху себестойността на продукцията, независимо дали тя е от хранителния бранш, или от технологиите. Животът става все по-скъп. Категорично се налага правилото повече работа, по-висока производителност, повече ефективност и повече технологии, защото без тях изчезва закон на пазарното стопанство, а той се нарича конкуренция“, каза Кукушева. \r\n\r\n Още един непредвиден разход ще имат производителите от средата на годината и той е свързан с подготвени промени в Данъчно-осигурителния процесуален кодекс: „Реално ще влязат в сила от 1 юли, т.е. втората половина на годината. Тези готвени промени ще засегнат най-конкурентния бизнес на България. Този бизнес, който работи на светло, има въведени стандарти, отговаря на всички изисквания и всъщност е основен данъкоплатец. Притеснява ни изключителната административна тежест, която трябва да поеме бизнесът на този етап, като въвежда самоконтролни информационни системи, сочени от НАП, за да увеличи своята отговорност на бизнеса за информираност по отношение на това какво се кара в едно превозно средство над 3 тона и половина, за къде се кара, кое е лицето, което шофира“, допълни тя. \r\n\r\n Все още обаче промените не са внесени в Народното събрание е възможно да се стигне до широк дебат по тях. \r\n \n\t\t\t\t\t\t", "date": "2019.01.11", "title": "ДА НИ Е ЧЕСТИТО! Всички стоки и услуги поскъпват у нас през новата година! "}
{"url": "http://www.bnews.bg/article/254976-ot_deloto_sreshtu_ivancheva_s_tiya_pari_vaklin_mozhel_da_si_kupi_deputati_ili_kandidat_za_kmet_na_sofiya", "text": "\n Части от записи, направени със специални разузнавателни средства, слуша днес спецсъдът на заседание по делото срещу отстранения кмет на \"Младост\" Десислава Иванчева, бившия й заместник Биляна Петрова и третия подсъдим като посредник Петко Дюлгеров.  \r\n\r\n СРС-тата звучаха по искане на защитата на Петрова и Иванчева, за да се отстранят неточности и пропуски в тях, установени от Петрова. Аудио и видеозаписите са съществена част от доказателствата по делото.  \r\n\r\n Записите са от периода на договаряне на парите, които прокуратурата твърди, че бизнесменът Александър Ваклин е бил принуден да плати, за да бъде придвижена негова преписка за строеж в \"Младост\".  \r\n\r\n От записите става ясно, че сумата е наричана \"нещата\", за които Ваклин обяснява в един момент, че са му в джоба. От СРС-та изкочи и името Емо - при разговор на Иванчева със служител за построяване на детска площадка от инвеститор до бл. 202 в Младост 4.  \r\n\r\n В СРС Ваклин обяснява, че парите са много и за тях ще си кандидатира кмет на София или ще си купи депутати в парламента да променят закона и да са \"назначаеми тия тъпанари\".  \r\n\r\n \"Тъпанарки\" са наречени и Десислава Иванчева и Биляна Петрова в разговора между Ваклин и Дюлгеров.  \r\n\r\n От записите:  \r\n\r\n Утре ще каже: \"К'ъв си ти бе?!\" Ми, тя може да вземе парите и да не го върне (обявяване на разрешителното за строеж) още 10 месеца. Тя нищо не пое като ангажимент, направи се на луда!\", ядосва се Ваклин. Той обяснява, че се притеснява, защото \"тя може да вземе кинтите и да ме пусне по пързалката\". \r\n\r\n Отговорът на Дюлгеров: Ти я видя - тя е доста странна. Странна е меко казано! \r\n\r\n \"Взимам нещата, ако не пусне (преписката), връщам ти всичко и довиждане\", предлага се Дюлгеров на Ваклин като гарант. \r\n\r\n Предприемачът отговаря: \"Аз идвам, давам ти ги, ти ги даваш на тия тъпанарки\".  \r\n \n\t\t\t\t\t\t", "date": "2019.01.11", "title": "От делото срещу Иванчева: С тия пари Ваклин можел да си купи депутати или кандидат за кмет на София"}
{"url": "http://www.bnews.bg/article/254967-skopie_i_atina_da_napravyat_tova_koeto_istoriyata_iska_ot_tyah", "text": "\n Председателят на Европейската комисия Жан-Клод Юнкер призова Гърция и Македония да завършат процеса за промяна името в определените срокове, съобщи МИА, цитирана от БТА. \r\n\r\n Отговаряйки на журналистически въпрос на пресконференция с румънския президент Клаус Йоханис в Букурещ Юнкер заяви, че е впечатлен от смелостта на премиерите на двете страни Зоран Заев и Алексис Ципрас. \r\n\r\n Малко са онези, които носят пред историята такава отговорност и бих искал този процес да завърши успешно и в определените срокове, мога само да окуража двете страни, двата парламента да направят това, което историята иска от тях, заяви Юнкер.  \r\n \n\t\t\t\t\t\t", "date": "2019.01.11", "title": "Скопие и Атина да направят това, което историята иска от тях"}
{"url": "http://www.bnews.bg/article/254965-edin_lichen_lekar_na_1400_dushi", "text": "\n На над 1400 души се пада един общопрактикуващ лекар. Това стана ясно от отговора на здравния министър Кирил Ананиев по време на парламентарния контрол. \r\n\r\n За 2018 година осигуреността на общопрактикуващите лекари е един на 1409 здравноосигурени лица. Сравнено със същия период на 2017 един общопрактикуващ лекар е обслужил 1396 здравноосигурени лица с непрекъснати здравноосигурителни права. \r\n\r\n Осигуреността на страната ни с общопрактикуващи лекари средно е 6,2 на 10 000 или еднаква с тази в Румъния и Германия, посочи министърът. По данни на Евростат над два пъти от тази в България е осигуреността с общопрактикуващи лекари в Белгия - 11,3. По-ниска е в Гърция и Полша. Най-висока е осигуреността в РЗОК - Плевен, на един общопрактикуващ лекар се падат 1072 здравноосигурени лица. В РЗОК - Добрич 1171 здравноосигурени лица и РЗОК - Видин 1210 здравноосигурени лица. Най-ниска е осигуреността в РЗОК - Разград. \r\n \n\t\t\t\t\t\t", "date": "2019.01.11", "title": "Един личен лекар на 1400 души "}
{"url": "http://www.bnews.bg/article/254964-makron_nyama_da_prisastva_na_foruma_v_davos", "text": "\n Френският президент Еманюел Макрон няма да присъства на тазгодишния световен икономически форум в Давос, съобщи официален представител в канцеларията на президента, позовавайки се на натоварения график на президента, включващ и дебати в отговор на протестите на \"жълтите жилетки\". \r\n\r\n От Елисейския дворец обясняват, че Макрон ще проведе второто издание на своя собствен форум с бизнес лидери във Версай на 21 януари, наречен \"Изберете Франция\". \r\n\r\n По-рано, президентът на САЩ Доналд Тръмп също отмени посещението си на форума в Давос в Швейцария. \r\n \n\t\t\t\t\t\t", "date": "2019.01.11", "title": "Макрон няма да присъства на форума в Давос"}
{"url": "http://www.bnews.bg/article/254956-elen_koleva_pak_se_razmina_s_mechtanata_svatba", "text": "\n Андреас Стилиану бил твърдо против брака и макар че Елен отдавна мечтае да е булка, бизнесменът попарил мераците й, писа „Галерия“. \r\n\r\n Колева тайно се надявала, че навръх Нова година любимият й ще й подари годежен пръстен, но вместо това получила марков часовник. \r\n\r\n Елен и любимият й са заедно от близо година, а преди няколко месеца актрисата се премести при него в Кипър. Андреас нямал нищо против двамата да живеят на семейни начала, стига Колева да не настоява за фамилията Стилиану. \r\n \n\t\t\t\t\t\t", "date": "2019.01.11", "title": "Елен Колева пак се размина с мечтаната сватба "}
{"url": "http://www.bnews.bg/article/254958-i_mihaela_marinova_zavartya_yaka_dupara", "text": "\n Младата поп певица Михаела Маринова драстично е качила килограми през последния месец, забеляза „Галерия“.Изпълнителката на „Листата падат“ дори е получила порицание от продуцентите си заради наедрелите си форми, които биха й изиграли лоша шега в родния шоубизнес. \r\n\r\n Близки до Мишето разкриват, че имала сериозни хранителни проблеми от няколко години насам. Откритието на „Х Фактор“ спазвала жестоки диети, за да поддържа форма и така получила хормонален дисбаланс. Килограмите й започнали да се трупат, без певицата да прекалява с храната и през последния месец качила над 5 кг. \r\n\r\n На новогодишния концерт Мишето се появи във втален аутфит, който вместо да прикрие недостатъците й, ги подсили. Феновете й останаха шокирани от наедрялата й визия, а зевзеци я нарекоха Новата Яка дупара на бг музиката. \r\n\r\n \r\n \n\t\t\t\t\t\t", "date": "2019.01.11", "title": "И Михаела Маринова завъртя яка дупара "}
{"url": "http://www.bnews.bg/article/254969-lora_karadzhova_zapozna_dashterya_si_s_novoto_gadzhe", "text": "\n Връзката на поп певицата Лора Караджова с диджея Марсел Рохас става все по-сериозна. Изпълнителката вече е запознала дъщеря си Алиса с новия си приятел и малката много го харесала. Рохас дори предложил на Караджова двете да се изместят да живеят при него, но певицата смятала, че е твърде рано. \r\n\r\n Таткото на Алиса редовно я взимал при себе си за уикендите и така Лора можела да прекарва повече време насаме с диджея. \r\n \n\t\t\t\t\t\t", "date": "2019.01.11", "title": "Лора Караджова запозна дъщеря си с новото гадже "}
{"url": "http://www.bnews.bg/article/254947-28_godishen_balgarin_e_arestuvan_italiya_za_ubiystvo", "text": "\n 28-годишeн българин е арестуван в Италия по обвинение в убийството.  \r\n\r\n Преди близо месец 53-годишен италианец е намерен мъртъв от властите в град Колеферо. Разследването насочва подозренията си към 28-годишен българин. \r\n\r\n Той е в Италия без постоянно местожителство и има предишни криминални провинения. Според показанията на свидетелите българинът се скарал с италианеца в игрална зала, след което го е последвал навън, взел портфейла му и му нанесъл смъртоносните удари. \r\n\r\n Записите от близките камери за наблюдение показват как българинът отива до близкия банкомат и изтегля 30 евро от картата на жертвата. \r\n\r\n След като е заловен, мъжът е признал за престъплението. Повдигнати са обвинения за обир и непредумишлено убийство. \r\n \n\t\t\t\t\t\t", "date": "2019.01.11", "title": "28-годишен българин е арестуван Италия за убийство"}
{"url": "http://www.bnews.bg/article/254944-keyti_prays_po_stapkite_na_dzhuliana_gani", "text": "\n Подобно на миската Джулиана Гани, която обяви, че подарява старите си силиконови импланти, Кейти Прайс също обяви, че продава стария си силикон. \r\n\r\n По този начин тя се надява да погаси част от дълговете си. 40-годишната сексбомба е сложила в рамки силикона, както и други нейни стари вещи и се надява някои от най-верните ѝ фенове да ги купят. Към тях има и автограф. Освен силикона, бившият модел предлага за продан част от бельото си. Според британските таблоиди, дълговете на звездата, която има три деца, се увеличават. Затова тя е принудена да търси поле за изява в медиите и да рекламира различни продукти в профилите си в социалните мрежи. \r\n\r\n През лятото на миналата година Кейти Прайс се съблече чисто гола на плаж в Тайланд. Тогава папараци успяха да заснемат горещи моменти между нея и приятеля ѝ Крис Бойсън. Според непотвърдена информация, най-вероятно звездата е режисирала всичко, за да спечели някой лев от провокативните снимки. \r\n\r\n За разлика от нея Джулиана Гани няма финансови проблеми, а идеята й да подари имплантите си беше да зарадва някое момиче, което иска да увеличи гръдната си обиколка. \r\n \n\t\t\t\t\t\t", "date": "2019.01.11", "title": "Кейти Прайс по стъпките на Джулиана Гани "}
{"url": "http://www.bnews.bg/article/254952-ima_veroyatnost_za_otlagane_na_brekzit", "text": "\n Има все по-голяма вероятност излизането на Великобритания от ЕС да се отложи. Това пише лондонският вестник \"Ивнинг стандарт\", който се позовава на министри от кабинета на премиера Тереза Мей. \r\n\r\n По график Обединеното кралство трябва да напусне Общността на 29 март 2019 г. \r\n\r\n Като причина за възможно удължаване изпълнението на Член 50 от Лисабонския договор, министрите посочват големия брой законопроекти, които трябва да бъдат одобрени от британския парламент преди Брекзит, включително и проектозакон за имиграцията. \r\n\r\n \"Законодателният график сега е много, много препълнен\", каза високопоставен министър. Той добави, че трудно може да се прокара законодателството до 29 март, ако споразумението бъде отхвърлено на гласуването във вторник и след това се потърси друго решение. \r\n\r\n По-рано днес външният министър на Обединеното кралство Джереми Хънт заяви, че може и да няма Брекзит. \r\n\r\n Междувременно германският канцлер Ангела Меркел заяви, че споразумението с Лондон няма да служи като основа при преговори с други членки. Тя отбеляза, че подготовката за сценарий Брекзит без сделка е в ход. \r\n\r\n В същото време председателят на Европейската комисия Жан-Клод Юнкер заяви, че Общността е готова да предложи разяснения по отношение на споразумението с Обединеното кралство, но изключва предоговаряне, особено частта, която се отнася за защитния механизъм за Ирландия. Юнкер добави, че е необходима пълна мобилизация, за да се гарантира, че сделката ще бъде одобрена от британския парламент на решаващия вот през следващата седмица. \r\n\r\n Той повтори вижданията си, че Брекзит е \"трагедия\". \r\n\r\n Би Би Си съобщава, че Юнкер и председателят на Европейския съвет Доналд Туск ще изпратят писмо на Мей в понеделник, в което ще предложат гаранции за защитния механизъм за избягване на \"твърда\" граница между Ирландия и Северна Ирландия. \r\n \n\t\t\t\t\t\t", "date": "2019.01.11", "title": "Има вероятност за отлагане на Брекзит"}
{"url": "http://www.bnews.bg/article/254953-zloveshti_razkritiya_za_smartta_na_zhenata_v_rusenskoto_selo_basarbovo", "text": "\n Както ПИК вече съобщи, 56-годишна жена загина тази сутрин, след като е била блъсната от микробус в центъра на русенското село Басарбово. Сигналът на спешния телефон 112 е подаден малко преди 7:30 часа. \r\n\r\n По първоначална информация жената се е подхлъзнала и паднала на пътното платно. Не е успяла да се изправи и е била блъсната от товарния бус, в резултат на което е починала на място. \r\n\r\n Към мястото незабавно са тръгнали екипи на полицията и Спешна помощ. Медиците обаче само констатирали смъртта на пешеходката. \r\n\r\n Все още обаче се изясняват причините за нелепия инцидент с фатален край.  \r\n \n\t\t\t\t\t\t", "date": "2019.01.11", "title": "Зловещи разкрития за смъртта на жената в русенското село Басарбово"}
{"url": "http://www.bnews.bg/article/254949-otmeneni_poleti_v_germaniya_zaradi_snega", "text": "\n Близо 90 от полетите, планирани за днес на международното летище в Мюнхен, са отменени заради сложните метеорологични условия. Това съобщи германският в. \"Билд\", позовавайки се на администрацията на авиовъзела, предаде ТАСС.  \r\n\r\n Силните снеговалежи, които парализираха части от Германия, в момента са спрели, но някои авиокомпании решиха да отменят полетите си.  \r\n\r\n Заради заледяване и снеговалеж бяха отменени около 120 полета и на летището във Франкфурт, което е най-голямото в страната.  \r\n\r\n По данни на изданието лошото време е причинило смъртта на общо 12 души в Австрия и Германия.  \r\n\r\n Двете страни бяха засегнати от силни снежни бури, които откъснаха отделни места от света. През следващата седмица се очакват още снеговалежи. \r\n\r\n   \r\n \n\t\t\t\t\t\t", "date": "2019.01.11", "title": "Отменени полети в Германия заради снега"}
{"url": "http://www.bnews.bg/article/254954-zadarzhaha_nad_500_000_kasa_nelegalni_tsigari_kray_elin_pelin", "text": "\n Общо 549 600 къса нелегални цигари са задържани от митнически служители от отдел „Митническо разузнаване и разследване – Югозападна“ при съвместни действия с ДАНС. \r\n\r\n При проверка на главен път Е871, до разклона за с. Григорево, Област Елин Пелин, е спрян товарен микробус, превозващ строителни панели. При огледа на стоката митничарите установили, че панелите са издълбани и са превърнати в своеобразен тайник. Там били скрити общо 27 480 кутии цигари без бандерол, опаковани в кашони, съобщиха от Агенция Митници. \r\n\r\n По случая е образувано досъдебно производство под надзора на Районната прокуратура в Елин Пелин.  \r\n \n\t\t\t\t\t\t", "date": "2019.01.11", "title": "Задържаха над 500 000 къса нелегални цигари край Елин Пелин"}
{"url": "http://www.bnews.bg/article/254939-nash_model_stana_litse_na_versache", "text": "\n Лично Донатела Версаче е избрала един от най-успешните български модели Кремена Оташлийска за новата специална фотосесия за колекция Resort 2019 на модния гигант. \r\n\r\n В решението на звездната дизайнерка натежало силното впечатление, което българката направила с добрата си форма след раждането, пише dir.bg. Оташлийска има 2-годишен син, който отглежда тук в България.  \r\n\r\n Всички модели за престижния ангажимент са представени единствено от Кремена, а тя блести в 90-арски стил със смели цветове и принтове с винтидж логото на марката. „Митичната Медуза, градското момиче, което е винаги смело в своя стил“, това е тенденцията в най-новата колекция на Версаче, за чието рекламно лице е избрана Оташлийска. Българката работи с най-големите модни брандове като миналия септември дефилира, заедно с Кая Гербер и Наташа Поли, с пролетно-лятната колекция отново на Версаче на Седмицата на модата в Милано. Само за 2017-та се е изявявала за Версаче, Балмейн и Шанел. Листната е в осем големи агенции, базирани в Ню Йорк, Париж, Милано, Лондон, Барселона, Берлин, Копенхаген и Стокхолм. \r\n \n\t\t\t\t\t\t", "date": "2019.01.11", "title": "Наш модел стана лице на Версаче"}
{"url": "http://www.bnews.bg/article/254936-yoana_bukovska_izrasnah_v_agresiya_nashite_me_bieha", "text": "\n „Израснала съм в агресия като малка. Били са ме нашите. Не го крия, не ги съдя, тогава ценностите и методите на възпитание са били различни”, разкри Йоана Буковска. Актрисата направи шокиращите признания по повод на това, как самата тя възпитава децата си. Звездата има близнаци, които роди след години на тежки усилия да зачене. \r\n\r\n И дори не помисля да им посегне, даже и с възпитателна цел, пише „България днес”. Хубавата актриса е майка на две деца, но е категорично против всякакви идеи да им посяга. Вместо това ги възпитава с много обяснения кое е правилно и кое не. „Не си представям да ги удрям, просто не ми е в стила”, размишлява 41-годишната Буковска. \r\n  \r\n \n\t\t\t\t\t\t", "date": "2019.01.11", "title": "Йоана Буковска: Израснах в агресия, нашите ме биеха"}
{"url": "http://www.bnews.bg/article/254937-politsiyata_v_sasht_poiska_dnk_proba_ot_ronaldo", "text": "\n Американската полиция е поискала от Кристиано Роналдо да предостави ДНК проба във връзка с разследване заради твърденията на жена от щата Невада, че е била изнасилена от него в хотел в Лас Вегас през 2009 г., предаде Асошиейтед прес, като се позова на адвоката на португалеца Питър Кристиянсен. \r\n\r\n \"Господин Роналдо винаги е твърдял, че случилото се през 2009 г. в Лас Вегас е било по взаимно съгласие, така че не е изненадващо, че ще бъде представена ДНК проба, нито че полицията ще отправи такова много стандартно искане като част от разследването\", каза адвокатът на футболиста на \"Ювентус\". \r\n\r\n Обвинителката на Роналдо - Катрин Майорга, е бивш модел и учителка. Тя твърди, че Роналдо я насилил, след което получила 375 000 долара, за да запази случилото се в тайна. \r\n\r\n Първоначалното полицейско разследване в САЩ приключи през 2009 г., тъй като Майорга не посочила името на насилника си. Разследването обаче бе подновено по искане на Майорга миналия август. \r\n \n\t\t\t\t\t\t", "date": "2019.01.11", "title": "Полицията в САЩ поиска ДНК проба от Роналдо"}
{"url": "http://www.bnews.bg/article/254940-sagata_s_ivancheva_prodalzhava_sadat_preglezhda_stotitsi_srs_ta", "text": "\n Продължава делото срещу отстранения кмет на район \"Младост\" Десислава Иванчева, бившата й заместничка Биляна Петрова и срещу Петко Дюлгеров, посредник при получаването на подкуп от 70 000 евро от строителния предприемач Александър Ваклин. \r\n\r\n В Специализирания наказателен съд (СНС) щe бъдат изслушвани записите от специални разузнавателни средства по делото. При предишното разглеждане на записите Биляна Петрова заяви, че те са свалени на хартиен носител с много грешки, които променят смисъла на казаното. \r\n\r\n Стотиците страници записи на разговори потвърждават корупционните действия и тоталния хаос в община \"Младост\" при управлението на Иванчева и Петрова . От представените веществени доказателствени средства се разбира, че прилагането на СРС е започнало през първата половина на месец февруари 2018 г. и продължава над два месеца, като приключва с арестите на триото. \r\n\r\n СРС-та напълно се припокриват с показанията на Ваклин, че в продължение на месеци Иванчева и Петрова умишлено са бавели разрешителните за строежа на предприемача, с цел личното им облагодетелстване и това на посредника Дюлгеров. С разрешение на съдия, службите са подслушвали телефоните на Александър Ваклин, Десислава Иванчева, Биляна Петрова и Петко Дюлгеров. Като веществени доказателства по делото, освен аудио-записи на телефонни разговори, има и заснети с фотоапарат и със скрита камера срещи, включително и такава, на която са Десислава Иванчева, Биляна Петрова и Александър Ваклин. \r\n\r\n Приложените към делото разузнавателни средства разкриват напълно различен образ на бившата кметица и нейната заместничка от този, който двете са се опитвали да представят пред обществото, докато управляват Район \"Младост\", а още повече след тяхното задържане в центъра на София на 17 април 2018 г., след получаването на първата вноска от предварително белязаните 70 000 евро от поискания подкуп. \r\n\r\n Разговори между Иванчева и Петрова, а и техни с трети лица, потвърждават твърденията и на други предприемачи, желаещи да инвестират в район \"Младост\", на които документите умишлено са били забавяни, с цел изнудване, прикривано като дарения за общината.  \r\n\r\n СРС-та показват още, че Дюлгеров активно е посредничил между строителя и общинското ръководство на \"Младост\". Има множество разговори на Дюлгеров с Ваклин, в част от които се говори за конкретни суми срещу поемане на ангажимент, всички нужни документи за строителството да се придвижат от кметицата и нейната заместничка.  \r\n \n\t\t\t\t\t\t", "date": "2019.01.11", "title": "Сагата с Иванчева продължава - съдът преглежда стотици СРС-та"}
{"url": "http://www.bnews.bg/article/254948-lavina_ubi_dvama_snoubordisti_nad_bansko", "text": "\n Двама туристи загинаха, след лавина в района на Банско, съобщава кореспондентът на bTV в региона. \r\n\r\n Инцидентът е станал около 12 ч. По първоначални данни лавината е била предизвикана от сноубордисти, които са карали извън пистите. \r\n\r\n Телата им бяха открити от планинските спасители. Все още не е ясна националността им \r\n\r\n По информация на ПСС в момента лавинната опасност е значителна. \r\n\r\n Това означава, че предизвикване на лавина е възможно, дори при малко допълнително натоварване, особено по определени стръмни склонове. \r\n\r\n В някои случаи са възможни средни и по-рядко – големи спонтанни лавини. \r\n\r\n Очаквайте подробности! \r\n \n\t\t\t\t\t\t", "date": "2019.01.11", "title": "Лавина уби двама сноубордисти над Банско"}
{"url": "http://www.bnews.bg/article/254950-patrulki_veche_skanirat_registratsionnite_nomera_v_tarsene_na_kradeni_koli", "text": "\n 23 полицейски автомобила със специални скенери за идентифициране на регистрационни номера и връзка с полицейската база данни вече се движат по пътищата на България, похвалиха се във „Фейсбук” няколко от дирекциите на МВР. \r\n\r\n Целта на модифицираните патрулки е да противодействат на трафика на крадени превозни средства. \r\n\r\n За работа със системата са обучени 80 полицаи. \r\n\r\n Това е станало по проект, финансиран от швейцарското правителство. \r\n\r\n В официалната информация не се посочва дали скенерите ще се използват и за други автоматични запитвания в базата данни – за нарушения, „Гражданска отговорност”, технически преглед или наличие на винетка (каквато функционалност имат автомобилите на тол полицията). \r\n \n\t\t\t\t\t\t", "date": "2019.01.11", "title": "Патрулки вече сканират регистрационните номера в търсене на крадени коли"}
{"url": "http://www.bnews.bg/article/254934-rachkov_trupa_yaki_pachki_sled_kraha_s_gospodarite", "text": "\n Димитър Рачков не спира да трупа бели пари за черни дни. Докато бъдещето на „Господари на ефира” се изяснява, телевизионерът заработва хонорари като водещ на различни събития. Преди дни той е получил солиден хонорар като водещ на наградите „Златен пирон”. И докато продуцентите и ръководството на Нова телевизия обсъждат бъдещето на „Господарите”, Рачков не стои у дома без работа. \r\nТой получава добри хонорари от частни партита и дори е увеличил ангажиментите си. Последната му изява е именно в шоу за юристи, като телевизионерът раздаде закачливите награди на топ адвокатите на България. \r\nНа смешките му най-много се забавлява бившия шеф на Народното събрание - Огнян Герджиков, пише ”България днес”. Самият Рачков не пропуснал да го поздрави по време на партито и да му стисне ръката. \r\n„Никога не съм се докосвал до институцията Народно събрание и сега няма как да пропусна да не ви изразя уважението си”, сподели Митко, като бършеше притеснено потното си лице с кърпичка. \r\nРачков и останалите от екипа на Маги обаче все още нямат представа дали и кога ще се върнат отново на работа. \r\n  \r\n \n\t\t\t\t\t\t", "date": "2019.01.11", "title": "Рачков трупа яки пачки след краха с „Господарите” "}
{"url": "http://www.bnews.bg/article/254938-preslava_iska_dashterya_y_da_stane_pevitsa", "text": "\n Въпреки че дъщерята няма още 4 месеца, певицата крои планове за нейното бъдеще. Пайнерката признава, че мечтае малката Паола да последва стъпките й и да стане певица. \r\n\"Силно се надявам Паола да бъде музикална, и то не за друго, а за мое удовлетворение. Все си мисля, че който пее зло не мисли, Често й пускам музика“, признава Преслава. \r\nПевицата сподели, че получава огромна помощ от бащата на малката, който прекарва по-голямата част от денонощието покрай нея, пише „България Днес“. \r\n„Възпитанието се изгражда от двамата родители. Мога да кажа, че Паола е много гледана и от баща си. Той много се грижи за нея и дано продължи да ми помага толкова много“, разказва Преслава. И допълва, че откакто е станала майка е по-отговорна и ангажирана. \r\n \n\t\t\t\t\t\t", "date": "2019.01.11", "title": "Преслава иска дъщеря й да стане певица "}
{"url": "http://www.bnews.bg/article/254942-bum_na_zarazeni_ot_trihineloza_v_stranata", "text": "\n Бум на заболелите от трихинелоза лица е регистриран в Министерството на здравеопазването, съобщиха от пресслужбата на ведомството. \r\n\r\n Първият случаи е в констатиран в Регионалната здравна инспекция (РЗИ) Бургас. В землището на град Малко Търново 8 души са заболели от трихинелоза след консумация на луканки. Деликатесът бил приготвен от диво прасе, отстреляно в същия район. \r\n\r\n 6 души от заразените са хоспитализирани. Издирени и изследвани са други 7 души, които са имали контакт с прасето. Резултатите на последните са отрицателни. \r\n\r\n Своевременно за случая е уведомена Областна дирекция по безопасност на храните (ОДБХ) в Бургас. \r\n\r\n Вторият бум на трихинелоза е регистриран в Кърджалийско. В регионалната здравна инспекция е постъпила информация от общопрактикуващ лекар от Крумовград за лица, които имат оплаквания след консумация на месо от диво прасе. \r\n\r\n Хората похапнали преди да излязат лабораторните резултати за трихинелоза. След оплакванията на хората са предприети спешни противоепидемични мерки. Създадена е организация със съдействието на личния лекар и председателите на ловните дружинки да се извърши издирване и изследване на всички лица, консумирали от заразеното месо. \r\n\r\n Междувременно в УМБАЛ \"Св. Георги\" в Пловдив е хоспитализирано 3-членно семейство, консумирали от месото. \r\n\r\n На 10 януари, четвъртък, в здравното министерство постъпва информация за заразени от трихинелоза хора и от Хасково. Там мъж консумирал пържоли от заразена свиня, преди да излязат резултатите на месото. \r\n\r\n Епидемиологичното проучване продължава по населени места. \r\n\r\n Трихинелозата е тежко протичаща паразитна болест при хората. Причинителите на заболяването са малки кръгли червеи - трихинели. Заболяването започва най-често от 5 до 25 дни след консумация на заразено с трихинели месо. Оплакванията най-често са: стомашно-чревен дискомфорт, висока температура, мускулни болки при движение, при гълтане, дъвчене, както и отоци около очите. \r\n\r\n На вниманието на членовете на ловно-рибарските дружества: \r\nЗадължително да се извършва изследване на месото от отстреляните диви свине в лабораториите на БАБХ по места. \r\n\r\n За да се избегне заболяване от трихинелоза, е необходимо месото от домашна свиня, добито в личното стопанство или диво прасе да се консумира само след изследване за наличие на трихинели. Приготвените месни продукти (кайма, наденица, суджук, луканка и др.) да се консумират след много добра термична обработка. При поява на описаните оплаквания незабавно да се потърси медицинска помощ от личния лекар, както и консултация с паразитолог. \r\n\r\n Пазаруването на свинско месо и месни продукти да се осъществява само от утвърдени магазини и фирми. \r\n\r\n Трихинелозата запазва своето място на една от водещите хелминтозоонози в България. През 2018 г. са регистрирани 44 заболели лица след консумация на непроверено свинско месо и сурови/полусурови месни продукти от диви и домашни прасета. \r\n\r\n Ежегодно с настъпването на есенно-зимния и ловен сезон за едър дивеч, с цел предотвратяване възникването на случаи и епидемични взривове от трихинелоза, Министерството на здравеопазването съвместно с националния консултант по паразитология, изготвя и изпраща на регионалните здравни инспекции напомнително писмо за прилагане на необходимите противоепидемични мерки, съгласно действащата нормативна уредба. \r\n\r\n Предвид факта, че в рамките на три поредни дни в Министерство на здравеопазването постъпи информация от РЗИ-Бургас, РЗИ-Кърджали, РЗИ-Пловдив и РЗИ-Хасково за регистрирани случаи на трихинелоза и за лица, консумирали заразено месо от отстреляни диви прасета на територията на община Крумовград, Регионалните здравни инспекции следва да приложат в пълен обем и да проконтролират изпълнението на разпоредените от МЗ мерки. \r\n \n\t\t\t\t\t\t", "date": "2019.01.11", "title": "Бум на заразени от трихинелоза в страната"}
{"url": "http://www.bnews.bg/article/254943-narkodilar_sgashten_s_klientka_v_sofiya", "text": "\n Наркодилър е задържан от столични полицаи, съобщиха от пресцентъра на МВР. От там уточняват, че специализирана операция за противодействие на престъпления, свързани с наркотици, е проведена на 8 януари от служители на сектор „Наркотици“ в СДВР. \r\n\r\n В хода на акцията, на ул. „Средна гора“ служители задържали в момент на покупко-продажба 38-годишен дилър и негова клиентка. При последвалите процесуално-следствени действия у тях и в жилището на продавача са намерени и иззети множество различни по вид и с разнообразно съдържание разфасовки с наркотични вещества, както и електронна везна. Резултатът от назначената експертна справка показал, че вещества са: 1.32 г марихуана; 0.60 г амфетамин; 0.11 г хероин; таблетки Ривотрил; и 0.5 кубика Метадон. \r\n\r\n Мъжът и жената били задържани с полицейска мярка за срок до 24 часа. След доклад на събраните материали в Софийската градска прокуратура, дилърът е привлечен като обвиняем за престъпление по чл. 354 а от НК и му е наложена мярка за неотклонение „задържане под стража“ за срок до 72 часа. Клиентката е разпитана в качеството на свидетел и освободена. \r\n \n\t\t\t\t\t\t", "date": "2019.01.11", "title": "Наркодилър сгащен с клиентка в София"}
{"url": "http://www.bnews.bg/article/254935-povdigat_obvinenie_na_bivsh_deputat_po_sudzhukgeyt", "text": "\n Специализираната прокуратура повдигна обвинение за изнудване на бившия народен представител Живко Мартинов. \r\n\r\n Ексдепутатът не се яви в прокуратурата в петък по здравословни причини. Представен е болничен лист до 15 януари. Предявяването на постановлението за привличането му като обвиняем е насрочено за 16 януари. \r\n\r\n Мартинов ще отговаря пред Специализирания наказателен съд за това, че в периода от януари 2012 г. до януари 2013 г., в Добрич, с цел да набави за себе си имотна облага, принудил А. П. П. да му предостави четири тона суров суджук, 30 кг филе „Елена“ и 30 кг телешка пастърма. Така бившият депутат причинил значителни имуществени вреди в размер на повече от 36 000 лева. \r\n\r\n Отправените към потърпевшия закани са: „Ако не ми доставиш суджука, ще те съсипя. Ще имаш големи проблеми, защото съм те вкарал в списъка на фирми, които трябва да дават. И ако не се случи това нещо, ще ти изпратя данъчните да ти разбият бизнеса. Когато реша, ще те вкарам в ареста“; „Акъли не искам, действай по-бързо, че съм ти вдигнал мерника и гледай суджука да е пак хубав като предишния суждук. \r\n\r\n Ако не ми доставиш суджука, ще те съсипя. Айде давай, мятам те, няма да те чакам много, че си на ръба.“; „Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник.“; „Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил.“ \r\n\r\n Определената мярка за неотклонение на Мартинов е парична гаранция от 20 000 лева. Предстои в кратки срокове Специализираната прокуратура да внесе обвинителния акт в Специализирания наказателен съд.  \r\n\r\n Ако бъде признат за виновен, Мартинов може да получи наказание лишаване от свобода от 5 до 15 години, глоба от 5 000 до 10 000 лева и конфискация на имущество. \r\n \n\t\t\t\t\t\t", "date": "2019.01.11", "title": "Повдигат обвинение на бивш депутат по \"Суджукгейт\""}
{"url": "http://www.bnews.bg/article/254946-prodalzhava_sabaryaneto_na_nezakonni_postroyki_vav_voyvodinovo", "text": "\n Трети ден багери влизат в ромската махала в село Войводиново, където двама младежи от ромски произход пребиха командос в неделя – на Богоявление. \r\n\r\n Акцията по събаряне на незаконни постройки продължава и днес. \r\n\r\n А в селото тази вечер в знак на подкрепа към пребития военнослужещ се събират и командоси. По информация на bTV ще се включат и спортни агитки. \r\n\r\n Общината още не е решила какво ще се случи с терена, на който доскоро бяха незаконните постройки, но местната управа е категорична, че няма да се допусне отново незаконно строителство.  \r\n\r\n Доскорошните жители на махалата са приютени при приятели и роднини в съседни села. \r\n\r\n Хората от селото са решени да протестират, докато не падне и последната керемида на незаконните постройки. \r\n \n\t\t\t\t\t\t", "date": "2019.01.11", "title": "Продължава събарянето на незаконни постройки във Войводиново"}
{"url": "http://www.bnews.bg/article/254941-zhena_se_podhlazna_i_zagina_pregazena_ot_mikrobus", "text": "\n 56-годишна жена се подхлъзна и загина, пометена от микробус, съобщиха от Областната дирекция на МВР в Русе. \r\n\r\n Инцидентът станал тази сутрин около 7.30 часа в село Бесарабово. \r\n\r\n По първоначална информация пешеходката вървяла по тротоара, когато се подхлъзнала и паднала на пътя. В този момент тя била пометена от микробус. \r\n\r\n Екип на Спешна помощ откарал жената в УМБАЛ-Канев в Русе, но тя починала. \r\n\r\n На мястото на инцидента се извършва оглед. \r\n \n\t\t\t\t\t\t", "date": "2019.01.11", "title": "Жена се подхлъзна и загина, прегазена от микробус"}
{"url": "http://www.bnews.bg/article/254933-katsi_vaptsarov_se_izgavri_s_vazov", "text": "\n „Аз съм бъргларче и хитра майка мене е родила“, така започва пародийното стихотворение написано от Къци Вапцаров, което шоуменът сподели в личния си профил във Фейсбук. Своеобразната гавра със стихотворението на Иван Вазов е озаглавена „bulgar-че“ и за дава дни е споделено над 100 пъти в социалната мрежа, пише „Телеграф“. \r\n\r\n Авторът сподели, че няма конкретна причина за написването на пародията, а е усещане, което се е натрупало през годините. \"Взе да ескалира напоследък, защото ако преди са се крали някакви милиони, сега всичко става с милиарди. Текстове за песни се крадат, музика се краде, в цял свят се краде. Въпросът е, че тук стана много нагло\", коментира Къци Вапцаров в \"България сутрин\". \r\n\r\n По неговите думи кражбите у нас остават незабелязани и безнаказани. Според него ако не се краде, ще бъдем богата и просперираща държава. \r\n \n\t\t\t\t\t\t", "date": "2019.01.11", "title": "Къци Вапцаров се изгаври  с Вазов"}
{"url": "http://www.bnews.bg/article/254927-intsident_pet_koli_se_udariha_kray_kran_video", "text": "\n Верижна катастрофа стана на път в Казанлъшко в петък сутринта. Пет автомобила са се ударили край град Крън, вероятно заради заледяване. \r\n\r\n При инцидента леко ранени са шофьорите на два от автомобилите. \r\n\r\n Заради катастрофата движението в участъка е временно спряно.  \r\n\r\n \r\n\r\n   \r\n \n\t\t\t\t\t\t", "date": "2019.01.11", "title": "ИНЦИДЕНТ! Пет коли се удариха край Крън(ВИДЕО)"}
{"url": "http://www.bnews.bg/article/254928-armiyata_chisti_snyag_v_germansko_gradche", "text": "\n Армията беше повикана да чисти сняг в германско градче след продължили цяла седмица обилни валежи. В четвъртък паднали още 50 см нов сняг. \r\n\r\n Кметът на баварското градче на границата с Австрия обявил извънредно положение и помолил армията за помощ. Въпреки усилията им, училищата останаха затворени седем дни. Остана блокирано и движението на влаковете. \r\n \n\t\t\t\t\t\t", "date": "2019.01.11", "title": "Армията чисти сняг в германско градче "}
{"url": "http://www.bnews.bg/article/254926-sasht_zapochvat_da_izteglyat_voenna_tehnika_ot_siriya", "text": "\n Вашингтон започва да изтегля военно оборудване от Сирия в съответствие с плановете за изтегляне на американски войски от тази страна, съобщава СиЕнЕн. \r\n\r\n Според техни източници, през последните няколко дни от Сирия е транспортирана първата партида \"наземно военно оборудване\". Телевизионният канал не уточнява за какъв вид техника става въпрос, както и къде и как са доставени. \r\n\r\n Те коментират, че както се очаква, американските сили първо ще се изтеглят от северната част на страната. \r\n\r\n Водещата роля в провеждането на операцията по изтеглянето е възложена на Централното командване на САЩ. Вече е определено кои кораби, самолети, хеликоптери и наземно оборудване ще бъдат включени в този процес. \"Повечето от необходимите средства вече са в региона\", допълва медията. \r\n \n\t\t\t\t\t\t", "date": "2019.01.11", "title": "САЩ започват да изтеглят военна техника от Сирия"}
{"url": "http://www.bnews.bg/article/254930-detsa_ot_sliven_sabirat_pari_za_operatsiya_na_svoy_sauchenik_s_dtsp", "text": "\n Деца от Сливен събират пари за операция на свой съученик с детска церебрална парализа (ДЦП). \r\n\r\n Третокласникът има нужда от лечение, за да продължи да ходи на училище и да бъде сред приятелите си.   \r\n\r\n Всеки ден Ивелин идва на училище с майка си. Единственият шанс да бъде сред връстниците си е проходилката, с която се движи и силната воля, с която превъзмогва болката. \r\n\r\n Всички деца помагат на Ивелин – да отвори вратата, да му донесат проходилката, да си подреди чантата, казва Антония Петрова, учителка на момчето. \r\n\r\n Мечтата на Ивелин е да стане пожарникар. Умен, добър и усмихнат въпреки страданието – така го описват всички. \r\n\r\n Той е роден с тегло едва 800 грама, а на 18 месеца лекарите му поставят диагноза ДЦП. Следват пет операции за няколко месеца, но подобрението е за кратко. Започват болки в коленете и детето се обездвижва. Налага се спешна операция. \r\n\r\n От клиника в Турция дават гаранция за лечението на детето, но операцията ще струва 20 000 евро. \r\n\r\n За да помогнат, децата от класа изработват сувенири и ги продават. \r\n\r\n Досега за операцията на момчето са събрани малко над 10 000 лв., необходими са още 30 000 лв. \r\n \n\t\t\t\t\t\t", "date": "2019.01.11", "title": "Деца от Сливен събират пари за операция на свой съученик с ДЦП"}
{"url": "http://www.bnews.bg/article/254925-kakvo_se_sluchva_shofyori_signalizirat_che_veche_plashtat_po_skapa_sas_100_140_leva_grazhdanskata_otgovornost", "text": "\n Средно с 30% е поскъпнала застраховката \"Гражданска отговорност\" за шофьорите през последната година. Увеличението в цената на полицата е резултат от процесите на застрахователния пазар през 2018-та, но се усеща едва сега, твърдят застрахователи. \r\n\r\n Справка на съсловната асоциация показва, че през декември задължителната автозастраховка дори е поевтиняла. Слушатели са сигнализирали на БНР, че сега плащат със 100 до 140 лева повече за \"Гражданската отговорност\", отколкото през миналата година. \r\n\r\n По данни на застрахователите 250 лева средно е била цената на задължителната автозастраховка през миналата година, като е растяла поетапно, но увеличението шофьорите усещат масово едва сега. Главният секретар на Асоциацията на застрахователите Нина Колчакова обясни: \"Хората, които в момента установяват повишената цена, за последен път са си купували в края на декември - началото на януари миналата година. \r\n\r\n За една година действително има повишение на цената на \"Гражданската отговорност\". То не се е случило този месец или миналия месец\". Причините Колчакова обобщи така: \"В началото на миналата година застрахователните дружества завършиха с 55 милиона загуба от застраховка \"Гражданска отговорност\" през 2017-та година. Това се дължи на много високата щетимост на застраховка \"Гражданска отговорност\". \r\n\r\n Застрахователите нямаха друг избор, освен постепенно да започват да повишават цената. През миналата година тя тръгна осезаемо нагоре\". Застрахователните дружества по собствени формули отчитат и фактори като възрастта и мощността на автомобила, техническото състояние, опита на водача и редица други, които всеки засттраховател сам залага. \r\n\r\n Тези фактори не са единни за пазара и влияят върху индивидуалните тарифи, защото придобилата вече скандална слава система \"бонус-малус\", която трябваше да взима под внимание и тези обстоятелства, отбеляза поредния си фалстарт. За причините дори застрахователите гадаят. След общественото обсъждане в началото на декември наредбата отново потъна, коментира Колчакова. Според нея тя е изключително важна на пазар като българския, където имаме най-високата смъртност от ПТП-та в целия ЕС.  \"Надяваме се институциите бързо да стигнат до някакъв балансиран подход по този въпрос\", каза още тя.    \r\n  \r\n \n\t\t\t\t\t\t", "date": "2019.01.11", "title": "Какво се случва? Шофьори сигнализират, че вече плащат по-скъпа със 100-140 лева \"Гражданската отговорност\"\r\n"}
{"url": "http://www.bnews.bg/article/254912-radina_chervenova_tragna_s_peruka", "text": "\n Радина Червенова се появи с драстично променена визия на премиерата на документален филм преди броени дни. Новинарката без малко да не бъде разпозната от колегите си заради новата си фризура, която мнозина заподозряха, че по-скоро е перука, а не натуралната коса на водещата, писа „Ретро“. \r\n\r\n Освен това по време на светското събитие новинарката не свалила слънчевите си очила в затвореното пространство и на приглушена светлина, защото се опитвала да прикрие промените и по лицето си. Така половинката на шефа на БНТ Коко Каменаров събудила подозрения, че има здравословни проблеми, които са изменили външността й, вследствие на което тя се мъчела всячески да се прикрие. \r\n\r\n Неотдавна Радина разкри, че е поредната БГ знаменитост, попаднала в капана на паник атаките. \r\n \n\t\t\t\t\t\t", "date": "2019.01.11", "title": "Радина Червенова тръгна с перука "}
{"url": "http://www.bnews.bg/article/254932-po_1300_liri_za_torta_pecheli_karamazov_brat", "text": "\n Сладкарството е сладка работа. И то не само заради вкусотиите, с които се ваят сладкиши и торти. \r\n\r\n Хитовият наш сладкар и майстор на десертите Иван Александров печели повече от добре от сватбените си сладкиши, след като стана звезда с измайсторяването на сватбената торта на принц Хари и Мегън Маркъл, установи проверка на \"България Днес\". Братът на актьора Владимир Карамазов от години работи в Лондон като сладкар, а собствената му пекарна го превърна в истинска сензация на Острова. След тортата с лимон и бъз за кралската сватба Александров е буквално заринат от поръчки, а най-малката му торта струва 250 лири. Тя е \"едва\" с два блата, но е достатъчно голяма, за да подслади тържеството на 60 души, гласят офертите в сайта на пекарната в сърцето на Лондон. \r\n\r\n За по-пищни сватбени тържества богати лондончани поръчват най-скъпата в асортимента на гения на шприца - тортата за 1260 лири на цели шест етажа. Младият талант обаче уточнява, че солените суми за сладките торти са само за \"базови модели\" - обикновена глазура и украса от семпли цветя. За всякакви други \"капризи\" на клиентите се плаща допълнително и цената се договаря лично с майстора. Карамазов-брат не работи само по сватби, въпреки че след тържеството по случай брака на принц Хари поръчките именно за този тип сладкиши се увеличили. Майсторът твори шедьоври от по няколко етажа за годишнини и детски тържества. \r\n\r\n Клиентите, които искат да опитат сладкарските шедьоври изпод ръцете на кралския майстор, обаче няма как да изберат тортата на принц Хари и Мегън. Причината - във всички девет вкуса, които клиентите могат да поръчат, прочутият сладкиш с лимон и бъз не съществува. Александров има две торти, които са на базата на кралската, но те са отделни. Въпреки това младият творец разкри наскоро тайната на тортата, с която смая синята кръв на Европа, в специален сладкарски курс срещу скромната сума от 220 лева на човек. \r\n\r\n И признава, че вече гледа напред въпреки световната слава, която му донесе творението на кралската сватба. Въпреки че Свети Валентин е още далеч, Александров вече е пуснал за поръчка специални сладкишчета за празника на влюбените. Всяко е по 25 лири и е приготвено от крем с розово шампанско и мус от ванилия с красиви флорални ядливи декорации. \r\n \n\t\t\t\t\t\t", "date": "2019.01.11", "title": "По 1300 лири за торта печели Карамазов-брат"}
{"url": "http://www.bnews.bg/article/254929-komandosi_izlizat_na_protest_vav_voyvodinovo", "text": "\n Командоси излизат на протест във Войводиново в подкрепа на пребития военен Валентин Димчев, съобщи Нова телевизия. \r\n\r\n Протестиращите се обявяват срещу насилието. По информация на bTV в протеста ще се включат и спортни агитки. Мирен протест имаше и снощи, но той протече без напрежение.  \r\n\r\n Припомняме, че военният бе нападнат Йордановден и е с травми на главата и комоцио, направил забележка на двама млади на пътя в пловдивското село Войводиново. \r\n\r\n Пострадалият командос все е още е в болница, а двамата му нападатели бяха задържани и обвинени в нанасяне на средна телесна повреда по хулигански подбуди. \r\n\r\n Инцидентът стана повод и за проверка и  събаряне на незаконните постройки в ромската махала в селото. \r\n \n\t\t\t\t\t\t", "date": "2019.01.11", "title": "Командоси излизат на протест във Войводиново"}
{"url": "http://www.bnews.bg/article/254924-skrabna_vest_zagubihme_izvesten_zhurnalist_vizhte_koy_e_toy", "text": "\n На 81-годишна възраст е починал Величко Скорчев - първият водещ на сутрешен телевизионен блок в България. Скръбната вест съобщи БНТ. \r\n\r\n Скорчев е от емблематичните за обществената медия журналисти. На 18 септември 1990 година в национален ефир прозвуча сигналът на воденото от него сутрешно предаване \"Добър ви ден\". \r\n\r\n До последно Величко Скорчев остана твърд противник на гостуването на политици в сутрешните блокове. Ето какви доводи изнесе той при интервюто си пред БНТ по случай своя 80-годишен юбилей: \r\n\r\n \" ... По принцип не приемам политика в сутрешните блокове по простото обяснение... Кои са зрителите сутрин? Това са пенсионери, деца, които са следобед на училище, безработните и младите майки. Младите майки намаляват. Сутрешните блокове какво дават на тези зрители? Започва денят им с политика... и след това викаме: ама те - нервни... Ами нервни са...\" Величко Скорчев не криеше критичното си отношение към наследниците си в студиата: \"За 20 години българската журналистика, и специално телевизионната, не откърми един Тома Томов, един Димитър Езекиев, един Дмитрий Иванов. Как може?!\" \r\n\r\n Неотдавна дъщеря му Лора Скорчева, която също е журналист, разкри кои три най-важни неща е научила от баща си - \"Бъди себе си, не лъжи и коленопреклонно уважавай зрителя\". \r\n  \r\n \n\t\t\t\t\t\t", "date": "2019.01.11", "title": "СКРЪБНА ВЕСТ! Загубихме известен журналист! Вижте кой е той!"}
{"url": "http://www.bnews.bg/article/254923-komandosi_izlizat_na_protest_vav_voyvodinovo", "text": "\n Командоси излизат на протест във Войводиново в подкрепа на пребития военен Валентин Димчев, съобщи Нова телевизия. \r\n\r\n Протестиращите се обявяват срещу насилието. \r\n\r\n По информация на bTV в протеста ще се включат и спортни агитки. \r\n\r\n Мирен протест имаше и снощи, но той протече без напрежение.  \r\n\r\n Припомняме, че военният бе нападнат Йордановден и е с травми на главата и комоцио, направил забележка на двама млади на пътя в пловдивското село Войводиново. \r\n\r\n Пострадалият командос все е още е в болница, а двамата му нападатели бяха задържани и обвинени в нанасяне на средна телесна повреда по хулигански подбуди. \r\n \n\t\t\t\t\t\t", "date": "2019.01.11", "title": "Командоси излизат на протест във Войводиново"}
{"url": "http://www.bnews.bg/article/254922-palen_obrat_vremeto_ryazko_se_promenya_kakvo_da_ochakvame", "text": "\n Днес валежите ще спрат в цялата страна, не се очакват опасни явления. Дневните температури ще бъдат положителни. \r\nНад южните райони облачността ще намалее и ще се разкъса и дори временно небето ще се прояснява до слънчево. \r\n\r\n Очаква се слаб до умерен вятър от запад и северозапад. \r\n\r\n Максималните температури са в интервала 0-5 градуса. \r\n\r\n Минималните в по-голямата част от страната са между -3 и 0 градуса. Само по Черноморието те ще са с положителни стойности - между 1 и 3 градуса. \r\n \n\t\t\t\t\t\t", "date": "2019.01.11", "title": "ПЪЛЕН ОБРАТ! Времето рязко се променя, какво да очакваме? "}
