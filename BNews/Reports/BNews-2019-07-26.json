{"url": "http://www.bnews.bg/article/262463-sobstvenikat_na_tad_grup_az_sam_uchreditel_na_gerb_zashto_da_napadam_upravlyavashtite", "text": "\n Твърдението, че фирмата „ТАД Груп“ е политически обвързана с извънпарламентарната опозиция и че е искала да удари държавата, е абсурдно, заяви пред БНТ собственикът ѝ Иван Тодоров. Той е обвинен в тероризъм заедно с търговския директор на фирмата Георги Янков и Кристиян Бойков, който е заподозрян, че е проникнал в сървърите на НАП и е разпространил личните данни на 5 млн. български граждани. \r\n\r\n „Аз съм учредител на ГЕРБ, познавам се хора от ГЕРБ, от властта и откъде ли не. Това е абсурдно. Защо бих си плюл на познатите, на приятелите и да нападам управляващите”, каза Тодоров пред БНТ. \r\n\r\n Той отрече да е подтикнал Кристиян Бойков да извърши пробива в НАП. Тодоров допълни, че не може да каже дали служителите във фирмата му се занимават с нещо нередно. „Не мога да коментирам действията на служителите си, защото ние по никакъв начин не ги контролираме какво правят и т.н. Искам да изчакам, да се прибера в България, да отида при разследващите, да видя в какво ме обвиняват. Да им обясня, да им съдействам с каквото мога“, каза той. \r\n\r\n Пред бТВ той допълни, че за повдигнатите срещу себе си обвинения разбира от медиите. В момента той е в Канада, където по думите му участва в бизнес форум. Тодоров заяви, че след като се прибере в България в началото на следващата седмица, ще съдейства на властите. Той се издирва с европейска заповед за арест. \r\n\r\n Тодоров каза още, че очаква подкрепа от държавата и от обществото. „Ние наистина искаме да работим в полза на държавата, не против нея”, заключи той. \r\n \n\t\t\t\t\t\t", "date": "2019.07.26", "title": "Собственикът на „ТАД Груп“: Аз съм учредител на ГЕРБ, защо да нападам управляващите"}
{"url": "http://www.bnews.bg/article/262465-goreshtinite_v_belgiya_vzeha_parvata_si_zhertva", "text": "\n Първа жертва в Белгия в резултат на горещата вълна с рекордни температури. Жена е открита мъртва до караваната й край плаж, информира АП. \r\n\r\n 66-годишната жена е намерена от съсед в четвъртък следобед, след като очевидно се е пекла на слънце. Инцидентът е станал в Миделкерке в Северозападна Белгия, където температурите достигнаха 40 градуса по Целзий. \r\n\r\n Рекордните горещини предизвикват горски пожари и прекъсвания на електричеството  \r\n\r\n От местната полиция обявиха, че смъртният случай е \"много ясно свързан с горещината\".Изпратената на място спешна помощ не е успяла да спаси жената. \r\n\r\n В четвъртък в Белгия беше подобрен рекордът. Давид Дехенау, главният метеоролог на Кралския метеорологичен институт, съобщи, че вчера следобед в град Бегейнендейк в северната част на страната са били измерени 41.8 градуса по Целзий. \r\n\r\n През последните дни Западна Европа е връхлетяна от втора гореща вълна за месец. Рекордни жеги във Великобритания, Северна Франция, Германия, Белгия, Холандия, Люксембург и други държави. \r\n\r\n Междувременно втори ден има проблеми с транспорта във Великобритания, след като рекордно високите температури този месец донесоха бури. \r\n\r\n От железопътните власти съветват пътниците да \"пътуват само ако е абсолютно наложително\". \r\n\r\n Британците осъзнават унищожителните последици от климатичните промени \r\n\r\n В четвъртък в Кеймбридж температурата достигна 38.1 градуса по Целзий. \r\n\r\n Днес температурите паднаха, но летище \"Хийтроу\", най-голямото в Европа, беше принудено да отмени или да забави полетизаради неблагоприятни метеорологични условия. Летището признава, че не знаят колко полета са засегнати. \r\n \n\t\t\t\t\t\t", "date": "2019.07.26", "title": "Горещините в Белгия взеха първата си жертва "}
{"url": "http://www.bnews.bg/article/262468-fibank_premina_pregleda_na_kachestvoto_na_aktivite_i_stres_testa", "text": "\n На 26 юли 2019 г. Европейската централна банка (ЕЦБ) публикува резултатите от цялостната оценка на качеството на активите за 2018 г., в която участваха шест български банки. Оценката беше извършена от Ernst & Young, под ръководството на ЕЦБ, със съдействието на Банката. \r\n\r\n Прегледът на качеството на активите (AQR) и стрес тестът представляват прилагане на теоретичен и консервативен (пруденциален) модел за оценка на риска на активите на Банката. \r\n\r\n Fibank, чийто активи са в размер на 9.538 млрд. лв., е четвъртата по големина на активите банка в България и втора по размер на кредити към българския бизнес. \r\n\r\n Оценката прегледа вътрешните правила и процедури и тяхното съответствие с  регулаторните изисквания. В AQR бяха включени 78% от общия кредитен портфейл и 95% от корпоративния портфейл. \r\n\r\n Първа инвестиционна банка отговаря на регулаторните капиталови изисквания съгласно чл. 92 от Регламент (ЕС) № 575/2013 на Европейския регламент и на Съвета. \r\n\r\n При прилагането на негативния сценарий на стрес теста, включващ неблагоприятни икономически дисбаланси и продължителен спад в икономиката на страната, Банката би имала нужда да изгради допълнителен капиталов буфер от 262,9 млн. евро. \r\n\r\n Към 30 юни 2019 г. Fibank е осигурила 130 млн. евро от допълнителния капиталов буфер, както следва: \r\n\r\n Печалба преди провизии от 65 млн. евро за първото полугодие на 2019 г.; \r\nПровизии по кредити в размер на 37 млн. евро в резултат на въвеждането на МСФО 9, отчетени във финансовите отчети за 2018 г.; \r\nПогасени кредити и допълнителни обезпечения по експозиции от проверката в размер на 28 млн. евро. \r\n\r\n Fibank ще адресира оставащата сума от 133 млн. евро с печалбата си от дейността, с де-рискинг на кредитния портфейл, както и с други допустими мерки. \r\n\r\n Първа инвестиционна банка продължава да следва своята стратегия за подобряване на качеството на кредитния си портфейл и укрепване на капитала като основа за растеж. \r\n \n\t\t\t\t\t\t", "date": "2019.07.26", "title": "Fibank премина прегледа на качеството на активите и стрес теста"}
{"url": "http://www.bnews.bg/article/262450-uzhasyavashto_plazhuvashtite_v_shok_otkriha_choveshki_kosti_na_plazha_v_kiten_video", "text": "\n Oткриха кости на плаж в Китен, съобщава БНР. \r\n\r\n Те са намерени от деца, които копаели дупка на северния плаж Атлиман. Костите са намерени точно пред заведение за бързо хранене. \r\n\r\n Има съмнение, че останките са човешки. \r\n\r\n Нова телевизия пояснява, че костите са открити на метър дълбочина в пясъка на плажа. Според местни хора най-вероятно костите са от старото гробище в курортния град. \r\n\r\n Полицията установява дали останките са човешки. \r\n\r\n \r\n\r\n   \r\n \n\t\t\t\t\t\t", "date": "2019.07.26", "title": "УЖАСЯВАЩО! ПЛАЖУВАЩИТЕ В ШОК! Откриха човешки кости на плажа в Китен (ВИДЕО)\r\n"}
{"url": "http://www.bnews.bg/article/262451-sasht_vrashta_smartnoto_nakazanie_shte_ekzekutirat_ubiytsite_s_inzhektsii", "text": "\n Федералното правителство на САЩ ще възстанови практиката да прилага смъртно наказание след 16-годишно прекъсване. \r\n\r\n Това обяви американският главен прокурор Бил Бар. \r\n\r\n Веднага предстои да бъдат насрочени дати за екзекуциите на петима души, осъдени за убийство, предава AFP. \r\n\r\n Новината идва след призива на президента Доналд Тръмп за по-строги наказания при сериозните престъпления, като Бар е бил инициаторът на решението, взето от Федералното бюро за затворите, което е приело това действия. Екзекуциите ще се извършват чрез инжекции. \r\n\r\n „Министерството на правосъдието защитава върховенството на закона – ние сме длъжни пред жертвите и техните семейства да изпълним наказанията, наложени от нашите съдилища“, каза Бар в рамките на изявление. \r\n \n\t\t\t\t\t\t", "date": "2019.07.26", "title": "САЩ връща смъртното наказание. Ще екзекутират убийците с инжекции\r\n"}
{"url": "http://www.bnews.bg/article/262452-avgust_zapochva_s_po_niski_temperaturi", "text": "\n До края на тази седмица ни очаква слънчево време. По- сериозни проблеми ни очакват в началото на новата седмица, когато се очакват по-сериозни превалявания. \r\n\r\n По Черноморието няма да има валежи, хората спокойно могат да се радват на почивката си. Около 27-30 градуса ще са температурите по черноморското \r\nкрайбрежие през уикенда. При нас не очакваме нищо, което да ни притеснява. Високи температури, около 35 градуса ни очакват днес. \r\n\r\n Август ще започне с не много високи температури, по-ниски от обичайното за месеца. Динамиката на времето ще се запази в първите десет дни. По-високи температури очакваме в средата на месеца. Над 35 градуса очакваме във втората половина на август. \r\n \n\t\t\t\t\t\t", "date": "2019.07.26", "title": "Август започва с по-ниски температури"}
{"url": "http://www.bnews.bg/article/262453-500_000_e_mail_adresi_sa_haknati_imat_ni_parolite_barkali_sa_ni_v_poshtite", "text": "\n В рамките на деня са установени над 500 000 e-mail адреси с пароли в иззети от властите компютърни носители на фирмата, на чийто мениджър бе повдигнато обвинение за тероризъм чрез извършване на компютърно престъпление. Това съобщи в Добрич Иван Гешев. \r\n\r\n Имейлите са на популярен български сайт за електронна поща. „Т. е., някой е хакнал пощенската платформа. Намерени са над 500 000 пароли, плюс съответните e-mail адреси. Факт е, че тази база данни е хакната. Факт е, че в тази база данни е извършено търсене. Факт е, че са отваряни определени пощи на определени хора. Факт е, че това най-малкото представлява нерегламентирана дейност“, каза Гешев, цитиран от Фокус. \r\n\r\n Той допълни, че действията на фирмата, хакнала сайта, са в противоречие със закона, а търговската дейност е била използвана, за да бъде атакувана държавата. „Предстои да бъде доказана основната дейност на фирмата, чийто собственик и служители са привлечени като обвиняеми, и най-вероятно ще се окаже киберрекет“, посочи Гешев \r\n \n\t\t\t\t\t\t", "date": "2019.07.26", "title": "500 000 e-mail адреси са хакнати! Имат ни паролите, бъркали са ни в пощите"}
{"url": "http://www.bnews.bg/article/262462-svetovno_izvestniyat_tenor_fabio_armiliato_predstavya_cantango_v_letniya_teatar_na_varna", "text": "\n Една от кулминациите на Опера в Летния театър – Варна 2019 ще е на 27 юли, когато  световноизвестният тенор Фабио Армилиато ще представи рецитала „Cantango” - негова запазена марка с песни и танга „От Тито Скипа до Гардел“, в аранжимент на Фабрицио Моката, с танцовия дует Лия Данова и Добрин Недев. \r\n\r\n Критиката и публиката възхваляват гласа на Армилиато във високия регистър, музикалността и артистичните му постижения. Той е един от най-търсените съвременни певци за главните тенорови партии в постановки на Метрополитън опера в Ню Йорк, Миланската скала, Парижката опера, Виенската щатсопер и др.  Харизматичният артист заслужи дълго нестихващи овации и в оперната гала миналото лято във Варна – побратимен град на родната му Генуа, на която той е културен посланик по света. \r\n \n\t\t\t\t\t\t", "date": "2019.07.26", "title": "Световно известният тенор Фабио Армилиато представя „Cantango” в Летния театър на Варна "}
{"url": "http://www.bnews.bg/article/262455-razkritie_vizhte_kak_bozhinov_e_zatvoril_ustata_na_bilyana", "text": "\n „С Валери вече не сме заедно. Неговите нагони се оказаха по-силни. Не, че съм престанала да го обичам, просто неговите болни инстинкти и желанието да ги задоволи, ме нараниха като жена“, гласеше част от публичната изповед на Биляна Дол по повод раздялата й с Валери Божинов, пише hotnews.bg. \r\n\r\n От тези думи вече няма и следа в социалния профил на сръбкинята – бяха изтрити со кротце, со благо. \r\n\r\n А според упорития слух, за да изчезнат, Божинката е платил баснословна сума. В публичното пространство се шушука, че футболистът е „помолил“ бившата си половинка да мълчи за раздялата им, за което я „поощрил“ със 100 хиляди лева. \r\n\r\n Уговорката била Биляна не само да изтрие поста в Instagram, но и да не дава интервюта нито за български, нито за чуждестранни медии; да не коментира пред близки и познати причината за раздялата им, както и интимни подробности от връзката им; да не пуска в социалната мрежа публикации, уронващи престижа на Валери. \r\n\r\n Дол приела сделката, тъй като й трябвали пари, а и нямала интерес да се унижава допълнително в медиите. \r\n \n\t\t\t\t\t\t", "date": "2019.07.26", "title": "РАЗКРИТИЕ! Вижте как Божинов е затворил устата на Биляна! "}
{"url": "http://www.bnews.bg/article/262457-siderov_i_deputatite_mu_veche_sa_nezavisimi", "text": "\n Лидерът на „Атака“ Волен Сидеров и депутатите му – Павел Шопов и Десислав Чуколов, са изключени от парламентарната група на „Обединени патриоти“. \r\nТова съобщи от трибуната на Народното събрание председателят Цвета Караянчева. \r\n\r\n С тези промени Сидеров, Шопов и Чуколов стават независими депутати в 44-ото Народно събрание. \r\nВчера партньорите им от НФСБ и ВМРО обявиха, че ги изключват от групата. \r\n\r\n Мотивите са, че те системно не ходели на работа, бойкотирали заседанията на коалиционния съвет, като така спъвали работата на коалицията и освен това водели кампания срещу партньорите си, което се видяло и по време на европейските избори. \r\n  \r\n \n\t\t\t\t\t\t", "date": "2019.07.26", "title": "Сидеров и депутатите му вече са независими\r\n"}
{"url": "http://www.bnews.bg/article/262464-bomba_karakachanov_kupil_na_dashterya_si_kashta_s_ogromen_dvor_za_7_miliona_evro", "text": "\n \r\nКъща с двор огромен двор за седем милиона евро е купил Красимир Каракачанов през изминалата седмица в София министъра на отбраната на България,това съобщава НОВИНАТА.BG. Според запознати сделката е платена за пред данъчните власти с банков кредит от 200 000 евро, но всъщност остатъка до седем милиона евро е платен в брой. Къщата се намира в Банкя и е около 500 квадратни метра, но двора и е около седемнадесет декара в който тепърва щерката и зетя на Каракачанов, щели да строят къщи, които да продават коментират съседи на новодомците. \r\nЩедрият подарък на Краси Воевода е заради сватбата на дъщеря му, която сключи брак през 2017 година, а парите за сделката той получил \r\n заради успешният завършек на сделката за изтребителите F-16 V blok 70, веднага след ратификацията в Парламента. Става въпрос за 84 милиона долара комисионна, която е получил Каракачанов, като негови съпартийци също са взели доволни суми, коментира се, че парите ги е договорил в началото на годината, а една част от тях вече се намират в банков трезор край морето. \r\n \n\t\t\t\t\t\t", "date": "2019.07.26", "title": "Бомба! Каракачанов купил на дъщеря си къща с огромен двор за 7 милиона евро?"}
{"url": "http://www.bnews.bg/article/262461-kandidatat_na_protestirashtite_za_glaven_prokuror_boyko_atanasov_zavarshil_s_troyka_nakazatelno_pravo", "text": "\n Следователят от Столичната следствена служба Бойко Атанасов се оказа фаворит на част от протестиращите за кандидат за главен прокурор. За кандидатурата му имаше и подписка по време на протеста срещу Иван Гешев пред Висшия съдебен съвет. \r\n\r\n Бойко Атанасов нашумя с интервюто си пред сайта “Биволъ” преди няколко години. Тогава заговори за шпиц команда в прокуратурата, която се занимава със събиране на компромати за политици. \r\n\r\n През последните години Атанасов участва в конкурси за няколко поста в съдебната система. Беше кандидат за градски прокурор, апелативен спецпрокурор и други. \r\n\r\n Преди 4 месеца Атанасов беше кандидат и за български представител в новосъздадената Европейска прокуратура. Изслушването се проведе в началото на месец февруари т.г., ВСС отхвърли кандидатурата му. Бойко Атанасов има диплома за юрист от Югозападния университет “Неофит Рилски”. От 2002 до 2009 г. е следовател към столичното следствие, където има регистрирано сериозно нарушение, стигнало дори до тогавашния ВСС. През 2008 г. Атанасов прави опит да стане съдия, но не харесва назначаването си в Дулово и остава на работа в следствения отдел към СГП, където се води и до днес. \r\n\r\n Кандидатурата на Атанасов за главен прокурор се подкрепя от сайта “Биволъ” и гражданската организация БОЕЦ. От дипломата му за завършено висше образование се разбира, че по наказателно право има успех среден (3). \r\n\r\n   \r\n \n\t\t\t\t\t\t", "date": "2019.07.26", "title": "Кандидатът на протестиращите за главен прокурор Бойко Атанасов завършил с тройка наказателно право\r\n"}
{"url": "http://www.bnews.bg/article/262459-bsp_nastoyava_bezplatna_smyana_na_dokumentite_za_haknatite_balgari", "text": "\n БСП предложи Народното събрание да задължи правителството да осигури безплатно смяна на личните документи на желаещите българи след атаката срещу НАП.  \r\n\r\n В декларация, прочетена от парламентарната трибуна соцлидерът Корнелия Нинова обърна внимание, че от вчера НАП публикува приложение, от което всеки може да провери дали са му изтеглени данните.  \r\n\r\n \"От вчера до днес десетки хиляди са проверили и има такива. Правителството действа абсолютно неадекватно в тази ситуация. Ние поемаме следната инициатива. Смятаме, че трябва да се гарантира сигурността на хората, на сигурността им, държавата да си поеме отговорността, защото държава и правителството не можаха да опазят личните данни\", обясни лидерът на БСП.  \r\n\r\n \"Внасяме проект за решение, с което задължаваме правителството да осигури безплатно смяна на личните докуметни на онези българи, които поискат това и да създаде добра организация това да стане без напрежение, опашки и чакане. Предлагаме това да се свърши в тримесечен срок. От понеделник започваме срещи с Нотариалната камара, Висшия адвокатски съвет, търсим тяхното професионално мнение, за да гарантираме да няма злоупотреби на личните данни на хората“, каза още лидерът на социалистите. \r\n \n\t\t\t\t\t\t", "date": "2019.07.26", "title": "БСП настоява: Безплатна смяна на документите за хакнатите българи"}
{"url": "http://www.bnews.bg/article/262458-napadnaha_zvezdi_na_arsenal_s_nozhove_video", "text": "\n Футболистите на Арсенал Месут Йозил и Сеад Колашинац от Арсенал бяха нападнати в Лондон от банда, въоръжени с ножове мотористи. \r\n\r\n Двамата играчи, както и съпругата на Йозил – Амине Гюлше, пътуват с автомобил по лондонските улици, когато става нападението. \r\n\r\n Колашинац се опитва да защити Йозил и половинката му, влизайки в саморазправа с нападателите. \r\n\r\n Медийният гигант „ESPN“ твърди, че една от причините Йозил да не напусне возилото по време на целия екшън била именно присъствието на Гюлше. \r\n\r\n \r\n\r\n   \r\n \n\t\t\t\t\t\t", "date": "2019.07.26", "title": "Нападнаха звезди на Арсенал с ножове (ВИДЕО)\r\n"}
{"url": "http://www.bnews.bg/article/262456-barekov_i_grazhdani_na_plovdiv_razkriha_nevaobrazimoto_zabogatyavane_na_ivan_totev_i_familiyata_mu_v_signal_do_etichnata_komisiya_na_gerb_i_borisov_dokument", "text": "\n Николай Бареков и Гражданско сдружение „Филибелии за национално Съединение” подадоха   до етичната комисия на ГЕРБ и премиера Бойко Борисов срещу кмета на Пловдив Иван Тотев. Основната им цел е отстраняването му от месната власт, изкореняване на този престъпен и корупционен модел на управлeние и недопускане града отново да попадне в ръцете на Тотев или някой негов слуга, който да продължи да обслужва интереси на фамилията му и развитието на финансовата схема, наречена „Фирмата на мама Роза”. \r\n\r\n  „С обявяването, че няма да се кандидатира за следващ мандат, Тотев се опитва да се измъкне безнаказано, като мястото му се заеме от някой негов заместник, който ще бъде изцяло на негово подчинение”, заяви Бареков и категорично подчерта, че лично той и всички омерзени граждани на Пловдив ще напрaвят всичко възможно това да не се случи. \r\n\r\n В документа бившият евродепутат и местни активисти разкриват моралното разложение, арогантното поведение и невъобразимото забогатяване на кмета на града Иван Тотев и неговата фамилия. „Всичко описано в настоящия сигнал е подавано до държавното обвинение през годините, но внимание никой не обърна, което доказва, че градската прокуратура под тепетата е в пълна симбиоза с местната власт и осъществяваше прокурорски чадър”, разкри Бареков. \r\n\r\n „Фамилията Тотеви превърнаха Пловдив в донор за техния семеен бизнес, известен като „Фирмата на Мама Роза”, всички факти и обстоятелства около това лице създават напълно основателни съмнения, затова че използва властта, за да облагодетелства себе си и роднините си, а не да благоустроява града, макар да получава значима държавна помощ през последните 8 години”, се казва в документа, като се подчертава, че кметът на Пловдив е затвърдил идеята, че гражданското общество няма никакви сили да противодейства на делата му. \r\n\r\n  Откакто застава начело на града фамилията вдига огромен хотел, построява и бизнес сграда до него, придобива къща, вила и апартамент в гръцки курорт, закупува земята под \"Каменица\" и започва да вдига жилищни и офис сгради, се конкретизира още в сигнала. \r\n\r\n В документа са изложени  всички онези факти и обстоятелства, които водят до напълно основателни съмнения, затова че кметът на Пловдив Иван Тотев погазва българското законодателства, ощетява гражданите с цел лично облагодетелстване и  не спазва етичните правила на поведение на човек, заемащ позицията на градоначалник. „Чрез действията си лицето Иван Тотев разрушава общественото доверие в морала и професионализма както на местната власт като цяло, така и управляващата партия на национално ниво, чийто представител е самият той”, се казва в него. \r\n\r\n Подробно в документа, адресиран до председателя на етичната комисия на ГЕРБ Валентин Радев и премиера Бойко Борисов, са разкрити всички онези престъпни финансови схеми, чрез които фамилия Тотеви натрупва значително богатство във времето, в което Ивана Тотев заема поста градоначалник на Пловдив. Става въпрос за милиони левове. В схемата участват освен майка му и брат му, и широк приятелски кръг на кмета, който се ползва с изключителни привилегии в града. Освен изисканата щателна проверка на местно ниво, в сигнала се подчертава, че относно изнесените факти и обстоятелства, които създават основателни съмнения за огромни злоупотреби с европейски средства, ще бъде сезирана Европейската служба за борба с измамите /ОЛАФ/ и европейският главен прокурор Лаура Кьовеши, след встъпването й в длъжност. \r\n\r\n \r\n\r\n   \r\n \n\t\t\t\t\t\t", "date": "2019.07.26", "title": "Бареков и граждани на Пловдив разкриха невъобразимото забогатяване на Иван Тотев и фамилията му в сигнал до етичната комисия на ГЕРБ и Борисов (ДОКУМЕНТ)\r\n\r\n"}
{"url": "http://www.bnews.bg/article/262454-svidetelyat_sreshtu_sudzhutsite_za_premiera_be_arestuvan", "text": "\n Главният свидетел по делото „Суджукгейт“ Антон Проданов е арестуван. \r\n\r\n Делото е срещу бившия депутат от ГЕРБ Живко Мартинов, известен с прякора Суджука. \r\n\r\n Проданов е задържан по време на акцията на спецпрокуратурата, ДАНС и полицията в Добрич. \r\n\r\n По-рано днес от прокуратурата съобщиха, че обискират домове, коли и офиси в разследване по подозрение за престъпна група за данъчни престъпления – избягване на плащане на ДДС, провеждаща се в три града. \r\n\r\n Проданов твърдеше, че е бил рекетиран и изнудван от бившия депутат Живко Мартинов с 4 тона суджук, които твърдял, че са за премиера. \r\n\r\n Днес обаче той вече е обект на разследване. \r\n\r\n Специализираната прокуратура, ДАНС и полицията започнаха разследване на група за данъчни престъпления. Освен Проданов били задържани още няколко души. \r\n\r\n Обвивинението е за избягване на плащане на ДДС в особено големи размери. Акцията се провежда в София, Добрич и Варна. \r\n\r\n Извършват се претърсвания и изземвания на документи в офиси на търговски дружества, жилища и автомобили. Провеждат се разпити на свидетели. \r\n\r\n До края на деня се очаква да бъдат повдигнати обвинения на четирима души за участие в организирана престъпна група за укриване на данъци, заяви на място зам. главният прокурор Иван Гешев. \r\n\r\n Именно, по думите на Гешев, Проданов е лицето, което ръководи групата и е „в някаква степен е емблематично за град Добрич“. \r\n\r\n Той вече е осъждан веднъж за данъчни престъпления. \r\n\r\n А в Добрич се водили противоборства между бизнес и криминални групировки. \r\n \n\t\t\t\t\t\t", "date": "2019.07.26", "title": "Свидетелят срещу суджуците за премиера бе арестуван\r\n"}
