{"url": "http://www.bnews.bg/article/261299-kola_blasna_i_ubi_momche_na_stolichen_bulevard", "text": "\n 5-годишно момче почина, след като беше блъснато от лек автомобил на столичния бул. „Цар Борис Трети” близо до ул. „Нишава”, съобщиха от МВР. \r\n\r\n Инцидентът е станал около 17:20 ч. днес. Все още няма официална информация за обстоятелствата около него. \r\n\r\n На мястото се извършва оглед. \r\n\r\n Заради инцидента трамваи №4 и 5 бяха отклонение по бул. „Христо Ботев“, бул. Александър Стамболийски“, бул. „Константин Величков“, бул. „Никола Мушанов“, „Овча купел“ и по маршрута си към кв. „Княжево“. \r\n \n\t\t\t\t\t\t", "date": "2019.05.31", "title": "Кола блъсна и уби момче на столичен булевард"}
{"url": "http://www.bnews.bg/article/261304-potres_gloriya_vleze_v_manastir", "text": "\n Примата на родния поп фолк Глория направи нещо, което никой неин фен не би предположил, че някога ще се случи. \r\n\r\n Атрактивната певица, която не спира да вълнува публиката, преобърна живота си, влизайки в... манастир. Глория се реши на едно от най-неочакваните решения в живота си по време на почивката си на гръцкия остров \"Тасос\". \r\n\r\n Там тя посети една от най-красивите гръцки светини - обителта \"Свети Архангел Михаил\". И явно святата атмосфера е повлияла много на изпълнителката, пише \"Марица\". \r\n  \r\n \n\t\t\t\t\t\t", "date": "2019.05.31", "title": "Потрес! Глория влезе в манастир! "}
{"url": "http://www.bnews.bg/article/261305-protest_blokira_patya_peshtera_batak", "text": "\n Близо 150 души се включиха в днешния протест със затваряне на пътя Пещера-Батак., предаде Дарик Нюз.  \r\n\r\n Недоволните имат само едно искане - да бъде направен основен ремонт на отклонението от този път към село Нова махала и местността Вълча поляна, който от 20-25 години се поправя само с изкърпване. \r\n\r\n Проявата започна в 15:00 часа, премина мирно и без проблеми. Участниците в митинга-шествие имаха пълната подкрепа от полицията, която спря автомобилите и в двете посоки, за да се избегнат инциденти. \r\n\r\n Блокадата продължи по-малко от планираното - около 40 минути вместо 2 часа. Решението бе взето от една страна заради обилния валеж. От друга - защото блокадата доведе до огромни колони от автомобили, а протестиращите прецениха, че не е добре да създават неприятности на хора, които нямат вина за лошото състояние на трасето. \r\n\r\n „Важното е да ни чуят медиите, а оттам - и хората, от които зависи да вземат решение по поставения от нас проблем“, коментира един от инициаторите - Вайдин Дупаилов.Организаторите решиха още да отменят втората си демонстрация, планирана за утре, от уважение към Деня на детето. Следващата блокада на пътя предстои на 4 юни. \r\n \n\t\t\t\t\t\t", "date": "2019.05.31", "title": "Протест блокира пътя Пещера - Батак"}
{"url": "http://www.bnews.bg/article/261306-dramata_s_grigor_v_parizh_e_palna_eto_kakvo_se_sluchva_s_klyuchovata_sreshta_na_dimitrov", "text": "\n Историческият за българския тенис мач между Григор Димитров и Стан Вавринка от 3-ия кръг на \"Ролан Гарос\" се очертава да започне по-късно тази вечер спрямо предварителните прогнози. \r\n\r\n Гришо и Стан ще излязат в последния двубой за деня на емблематичния корт \"Сюзан Ланглен\". По-рано днес на арената Севастова победи Мертенс в епичен 3-сетов спор като решаващата трета част завърши при резултат 11:9 гейма. Легендата Федерер пък надви с 3:0 сета Рууд като третата част се реши след напрегнат тайбрек. Така програмата се оказва повече от продължителна. В 18:20 часа българско време стартира срещата между Стивънс и Херцог. А веднага след нея е мачът на Димитров и Вавринка. \r\n\r\n Твърде възможно е Григор и Станислас да започнат спора си днес, а ако той се окаже маратонски, срещата да бъде доиграна утре. \r\n\r\n Досега в турнира Димитров записа 2 последователни 5-сетови успеха, съответно срещу Типсаревич и Чилич. Гришо и Вавринка имат по 4 победи в прякото им съперничество. Като Григор щурмува първо свое класиране за осминафиналите на \"Ролан Гарос\" на сингъл при мъжете. 34-годишният Станислас Вавринка пък има в богатата си визитка и титла от изключително престижната тенис надпревара на клей кортовете в Париж. \r\n\r\n Преди сблъсъка Гришо загатна, че все още изпитва проблеми с контузено рамо. Димитров също така наелектризира допълнително обстановката споделяйки, че не се интересува срещу кого се изправя, а просто иска да побеждава. \r\n\r\n Григор може да играе на 1/8-финалите срещу Циципас (Гърция) или Крайнович (Сърбия). \r\n \n\t\t\t\t\t\t", "date": "2019.05.31", "title": " Драмата с Григор в Париж е пълна, ето какво се случва с ключовата среща на Димитров"}
{"url": "http://www.bnews.bg/article/261298-sestrata_na_sanya_borisova_izvadi_milioni_ot", "text": "\n Сестрата на Саня Борисова направо смая родната общественост не само с умопомрачителната си визия, по която със сигурност въздишат мнозина представители на силния пол, но и с тузарските си покупки в последно време, пише \"Хотнюз\", цитиран от show.blitz.bg. \r\n\r\n Красивата Ирена, която работи като модел и определено знае как да привлича окото, наскоро си е подарила един изключително скъп и ценен подарък. \r\n\r\n Не, не става дума за бижута с диаманти или дори за последен модел автомобил.Няма да познаете каква прекрасна изненада си направи!  \r\n  \r\n \n\t\t\t\t\t\t", "date": "2019.05.31", "title": "Сестрата на Саня Борисова извади милиони от... "}
{"url": "http://www.bnews.bg/article/261288-razbra_se_osnovnata_versiya_za_arestuvaniya_plovdivski_kmet", "text": "\n Кметът на пловдивския район \"Северен\" е рекетирал инвеститори. Това е и една от основните версии на разследващите. Ральо Ралев искал срещу разрешение за строеж на сгради апартамент или апартаменти, разкриха още нашите източници. Сигналът е бил подаден преди месеци и от тогава кметът е бил под наблюдение и е бил разработван. \r\n  \r\nСнощи при ареста във фитнеса, където Ралев е закопчан, не са били намерени някакви уличаващи за това доказателства. Няма яснота все още какво е открито в кметството при обиска. Заедно с него са арестувани още няколко души. Към момента никой няма повдигнато обвинение от Специализираната прокуратура, под чието ръководство се провежда акцията. \r\n  \r\nДнес следобед ще стане ясно ще бъде ли освободен кметът от ареста, или ще му бъде поискана 72-часова мярка. Спряганата версия за градинката, която трябваше да се застрои и заради която живеещите наоколо се вдигнаха на протест, а премиерът Борисов разпореди тя да си остане зелена площ, не е предмет на разследването, научи още БЛИЦ. \r\nДругата спрягана версия е, че Ралев е искал подкупи.  \r\n  \r\n \n\t\t\t\t\t\t", "date": "2019.05.31", "title": "Разбра се основната версия за арестувания пловдивски кмет"}
{"url": "http://www.bnews.bg/article/261289-tri_detsa_postradaha_pri_demonstratsionno_vzrivyavane_na_granata", "text": "\n Три деца пострадаха при демонстрационно взривяване на светлинно-звукова граната, съобщиха от ОДМВР-Силистра. \r\n\r\n Демонстрацията е била във връзка със състезание „Ваканция, здравей!“ по случай 1 юни. \r\n\r\n 6-годишно момиченце е получило обгаряния в областта на гърдите, краката и врата. Оказана му е медицинска помощ и е настанено за болнично лечение. \r\n\r\n Други две 6-годишни момченца са получили съвсем леки изгаряния, които са обработени от медицински екип и децата са освободени, съобщиха от полицията в Силистра. \r\n\r\n Пострадалото момиче е откарано в болница в Русе. \r\n\r\n Инцидентът е станал на стадион „Доростол” в Силистра днес около 11 ч. На демонстрацията са присъствали около 300 деца. \r\n\r\n Пострадалите деца са ранени от осколка от взривената граната. \r\n \n\t\t\t\t\t\t", "date": "2019.05.31", "title": "Три деца пострадаха при демонстрационно взривяване на граната"}
{"url": "http://www.bnews.bg/article/261301-marinela_arabadzhieva_ostava_v_aresta", "text": "\n Специализираният съд остави в ареста Маринела Арабаджиева, като взе за нея мярка за неотклонение “задържане под стража”, предаде БГНЕС. \r\n\r\n Съпругата на бизнесмена Ветко Арабаджиев бе екстрадирана от Испания на 30 май 2019 г. следобед. Непосредствено след пристигането ѝ в София, тя бе привлечена към наказателна отговорност, бяха ѝ предявени обвинения. \r\n\r\n Маринела Арабаджиева е обвинена за участие в организирана престъпна група, създадена с цел извършване на данъчни престъпления (при условията на съучастие и в рамките на продължавано престъпление), както и изпиране на пари. Според прокуратурата е налице обосновано предположение, че обвиняемата е извършила престъпленията, за които е привлечена към наказателна отговорност, както и реална опасност да се укрие и да извърши друго престъпление, ако спрямо нея бъде определена по-лека мярка. \r\n\r\n В началото на месеца от Испания у нас беше върнат и съпругът ѝ, който към момента се намира в ареста. Задържането му под стража бе потвърдено на 15 май от Апелативния специализиран съд. Според съда има опасност, ако е на свобода, Арабаджиев да се укрие или да извърши друго престъпление. \r\n\r\n Семейство Арабаджиеви бяха задържани през март в Испания, в градчето Кабрера де Мар край Барселона, в къща на Георги Семерджиев. Те бяха издирвани с европейска заповед за арест и червена бюлетина на Интерпол. Българският съд запорира тяхното имущество, а заповеди за запор бяха издадени и за 12 банкови сметки на Ветко и Маринела Арабаджиеви в различни трезори, дялове в 7 търговски дружества и имоти в няколко населени места. \r\n\r\n При претърсване на хотел „Маринела\" в София бяха открити 10 млн. лева. Очаква се тази информация да бъде официализирана чрез обвинение. \r\n\r\n Двамата са обвинени задочно от Специализираната прокуратура за участие в организирана престъпна група за пране на пари и данъчни престъпления. \r\n\r\n По делото е обвинен и синът им – Вълчо, който неотдавна бе пуснат от ареста под гаранция от половин милион лева. \r\n \n\t\t\t\t\t\t", "date": "2019.05.31", "title": "Маринела Арабаджиева остава в ареста "}
{"url": "http://www.bnews.bg/article/261291-navodnenie_sled_burya_i_gradushka_v_plovdiv", "text": "\n Изключително силна буря вилня в Пловдив този следобед. Няма информация за пострадали и щети, но улиците в града под тепетата се превърнаха в реки, съобщават кореспондентите на bTV в региона. Според властите за 27 минути са паднали близо 40 литра валеж. \r\n\r\n Заради голямото количество много места в града се оказаха под вода, особено ниските точки. Въпреки, че шахтите бяха предварително почистени с оглед на синоптичните прогнози, те не успяха на поемат цялото количество вода. Имаше и места без ток. \r\n\r\n Първо град с размерите на грахови зърна падна в района на парк „Лаута”. Ледени парчета паднаха и на други места в града. \r\n\r\n Малко след това десетки автомобили се оказаха в капан на възловия бул. „Санкт Петербург”, след като дъждовните води от канализацията се върнаха обратно и издълбаха яма. Някои коли закъсаха, а други се наложи да се движат през насрещното и велоалея. \r\n\r\n Сериозно бе положението и на друга възлова пътна артерия – „Кукленско шосе”. То стана почти непроходимо в резултат на пролетното бедствие. \r\n \n\t\t\t\t\t\t", "date": "2019.05.31", "title": "Наводнение след буря и градушка в Пловдив "}
{"url": "http://www.bnews.bg/article/261292-asandzh_e_stanal_zhertva_na_psihologicheski_tormoz", "text": "\n Основателят на „Уикилийкс” Джулиан Асандж е станал жертва на психически тормоз вследствие на клеветническата кампания срещу него от медии, съдии и високопоставени политици, заяви днес Нилс Мелцер, швейцарски професор по право и експерт на ООН по правата на човека, цитиран от БТА. \r\n\r\n Той посети на 9 май Асандж в строго охранявания лондонски затвор \"Белмарш\", а след това изрази опасенията си във връзка с повдигнатите срещу Асандж обвинения в САЩ и призова той да не бъде екстрадиран в Съединените щати. Адвокатът на основателя на „Уикилийкс” Гарет Пиърс заяви, вчера, че клиентът му е твърде болен, за да се яви по видеовръзка на изслушване за екстрадиция в САЩ, припомня Ройтерс. \"Асандж от няколко години систематично е бил подлаган на все по-тежки форми на жестоко, нечовешко или унизително отношение и наказания, съвкупните последици от които можем да определим единствено като психически тормоз\", изтъква Мелцер в изявление. \r\n\r\n При посещението си в затвора Мелцер бил придружен от двама медици, специализирали в прегледи на потенциални жертви на изтезания и други форми на малтретиране. Те разговаряли насаме с Асандж и направили цялостна медицинска оценка на състоянието му. \"Беше очевидно, че здравето на Асандж сериозно е пострадало от изключително враждебната среда, на която е бил изложен в продължение на много години. Наред с физическите му страдания, Асандж прояви всички симптоми, типични за подложените на психически тормоз, сред които са изключително големият стрес, хроничната тревога и сериозните психически травми\", посочва Мелцер. \r\n\r\n \r\n[Снимка: ЕПА/БГНЕС] \r\n\r\n Снимка: ЕПА/БГНЕС \r\n\r\n Нилс Мелцер посети основателя на \"Уикилийкс\" в килиятаа му в затвора \r\n\r\n Основателят на „Уикилийкс” Джулиан Асандж е станал жертва на психически тормоз вследствие на клеветническата кампания срещу него от медии, съдии и високопоставени политици, заяви днес Нилс Мелцер, швейцарски професор по право и експерт на ООН по правата на човека, цитиран от БТА. \r\n\r\n Здравето на Асандж рязко се е влошило \r\n\r\n Той посети на 9 май Асандж в строго охранявания лондонски затвор \"Белмарш\", а след това изрази опасенията си във връзка с повдигнатите срещу Асандж обвинения в САЩ и призова той да не бъде екстрадиран в Съединените щати. Адвокатът на основателя на „Уикилийкс” Гарет Пиърс заяви, вчера, че клиентът му е твърде болен, за да се яви по видеовръзка на изслушване за екстрадиция в САЩ, припомня Ройтерс. \"Асандж от няколко години систематично е бил подлаган на все по-тежки форми на жестоко, нечовешко или унизително отношение и наказания, съвкупните последици от които можем да определим единствено като психически тормоз\", изтъква Мелцер в изявление. \r\n\r\n Шведската прокуратура поиска арест на Асандж по подозрение в изнасилване \r\n\r\n При посещението си в затвора Мелцер бил придружен от двама медици, специализирали в прегледи на потенциални жертви на изтезания и други форми на малтретиране. Те разговаряли насаме с Асандж и направили цялостна медицинска оценка на състоянието му. \"Беше очевидно, че здравето на Асандж сериозно е пострадало от изключително враждебната среда, на която е бил изложен в продължение на много години. Наред с физическите му страдания, Асандж прояви всички симптоми, типични за подложените на психически тормоз, сред които са изключително големият стрес, хроничната тревога и сериозните психически травми\", посочва Мелцер. \r\n\r\n Еквадор ще предаде на САЩ вещите на Асандж \r\n\r\n Съединените щати настояват за екстрадицията на Асандж по обвинение в шпионаж. Американските власти твърдят, че основателят на Уикилийкс незаконно публикувал имената на източници, представляващи класифицирана информация, и е участвал в заговор за получаване на достъп до такава информация заедно с бившия анализатор от военното разузнаване на САЩ Челси Манинг, отбелязва още медията. \r\n \n\t\t\t\t\t\t", "date": "2019.05.31", "title": "Асандж е станал жертва на психологически тормоз"}
{"url": "http://www.bnews.bg/article/261302-shteti_za_nad_2_mln_leva_nanesoha_poroite_v_tarnovsko", "text": "\n Щети за над 2 млн. лева нанесоха поройните дъждове върху инфраструктурата в област Велико Търново, съобщи БНР. \r\n\r\n Исканията на най-засегнатите общини за спешно финансиране от държавата по линия на бедствията и авариите бяха одобрени от Съвета по сигурност към областния управител. \r\n\r\n Най-сериозно пострадали от майските порои са Свищов, Павликени и Велико Търново. \r\n\r\n Нанесените щети върху общински пътища, улици по селата и водопроводи са за общо 2 082 000 лева. По информация на областния управител проф. Любомира Попова половината от средствата са необходими за спешна подмяна на водопровода в община Павликени, където има опасност хората да останат без вода. \r\n\r\n Миналата седмица министърът на вътрешните работи Младен Маринов обеща исканията на общините да бъдат разгледани за финансиране през юни. \r\n \n\t\t\t\t\t\t", "date": "2019.05.31", "title": "Щети за над 2 млн. лева нанесоха пороите в Търновско"}
{"url": "http://www.bnews.bg/article/261293-10_dushi_sa_s_obvineniya_sled_spetsaktsiyata_v_montana", "text": "\n Специализираната прокуратура повдигна обвинения на 10 души за участие в престъпна група за рекет и разпространение на наркотици на територията на Монтана и региона. \r\n\r\n Те бяха задържани в четвъртък при спецакция на ГДБОП в Монтана и София. Бяха претърсени десетки адреси и автомобили. \r\n\r\n Ръководител на престъпната група е Мартин Антов. Тя е действала в региона от 2012 г. и се е занимавала най-вече с рекет над земеделски производители, бизнесмени и граждани, както и разпространение на наркотици. \r\n\r\n Намерени са различни по количество и вид наркотици, над 20 000 лева и други доказателства за престъпната дейност. В къщата на Мартин Антов са открити мачете и брадва, а в колата му – метална палка. \r\n\r\n Десетимата са задържани за срок до 72 часа. Утре Специализираната прокуратура ще внесе искания за постоянното им задържане под стража. \r\n \n\t\t\t\t\t\t", "date": "2019.05.31", "title": "10 души са с обвинения след спецакцията в Монтана"}
{"url": "http://www.bnews.bg/article/261294-otstraniha_shefa_na_silistrenskata_politsiya_zaradi_ranenite_detsa", "text": "\n Директорът на ОДМВР-Силистра е временно отстранен от длъжност и срещу него започва дисциплинарно производство, след като три 6-годишни деца пострадаха при полицейска демонстрация в дунавския град, съобщиха от пресцентъра на МВР. \r\n\r\n Момичето и двете момчета получиха изгаряния при взрив на шокова граната, като едно от децата е в болница с тежки наранявания. \r\n\r\n Полицията и районната прокуратура разследват инцидента. \r\n\r\n Със заповед на министъра на вътрешните работи Младен Маринов се забранява употребата на взривни вещества и пиротехнически изделия по време на провеждане на демонстрации на обществени места пред граждани. \r\n \n\t\t\t\t\t\t", "date": "2019.05.31", "title": "Отстраниха шефа на силистренската полиция заради ранените деца"}
{"url": "http://www.bnews.bg/article/261295-zemetresenie_s_magnitud_6_4_kray_filipinite", "text": "\n Земетресение с магнитуд 6,4 беше регистрирано днес край Филипините. Това сочат данните на Европейско-средиземноморския сеизмологичен център, предаде БТА. \r\n\r\n Засега няма данни за пострадали и материални щети, нито е издадено предупреждение за вълни цунами. \r\n\r\n Силният трус е станал на дълбочина от 82 километра с епицентър на 150 километра югоизточно от Давао, най-големия град на южния филипински остров Минданао. \r\n \n\t\t\t\t\t\t", "date": "2019.05.31", "title": "Земетресение с магнитуд 6,4 край Филипините"}
{"url": "http://www.bnews.bg/article/261296-zalozhnicheska_drama_strelba_i_trima_ubiti_v_tsyurih", "text": "\n Мъж взе две жени за заложници в апартамент в Цюрих, Швейцария. В резултат на стрелба и тримата са загинали, според съобщение от местната полиция, цитирано от БГНЕС. \r\n\r\n Драмата се е разиграла рано сутринта. Полицията e установила контакт с 60-годишния мъж, който взел жени като заложници и заплашил, че ще ги застреля, предава РИА Новости. \r\n\r\n На мястото освен полицията са пристигнали и специалните части, както и преговарящ екип. Територията е била оградена. След като полицията чула няколко изстрела, е започнало щурмуване на апартамента. На мястото са открити трима души с тежки огнестрелни рани. Въпреки мерките за реанимация и тримата са починали. Предполагаемото оръжие на убийството е конфискувано. \r\n\r\n Прокуратурата и полицията на кантона Цюрих разследват случилото се. За мотивите на мъжа не се съобщава. Според полицията става дума за швейцарски гражданин. Жените са на 34 и 38 години. \r\n \n\t\t\t\t\t\t", "date": "2019.05.31", "title": "Заложническа драма, стрелба и трима убити в Цюрих"}
{"url": "http://www.bnews.bg/article/261287-kichka_bodurova_izrigna_sreshtu_andrey_slabakov_docega_dapzhaxme_iplivite_ci_pizi_v_dylapa_cega_shte_gi_pazxodim_i_v_evpopa_ka_izbipate_be_xopa", "text": "\n Kичĸa Бoдypoвa нeдoyмявa ĸaĸ peжиcьopът Aндpeй Cлaбaĸoв ce дoĸoпa дo eвpoпeйcĸи cтoл в Бpюĸceл. Toзи фaĸт oтпpищи гнeвa нa xиляди бългapи, ĸaĸтo и нa мнoзинa извecтни пepcoни. Cpeд пoпyляpнитe лицa e и пeвицaтa Kичĸa Бoдypoвa. \r\n\r\n Ecтpaднaтa лeгeндa живee oт гoдини в Лac Beгac, нo живo ce интepecyвa oт cтaвaщoтo y нac. Tя винaги cлeди poднaтa дeйcтвитeлнocт и ĸoмeнтиpa ocтpo тoвa, ĸoeтo ce cлyчвa в Бългapия. Tя ĸoмeнтиpa ocтpo и eвpoдeпyтaтcтвoтo нa Aндpeй Cлaбaĸoв, пише \"Хотнюз\". \r\n\r\n \"Дoceгa дъpжaxмe ĸиpливитe cи pизи в дyлaпa, ceгa щe ги paзxoдим и в Eвpoпa… Kaĸ избиpaтe бe xopa? Heзнaeщи eзици, ĸoмпютъp, xopa бeзпapдoнни, нeyвaжaвaщи ceбe cи (зa мeн мъж, ĸoйтo нe ce бpъcнe e тaĸъв)… Дa нe пpoдължaвaм… Te ли щe пpeдcтaвят Бългapия? He зaбpaвяйтe дa мy ĸyпитe ĸocтюм нa изпpoвoдяĸ – cигypнa cъм, чe нямa. Aĸo бe жив Aлeĸo cигypнo щeшe дa нaпишe втopи тoм…\", изpигнa в мрежата Kичĸa Бoдypoвa. \r\n\r\n Πo-интepecнoтo oбaчe e, чe бoлшинcтвoтo oт пocлeдoвaтeлитe й я пoдĸpeпи нaпълнo. В coциaлнaтa мpeжa пък вече се въртят нe eдин или двa ĸoлaжa, пocвeтeни нa eвpoдeпyтaтa Aндpeй Cлaбaĸoв. Нaй-пoпyляpният oт тяx e cнимĸa нa пapлaмeнтa в Бpюĸceл, ĸoйтo e oбгъpнaт oт димнa зaвeca. \r\n\r\n \"Πъpвият paбoтeн дeн нa Cлaбaĸoв\" – глacи нaдпиcът пoд cнимĸaтa (oчeвaднo e зaщo)… Caмo чacoвe пo-ĸъcнo oбaчe пeвицaтa пpoдължи c нaпaдĸитe ĸъм peжиcьopa. Tя гo дoyнизи – нeгo и ocтaнaлитe ни eвpoдeпyтaти. \r\n\r\n „Πo пoвoд пpeдишният ми пocт биx иcĸaлa дa ĸaжa, чe нямaм личнo oтнoшeниe ĸъм ниĸoгo, a пpocтo ми ce иcĸa пpeдcтaвитeлитe нa нaшaтa Poдинa дa бъдaт нa дpyгo нивo. Зa тaĸивa xopa нe тpябвa ли дa ce изиcĸвa дa знaят пoнe eдин чyжд eзиĸ, зaщoтo нe e caмo дa ceдиш нa cтoлa в eвpoпeйcĸия пapлaмeнт. \r\n\r\n Bce пaĸ тpябвa дa ĸoмyниĸиpaш c пpeдcтaвитeлитe нa дpyги дъpжaви. зaдължитeлнo нe тpябвa ли дoбpo влaдeeнe нa ĸoмпютъpa? Haли тeзи xopa тpябвa дa пишaт дo външнo м-вo и дa oтчитaт paбoтa. Или тe щe ce oтчитaт c xoнopap ĸъм няĸoгo или пoдapъци? Kaĸ тoчнo щe гo пpaвят? \r\n\r\n Haй-мнoгo мe пoдpaзни , чe няĸoи oт избpaнитe ĸoмeнтиpaт, чe нищo нe paзбиpaт oт ĸoмпютpи- възмoжнo ли e тoвa , xopa? Дoĸoлĸoтo зa външния вид – тoй пoĸaзвa ĸoлĸo дъpжиш нa ceбe cи. A тoзи ĸoйтo нe ce yвaжaвa , тoй нexae и ĸъм дpyгитe. Cъжaлявaм, aĸo cъм зaceгнaлa няĸoгo, нo oт yчeничĸa имaм дeвиз, ĸoйтo ce cтapaя дa cпaзвaм: \"y чoвeĸ вcичĸo тpябвa дa бъдe пpeĸpacнo - и лицeтo, и дpexитe, и дyшaтa, и миcлитe!\" - Чexoв\", завърши възмутената Бoдypoвa в coциaлнaтa мpeжa \r\n \n\t\t\t\t\t\t", "date": "2019.05.31", "title": "Кичка Бодурова изригна срещу Андрей Слабаков: Дoceгa дъpжaxмe ĸиpливитe cи pизи в дyлaпa, ceгa щe ги paзxoдим и в Eвpoпa… Kaĸ избиpaтe бe xopa?"}
{"url": "http://www.bnews.bg/article/261277-zabranyavat_abortite_sled_otkrivane_na_sardechen_puls_u_ploda_vizhte_kade", "text": "\n Губернаторът от Демократическата партия на американския щат Луизиана подписа много рестриктивен нов закон за абортите, който забранява процедурата след откриването на сърдечна пулсация у плода, съобщават американските медии. \r\n\r\n Законът може да забрани абортите още след шестата седмица от началото на бременността. \r\n\r\n Конгресмените в щата подкрепиха с преобладаващо мнозинство законопроекта в сряда със 79 гласа \"за\" и 23 \"против\", а губернаторът Джон Бел Едуардс подписа законопроекта в четвъртък тамошно време. \r\n\r\n 46% от американците са на мнение, че абортът е недопустим \r\n\r\n Това е последната от поредица мерки срещу абортите в различни щати, като те се очаква да бъдат оспорени в съда. \r\n\r\n Още четири щата приеха подобни ограничения на абортите през тази година, свързани с откриването на сърдечен пулс - Джорджия, Кентъки, Охайо и Мисисипи. \r\n\r\n В изявление губернаторът Едуардс изтъкна: \"Призовавам мнозинството от преобладаващото двупартийно мнозинство от конгресмени, които гласуваха за закона, да се присъединят към мен, за да продължим да изграждаме една по-добра Луизиана, която се грижи за най-малките сред нас и осигурява повече възможности за всеки.\" \r\n\r\n Бременността няма да може да се прекъсва след 8-ата седмица… \r\n\r\n Губернаторът Едуардс отдавна се противопоставя на абортите. Подкрепата за ограничения на абортите постави някои демократи в щата в конфликт с Демократическата партия на национално равнище, която разглежда достъпа до процедурата по отстраняване на плода като основен принцип от своята платформа. \r\n\r\n Жените на много места в САЩ организираха протести срещу новия закон в Луизиана, а големи холивудски звезди и продуцентски компании обещаха да бойкотират щатите, които налагат такива забрани. \r\n\r\n Disney, Netflix и WarnerMedia публично заплашиха да преустановят дейността си в тези щати, ако законите влязат в сила. \r\n\r\n Така наречените закони за сърдечната пулсация се стремят да направят аборта незаконен веднага след откриването на сърдечен пулс у плода. В повечето случаи това става около шест седмици след забременяването - преди много жени дори да знаят, че са бременни. \r\n\r\n Строгият закон на Луизиана не включва изключения за бременности, произтичащи от кръвосмешение или изнасилване. \r\n\r\n   \r\n \n\t\t\t\t\t\t", "date": "2019.05.31", "title": "Забраняват абортите след откриване на сърдечен пулс у плода! Вижте къде! "}
{"url": "http://www.bnews.bg/article/261279-vnimavayte_prez_vakantsiyata_zadarzhaha_pedofili_deystvashti_vav_feysbuk_iskat_sreshti_i_na_zhivo", "text": "\n Служители на специализираният отдел „Киберпрестъпност“ при  ГДБОП са задържали през месеците април и май 10 български граждани, злоупотребявали с деца онлайн. \r\n\r\n Става дума за педофили, оказвали продължителен тормоз и арогантно сексуално изнудване и тормоз спрямо деца от 7-12 г. \r\n\r\n В хода на процесуално-следствените действия от жилищата на арестуваните са иззети електронни веществени доказателства, документиращи престъпната им дейност, както и огромни количества /терабайти/ на видео и снимкови материали с насилствени сцени над деца. \r\n\r\n Сред част от файловете били налични и такива, в които възрастта на сексуално малтретираните жертви била под 3 години. \r\n\r\n От началото на годината служителите на ГДБОП и колегите им от регионалните звена в страната са провели специализирани операции за противодействие на онлайн сексуалната експлоатация на деца в хода на които са установили и задържали  25 мъже. \r\n\r\n Задържаните са извършвали основно онлайн контакти с деца чрез социалната мрежа Фейсбук. \r\n\r\n Възползвайки се от детската наивност и доверчивост ги изнудвали за срещи на живо. \r\n\r\n Претърсвания и изземвания са извършени на територията на градовете София, Кюстендил, Благоевград, Варна, Бургас, Враца, Пловдив,  Стара Загора, Перник и други населени места. В рамките на процесуално-следствените действия са намерени и част от предоставените от децата свои голи снимки на изнудвалите ги педофили. \r\n\r\n Задържаните са на възраст от 22 до 45 години, за реализираните от тях престъпни деяния е предвидено наказание лишаване от свобода до 6 години. \r\n\r\n От ГДБОП апелират за завишен родителски контрол по време на предстоящата лятна ваканция. \r\n \n\t\t\t\t\t\t", "date": "2019.05.31", "title": "Внимавайте през ваканцията. Задържаха педофили, действащи във Фейсбук, искат срещи и на живо"}
{"url": "http://www.bnews.bg/article/261278-yuni_ni_posreshta_s_esenno_vreme_shte_ima_amplitudi_ot_10_do_35_gradusa", "text": "\n Първият ден от юни започва в събота, а месецът ни е подготвил немалко изненади за предстоящите 30 дни. Най-ниските температури през този период ще са около 10-12 градуса, а най-високите ще достигнат до 35 градуса. \r\n\r\n Средната месечна температура ще се задържи около и над нормата, която е в интервала 20-22 градуса, в планините е между 2 и 12 градуса. \r\n\r\n Валежите ще са разпределени неравномерно, но месечната сума в Западна България ще е около и над нормата (50-70 литра на квадратен метър). В източната половина на страната валежите ще са по-малко. \r\n\r\n Първото десетдневие на месеца ще се характеризира с развитие на купеста и купесто-дъждовна облачност и краткотрайни валежи, придружени от гръмотевична дейност, в следобедните часове. През някои от дните ще има интензивни явления и опасност от градушки. Сутрините ще се радваме на повече слънчеви часове. В началото на месеца температурите ще са по-ниски, но постепенно ще започнат да се повишават. \r\n\r\n За второто десетдневие на юни ще бъде по-топло, но времето ще е неустойчиво. Ще има условия за чести превалявания и гръмотевици в следобедните часове. Отново до обяд времето се очаква да бъде слънчево. Максималните температури ще са около средните за сезона и ще продължат да се повишават постепенно. \r\n\r\n По време на третото десетдневие на месеца времето ще започне да се стабилизира. Все още ще има краткотрайни превалявания и гръмотевична дейност, но те ще бъдат все по-редки и през късните следобедни часове. Температурите ще се повишат, като на места има тенденции да достигнат до 35 градуса. \r\n \n\t\t\t\t\t\t", "date": "2019.05.31", "title": "Юни ни посреща с есенно време, ще има амплитуди от 10 до 35 градуса"}
{"url": "http://www.bnews.bg/article/261283-borisov_progovori_za_parvi_pat_sled_izborite_pobedata_e_kategorichna_ostavkite_v_bsp_go_dokazaha", "text": "\n Победата е категорична, оставките в БСП го доказаха. Оставката на Цветанов е негово желание, доверието в нас по много теми, както той каза, го няма, така че това е правилно решение. Конгресът на ГЕРБ ще бъде на 07 юли, тогава ще бъде както той, така и Румяна Бъчварова, която заминава посланик. Това заяви премиерът Бойко Борисов в първото си изявление след евровота, което дълго време отлагаше. Причината беше неофициалните до този моменти изборни резултати. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.05.31", "title": "Борисов проговори за първи път след изборите: Победата е категорична, оставките в БСП го доказаха"}
{"url": "http://www.bnews.bg/article/261290-v_parizh_zabranyavat_pusheneto_v_52_obshtestveni_parka_i_gradini", "text": "\n В Париж влезе в сила забрана за пушене в 52 обществени парка и градини, които съставляват около 10% от зелените площи във френската столица, предаде БТА. От кметството заявяват, че това решение ще направи Париж „още по-гостоприемна и годна за дишане столица”. \r\n\r\n Забраната за пушене не важи за най-големите паркове на Париж, които през летните месеци се ползват за пикници и други забавления. \r\n\r\n По данни на ЕС през 2014 г. равнището на ежедневно пушене във Франция е било малко над средните стойности за Съюза и много над това на повечето други западноевропейски страни. \r\n\r\n Френските здравни органи заявиха, че броят на ежедневните пушачи е спаднал с 1,6 милион души от 2016 г. и сега и 25,4 % от населението. Смъртността от свързани с тютюнопушене заболявания сред жените обаче продължава да се покачва с 5% годишно заради увеличаването на броя на пушачките в периода между 70-те и 90-те години. \r\n\r\n Нарушителите на забраната за пушене ще бъдат глобявани по 38 евро. \r\n \n\t\t\t\t\t\t", "date": "2019.05.31", "title": "В Париж забраняват пушенето в 52 обществени парка и градини"}
{"url": "http://www.bnews.bg/article/261282-premierat_borisov_pristigna_v_tsentralata_na_gerb_sabra_partiyata_na_izpalnitelno_byuro", "text": "\n Премиерът Бойко Борисов преди минути пристигна в централата на ГЕРБ, предаде репортер на ПИК на място. Той е влязъл с колата си направо в подземния паркинг и не е направил никакъв коментар.  \r\n\r\n Очаква се днес той да свика медиите, за да направи оценка на изборите, за която изчакваше да бъдат обявени официално резултатите от изборите. Това ще се случи след като ЦИК съобщи официалните цифри, както и имената на евродепутатите.  \r\n \n\t\t\t\t\t\t", "date": "2019.05.31", "title": "Премиерът Борисов пристигна в централата на ГЕРБ - събра партията на Изпълнително бюро"}
{"url": "http://www.bnews.bg/article/261284-analizatori_za_aktsiyata_po_zalavyaneto_na_stoyan_zaykov_tragediyata_v_kostenets_mozheshe_da_bade_predotvratena", "text": "\n Стоян Зайков е имал само една цел - да се крие. Сигурно под въздействие на емоциите е взел решение да сложи край на живота си. Това коментира пред бТВ бившият полицейски шеф ген. Васил Василев, който коментира драмата с избягалия убиец заедно с бившият вътрешен министър и топ юрист Емануил Йорданов.  \r\n\r\n Трябва да се изчакат резултатите от експертизата. В този момент човек трябва да избира между доживотния затвор и самоубийството, смята Йорданов.  \r\n\r\n За съжаление, това е една битова трагедия, която би могло да се предотврати, ако се бяха намесили много хора преди това, допълни той.  \r\n\r\n „Мисля, че трябва да похвалим усилията на полицията затова, че се справиха. Със сигурност има грешки, но тези грешки трябва да бъдат анализирани от хората, които са провеждали операцията”, каза ген. Василев. \r\n \n\t\t\t\t\t\t", "date": "2019.05.31", "title": "Анализатори за акцията по залавянето на Стоян Зайков: Трагедията в Костенец можеше да бъде предотвратена"}
{"url": "http://www.bnews.bg/article/261303-obviniha_poroshenko_i_za_zloupotreba_s_vlast", "text": "\n Бившият украински президент Петро Порошенко е обвиняем по дело за злоупотреба с власт, съобщиха руските медии, позовавайки се на юриста Андрей Портнов. \r\n\r\n Новото дело е образувано от Държавното бюро за разследвания на Украйна. По думите на адвоката, Порошенко е заподозрян. \r\n\r\n По-рано бе съобщено, че срещу Порошенко има пет наказателни дела. Към настоящия момент срещу Порошенко има четири наказателни дела - за държавна измяна, за пране на пари, за злоупотреба със служебно положение, а така също и за \"узурпиране\" на съдебната власт. \r\n\r\n Според Портнов, срещу Порошенко има още десетки подготвени заявления. \r\n \n\t\t\t\t\t\t", "date": "2019.05.31", "title": "Обвиниха Порошенко и за злоупотреба с власт"}
{"url": "http://www.bnews.bg/article/261272-zhalt_kod_za_poroi_i_gramotevitsi_v_10_oblasti", "text": "\n Жълт код за порои и гръмотевици в 10 области. Това съобщиха от НИМХ. \r\n\r\n Предупреждението е издадено за София - град, София област, Пазарджик, Пловдив, Стара Загора, Велико Търново, Габрово, Ловеч, Плевен и Враца. \r\n\r\n Днес ще се развива купесто-дъждовна облачност и на много места ще има краткотрайни валежи, гръмотевици и временно усилване на вятъра. Ще има и градушка. Главно в Централна България има условия за интензивни валежи. Ще духа до умерен северозападен, в Източна България - североизточен вятър. \r\n\r\n В Западна България ще проникне хладен въздух и температурите ще се понижат, докато в Източна България, където ще има и слънчеви часове температурите ще са по-високи. Преобладаващите максимални температури ще бъдат между 19° и 24°, на места в Източна България - до 26°-27°. През нощта срещу събота гръмотевични бури все още ще има в Централна България. \r\n\r\n Над планините ще се развива мощна купесто-дъждовна облачност и на много места ще има валежи и гръмотевични бури. Ще духа силен югозападен вятър, който по-късно през деня в ниските части ще се ориентира от северозапад. Максимална температура на височина 1200 метра около 15°, на 2000 метра - около 9°. \r\n\r\n Над Черноморието ще преобладава слънчево време, след обяд с временни увеличения на облачността. На места, главно по северното крайбрежие ще превали и прегърми. Ще духа до умерен североизточен вятър. Максимални температури на въздуха: 24-26°. Температурата на морската вода е 20-21°, само на север от Варна е 15°. Вълнението на морето ще е 1-2 бала. \r\n \n\t\t\t\t\t\t", "date": "2019.05.31", "title": "Жълт код за порои и гръмотевици в 10 области"}
{"url": "http://www.bnews.bg/article/261285-tsatsarov_sas_sadbovno_reshenie_za_politsaite_obvineni_za_smartta_na_chorata", "text": "\n Главният прокурор Сотир Цацаров направи искане за спиране изпълнението на наказанията лишаване от свобода по отношение на полицаите, осъдени за смъртта на Ангел Димитров-Чората , съобщават от прокуратурата. \r\n\r\n С решение № 284/19.04.2019 г. по НД № 1140/2018 г. Върховният касационен съд, Първо наказателно отделение е отменил изцяло решение № 4/06.07.2018 г. по ВНОХД № 26/2016 г. по описа на Военно – апелативния съд и е изменил постановената по НОХД № 33/2008 г. на Софийски военен съд първоинстанционна присъда № 33/02.10.2008 г. като е признал подсъдимите Мирослав Писов, Иво Иванов, Борис Механджийски, Янко Граховски и Георги Калинков за невинни в това да са извършили убийството с особена жестокост, оправдал ги е по квалифициращия признак на чл. 116, ал. 1, т. 6, пр. 3 НК и е намалил размера на наложеното на всеки един от тях наказание лишаване от свобода на седем години. \r\n\r\n Присъдата е потвърдена в останалата й част. Решение № 284/19.04.2019 г. по НД № 1140/2018 г. на ВКС е влязло в сила в деня на постановяването му – на 19.04.2019 г. и наложените наказания са приведени в изпълнение веднага по отношение на всички осъдени, съобразно НПК. Във Върховния касационен съд е образувано наказателно дело № 513/2019 г., насрочено за 14.06.2019 г., по искане на осъдените Мирослав Писов, Иво Иванов, Борис Механджийски, Янко Граховски и Георги Калинков и техните защитници за възобновяване на наказателното производство. \r\n\r\n Днес, 31.05.2019 г., главният прокурор Сотир Цацаров се срещна със съпругите на осъдените по тяхна молба и ги уведоми за внесеното искане и от негово име за възобновяване на наказателното дело. На 31.05.2019 г. главният прокурор внесе във ВКС искане за възобновяване на наказателно дело № 1140/2018 г., за отмяна на постановеното решение от 19.04.2019 г. и връщане на делото за ново разглеждане от друг състав на касационния съд, като счита, че съдебният акт е постановен при съществени нарушения на закона и процесуалните правила, а наложените наказания са явно несправедливи. \r\n\r\n Направено е и искане за спиране изпълнението на наказанията, изтърпявани към момента от всички осъдени лица, до провеждане на съдебното заседание по образуваното дело за възобновяване на наказателното производство и постановяване на решението. Ако съдът уважи искането на главния прокурор за спиране изпълнението на наказанията, осъдените Мирослав Писов, Иво Иванов, Борис Механджийски, Янко Граховски и Георги Калинков следва да бъдат освободени от местата за лишаване от свобода до произнасяне на ВКС по направените искания за възобновяване.  \r\n  \r\n \n\t\t\t\t\t\t", "date": "2019.05.31", "title": "Цацаров със съдбовно решение за полицаите, обвинени за смъртта на Чората\r\n"}
{"url": "http://www.bnews.bg/article/261280-mechka_s_dve_bebeta_obikalya_mogilitsa", "text": "\n Мечка с две мечета вече цял месец обикаля около смолянското с. Могилица. Първоначално хората я засичаха през деня в околностите на селото, но от няколко дни тя скъсява периметъра и слиза до селскостопанските обори, които са на метри от къщите. Местните хора се страхуват, че са в опасност. Има вече подаден сигнал в РИОСВ и в горските стопанства да вземат мерки. \r\n\r\n „По данни на Министерството на околната среда и водите, у нас има 500-700 кафяви мечки. Законът не забранява изцяло отстрела на този вид, но в случая в Смолянско явно това засега не се налага. Когато кафява мечка направи щета, каквато и да е тя, хората трябва да сигнализират Регионалната инспекция по околна среда и води (РИОСВ). Те ще оценят нанесената вреда и ако преценят, ще платят обезщетение по пазарни цени в рамките на месец. Нанасяне на щети може да бъде върху селскостопански животни или върху насаждения“. Това обясни в предаването „Преди всички“ директорът на парка за танцуващи мечки в Белица Димитър Иванов. \r\n\r\n „Експерти преценяват дали едно животно е опасно – когато нарушава имот или собственост или създава пряка опасност за човека. Мечката може да бъде наплашена. Хората могат да се обградят с кучета, които да я изгонят. Могат да се използват шумови заплахи като бомбички. Използват се и спрейове. Те са на цена между 80 и 120 лева, могат да бъдат намерени в ловните магазини или в интернет“, поясни Иванов. \r\n\r\n Димитър Иванов даде и съвет какво да правим, ако при разходка в гората, срещнем мечка: \r\n\r\n „Срещнем ли я, вече е късно. Когато тръгваме към планината, добре е да се информираме дали там, където отиваме, има мечки. Ако се ходи на преходи, добре е да се наеме водач. Добре е да се ходи на група. Мечката е с естествен страх от хора. Едни от най-опасните срещи са тези лице в лице. Дайте знак, че сте там, бъдете шумни. Една мечка би пазила храната си, затова, ако се види труп на животно, покрито с камъни, клони, пръст, това е мечка, напуснете района. Ако видите хралупа на мечка, напуснете мястото. Ако видите малки, може майката да не е там, но не тръгвайте да ги спасявате. Не замърсявайте околната среда с отпадъци, така променяте поведението на кафявата мечка. Нашите отпадъци са чиста храна и животното идва близо до нас“. \r\n\r\n   \r\n \n\t\t\t\t\t\t", "date": "2019.05.31", "title": "Мечка с две бебета обикаля Могилица"}
{"url": "http://www.bnews.bg/article/261275-stroezhi_v_park_slozhili_beleznitsi_na_rayonniya_kmet_na_plovdiv", "text": "\n Акцията срещу арестувания кмет на пловдивския район \"Северен\" Ральо Ралев е заради скандал със застрояването на част от парка до хотел \"Санкт Петербург\". \r\n\r\n Това е една от водещите версии на разследването, съобщи bTV. \r\n\r\n По информация на Нова телевизия, той е задържан по разследване за корупционни престъпления, както и за съмнения за злоупотреби с обществени поръчки. \r\n\r\n Малко по-рано днес зам.-главният прокурор Иван Гешев потвърди информация за негово задържане, но отказа да даде повече подробности, за да не се пречи на разследването. \r\n\r\n КПКОНПИ и Криминална полиция са го арестували \r\n\r\n Припомняме, че вчера служители на комисията за противодействие на корупцията и на специализираната прокуратура арестуваха Ральо Ралев, а сградата на кметството беше блокирана от униформени до късно вечерта. \r\n\r\n Самият кмет беше изведен с белезници оттам малко след 23 ч. \r\n\r\n Той обяви, че не знае за какво е арестуван.Ралев е задържан за 24 часа, предстои днес да стане ясно дали мярката му ще бъде удължена. \r\n \n\t\t\t\t\t\t", "date": "2019.05.31", "title": "Строежи в парк \"сложили\" белезници на районния кмет на Пловдив"}
{"url": "http://www.bnews.bg/article/261300-zelenski_se_nadyava_sanktsii_na_es_sreshtu_rusiya_da_prodalzhat", "text": "\n Украинският президент Володимир Зеленски заяви днес, че се надява санкциите на Европейския съюз срещу Русия да останат в сила, докато не бъдат върнати украинските територии, предаде БТА. \r\n\r\n \"Благодаря за подкрепата за политиката на санкции срещу Русия и се надявам тя да продължи, докато не бъдат напълно върнати украинските територии\", каза Зеленски на гостуващите външни министри на Полша и Швеция - Яцек Чапутович и Маргот Валстрьом. \r\n\r\n Чапутович и Валстрьом пристигнаха на посещение в Украйна, за да обсъдят с новото украинско ръководство бъдещото сътрудничество с ЕС и необходимостта от реформи. \r\n \n\t\t\t\t\t\t", "date": "2019.05.31", "title": "Зеленски се надява санкции на ЕС срещу Русия да продължат"}
{"url": "http://www.bnews.bg/article/261276-grazhdanskata_otgovornost_poskapva_vizhte_s_kolko", "text": "\n Нова заплаха за поскъпване на задължителната застраховка \"Гражданска отговорност\" се появи тези дни. Поводът е несъобразяване на съда с промените в Кодекса за застраховане, които ограничават до 5000 лева обезщетението за по-далечните роднини на жертвите на пътно-транспортни произшествия (ПТП). \r\n\r\n Магистратите продължават да отсъждат много по-големи суми. \r\n\r\n \"От порядъка на на 20-, 30-, 50-, дори 100 хил. лева\", алармираха от Асоциацията на българските застрахователи (АБЗ). \r\n\r\n На специална пресконференция в сряда АБЗ съобщи, че за 2018 г. задължителната автомобилна застраховка \"Гражданска отговорност\" е донесла на компаниите загуби от близо 213 млн. лева. Секторът е платил 514 млн. лева обезщетения, което представлява ръст от 26 на сто спрямо 2017 година. \r\n\r\n И въпреки че балансът е нарушен, добрата новина в случая за застрахователите е, че в същото време събраните премии бележат ръст от 42% до 936 млн. лв., а резервите се увеличават с 353 млн. лв. Като основна причина за ръст от АБЗ обясниха с увеличените цени на застраховката и фалита на кипърския застраховател \"Олимпик\", заради който се наложи клиентите му да се застраховат в други български дружества. \r\n\r\n Защо поскъпна \"Гражданската отговорност\"? \r\n\r\n Цената на \"Гражданската\" се повиши на два пъти през миналата година и реално поскъпна с около 50%, като в момента се калкулира между 250 и 300 лв. в зависимост от населеното място, показва бърза справка от сайтовете на брокерите и на някои застрахователи. Има отделни случаи и на по-високи цени. \r\n\r\n И все пак отрицателният технически резултат не е пазарен, а предизвикан от съдебната система, като следствие от тълкувателното решение на Върховния касационен съд (ВКС) за увеличаване на обезщетения и по-кратките срокове за тяхното изплащане. \r\n\r\n С тълкувателното си решение през 2018 година ВКС разшири кръга на близките, които могат да получат обезщетение заради загинал роднина при ПТП. Така на обезщетение може да се надяват братя, сестри, баби, внуци, както и всеки, който може да докаже трайна емоционална връзка със загиналия. \r\n\r\n Тези дела все още са решени на първа или втора инстанция и няма решение по тях от Върховния касационен съд, където може да се обжалват от застрахователите. Причината за тези решения от бранша обясниха със завареното положение на случаите, подадени преди да бъдат приети законодателните промени или с тълкуване на европейското законодателство от страна на съдиите, което за българския съд е приоритетно като страна-пълноправен член на ЕС. \r\n\r\n Ще имали ново поскъпване на \"Гражданската отговорност\"? \r\n\r\n Отговорът е положителен, тъй като санкциите от миналата година и поставянето на страната ни под мониторинг по системата Зелена карта\" заради системно неплащане от страна на определени компании на щети от катастрофи с наши автомобили в чужбина, ще трябва да бъдат компенсирани. От АБЗ обясниха в сряда, че Българското бюро Зелена карта\" е наказано да внесе гаранция, както и да сключи презастрахователен договор за целия пазар, като гаранцията е от 5 млн. евро. \r\n\r\n Стойността на преразастрахователния договор не беше съобщена, тъй като се водели финални преговори преди неговото подписване. \"Допълнителните разходи, които трябва да направят компаниите заради това презастраховане, неминуемо ще повишат цената на полицата\", категорични са от АБЗ. \r\n\r\n От там припомнят, че в началото на 2018 г., когато отново заради неизплатени обезщетения за катастрофи в чужбина международното бюро \"Зелена карта поиска от българските застрахователи извънреден депозит гаранция от 4 млн. евро, Гражданска отговорност\" бе увеличена средно с 12 лв. Това беше всъщност първото повишение на \"Гражданската отговорност\" през миналата година. \r\n\r\n Какъв е изходът? \r\n\r\n Нека припомним, че лимитът от 5000 лв. за компенсиране на по-далечните роднини, бе приет като временна мярка до въвеждане на ясна методика за определяне на неимущественитеобезщетения към роднините на загиналите при автомобилни катастрофи. Законодателят даде 6-месечен срок, който вече изтича, но Гаранционният фонд още не е готов с методиката. \r\n\r\n В сряда Светла Несторова, председател на АБЗ, обясни, че Фондът е наел консултант, който до дни ще представи доклада си пред работната група. Наетият консултант по проекта \"Ейч Ел Би България\" е анализирал практиката в Германия, Испания, Румъния и Франция. Комисията по финансов надзор и другите заинтересовани институции ще изберат най-подходящия за България вариант. \r\n\r\n Застрахователите очакват тази методика да бъде приета до края на годината. \"Настояваме за широко обществено обсъждане на методиката. Съдът ще започне да я прилага едва когато приеме, че тя е справедлива\", призова Светла Несторова. \r\n\r\n За АБЗ най-същественият въпрос въпрос при разработването на методиката е да бъде въведен справедлива и за двете страни регламент. \r\n\r\n Застрахователите категорично не приемат смъртта и страданието при пътни катастрофи да служат за обогатяване. \"Ролята на обезщетението е да попълни икономическия дефицит в съответното семейство\", посочиха от АБЗ и дадоха примери с някои страни в ЕС, където не се присъждат обезщетения за болки и страдания, както е разписано в нашия Кодекс за застраховането. \r\n\r\n Равносметката \r\n\r\n По 3.1 млн. лв. на ден обезщетения са платили през 2018 година застрахователите в България. Сумата включва статистически и съботите и неделите, а ако се броят само работните дни, тогава обезщетенията се увеличават до над 6 млн. лв. на ден. Според данните на АБЗ, за 2018 г. браншът е покрил щети за общо 1.13 млрд. лева. \r\n\r\n Застрахователите обърнаха и специално внимание на факта, че застрахователната индустрия е важен фактор за брутния вътрешен продукт (БВП), тъй като активите достигат 5.6 млрд. лева, или 5.14% от БВП. Освен това, приносът към приходите в бюджета от данъци, такси, отчисления и дуги за 2018 г. е бил 67.35 млн. лв, а само за издръжка на Комисията за финансов надзор са внесени 21 млн. лв. \r\n\r\n В същото време, обаче АБЗ предупреди, че застраховането става все по-скъпо за компаниите, най-вече заради европейските регламенти Solvency II и GDPR, както и завишените такси за издръжка на КФН от една страна, а от друга - губещата задължителна автомобилна \"Гражданска отговорност\". \r\n\r\n Дефицитът се задълбочава \r\n\r\n Въпреки малко по-добрите финансови резултати от началото на годината, дефицитът при \"Гражданската отгооврност\" се задълбочава. \r\n\r\n Това е изводът от направения Анализ на пазара на задължителната застраховка ГО на автомобилистите в България за периода между 2012 и 2017 година от КФН. Въз основа на обобщените данни, регулаторът определи четири рисковите групи в България: \r\n\r\n - I-ва рискова група: леки автомобили и товарни автомобили с допустима максимална маса до 5 тона; \r\n\r\n - II-ра рискова група: товарни автомобили с допустима максимална маса над 5 тона и автобуси; \r\n\r\n - III рискова група: седлови влекачи; \r\n\r\n - IV рискова група: моторни превозни средства, различни от посочените в първите три рискови групи - тролейбус, трамвайна мотриса, земеделска и горска техника и вътрешно заводски транспорт, строителна техника, мотоциклети и АТВ, товарни ремаркета, багажни и къмпинг ремаркета. \r\n\r\n Ще помогне ли въвеждането на системата \"бонус-малус\"? \r\n\r\n Надеждите, за да не поскъпва за всички \"Гражданската отговорност\" е въвеждането на системата \"бонус-малус\", чието разработване бе спряно миналата година, а преди дни КФН съобщи, че експертна група възстановява работата по нея и регулаторът се надява тя да започне да се прилага от следващата година. \r\n \n\t\t\t\t\t\t", "date": "2019.05.31", "title": "Гражданската отговорност поскъпва! Вижте с колко! "}
{"url": "http://www.bnews.bg/article/261281-legendarniyat_petar_stoychev_otkriva_detski_turnir_po_pluvane_gotvi_iznenada_za_malchuganite", "text": "\n Легендата в маратонското плуване Петър Стойчев ще открие официално второто издание на националния турнир „ Златоперки” , който ще се проведе тази събота и неделя на басейн „Спартак” в София. Събитието е по случай Деня на детето -1 юни. \r\n\r\n Участие ще вземат над 600 деца от цяла България, които ще бъдат разпределени в няколко възрастови групи: момичета и момчета родени 2007/08, 2009/10, 2011/12 година. Младите таланти от 46 клуба ще плуват на отличните условия на 50 метровия басейн. \r\n\r\n \"Подготовката и организацията вървят нормално и по програмата, която сме изготвили. Очакваме много състезатели, както и техните родители и роднини. Със сигурност трибуната за зрители ще бъде пълна, както и на предишните ни турнири. Всяко дете ще получи медал за участие, а най-добрите специални купи и много предметни награди от нашите партньори. Искам да благодаря на целия си екип от ПК „Левски” за професионалната работа по организацията , както и на Министерството на младежда и спорта и лично на Красен Кралев, който ще дойде на церемонията по откриването. \r\n\r\n Също така и на Българската федерация по плувни спортове. Ще съобщя и една новина. Освен многото награди, които сме подготвили, в събота децата ще бъдат изненадани от последния победител на шоуто „Като две капки вода” Стефан Илчев. \r\n\r\n Благодаря му , че се съгласи да стане част от празника. Нека всички, които искат да заповядат през уикенда на басейн „ Спартак” и да станат свидетели на плувните състезания от турнира „ Златоперки”, сподели Петър Стойчев. \r\n\r\n Турнирът започва в събота от 09:00 сутринта, като откриването с официалните гости ще бъде от 16:00 часа, в неделя състезанията продължават от 09:00 до 12:00 часа. \r\n \n\t\t\t\t\t\t", "date": "2019.05.31", "title": "Легендарният Петър Стойчев открива детски турнир по плуване, готви изненада за малчуганите\r\n"}
{"url": "http://www.bnews.bg/article/261274-poyavi_se_nov_iznenadvasht_kandidat_za_posta_na_tereza_mey_vizhte_koy_e_toy", "text": "\n Появи се нов пореден кандидат за поста на Тереза Мей. Бившият британски министър по въпросите на имиграцията Марк Харпър обяви, че издига кандидатурата си за председател на Консервативната партия, съобщи телевизия \"Скай\". \r\n\r\n Преди пет години Марк Харпър подаде оставка като британски министър по въпросите на имиграцията. Той беше уличен, че е наел за чистачка чужденка , която не е имала разрешение да работи във Великобритания. \r\n\r\n Тереза Мей подаде оставка, оттегля се на 7 юни \r\n\r\n Подава оставка като лидер на Консервативната партия \r\n\r\n Самият Харпър се оправда, че е бил подведен от жената, която му е представила фалшиви документи. Той все пак предпочете да напусне правителството. \r\n\r\n След близо три години начело на властта, Тереза Мей обяви, че се оттегля на 7 юни. Марк Харпър е 12-ият кандидат, който се включва в надпреварата за наследник на Тереза Мей. \r\n \n\t\t\t\t\t\t", "date": "2019.05.31", "title": "Появи се нов изненадващ кандидат за поста на Тереза Мей! Вижте кой е той!"}
{"url": "http://www.bnews.bg/article/261273-otbelyazvame_svetovniya_den_bez_tyutyunopushene", "text": "\n Отбелязваме Световния ден без тютюнопушене. По данни на Световната здравна организация тютюнопушенето всяка година убива около 6 млн. души, информира БНТ.  \r\n\r\n Над 5 млн. от тези жертви са следствие на директната употреба на цигари, а останалите - на така нареченото \"пасивно пушене\". Според изследване на \"Евростат\" у нас през миналата година от рак на белите дробове за починали близо 3 300 души. \r\n\r\n Водеща по смъртност по този показател е Унгария с 27% и България с 20%. \r\n \n\t\t\t\t\t\t", "date": "2019.05.31", "title": "Отбелязваме Световния ден без тютюнопушене"}
{"url": "http://www.bnews.bg/article/261297-vse_poveche_sluchai_na_zapadnonilska_treska_u_nas", "text": "\n Увеличават се случаите на западнонилска треска у нас, съобщават от БНР. \r\n\r\n По данни на Националния център по заразни и паразитни болести за първи път циркулацията на заболяването, както и на вируса Тоскана е доказана в страната. До това заключение експертите стигат след работа по проект за предаваните чрез комари вирусни инфекции и риска от разпространението им у нас \r\n\r\n Д-р Елица Панайотова от Центъра по заразни и паразитни болести посочва, че през 2018 г. случаите на западнонилска треска в България и в останалата част на Европа са се увеличили значително. До момента заболелите са от областите София-град, Бургас, Пловдив, Ямбол, Пазарджик и Шумен. \r\n\r\n Експертите съветват да се ползват репеленти, за да се избегне ухапването от комари. \r\n\r\n По думи на д-р Панайотова придвижването на подобни вируси към страната ни се дължи на климатичните промени. Тя подчерта, че западнонилската треска е опасно заболяване, при което може да бъде засегната централната нервна система. Същото важи и за вируса Тоскана, който обаче се разпространява не чрез комари, а чрез т. нар. папатаци или мушици. \r\n \n\t\t\t\t\t\t", "date": "2019.05.31", "title": "Все повече случаи на западнонилска треска у нас"}
{"url": "http://www.bnews.bg/article/261286-borisov_nanese_moshten_udar_po_tsvetanov_doverieto_mezhdu_nas_go_nyama_a_i_ne_iskam_vesko_marinov_poveche_da_mi_pee_po_kontsertite", "text": "\n Премиерът Бойко Борисов се оплака, че не винаги неговите хора в ГЕРБ са се съобразявали с исканията и вижданията му по време на предизборната кампания.  \r\n\r\n \"Не ми се искаше повече Веско Маринов да ми пее по концертите\", изригна Борисов след като коментира подробно оставката на досегашния си заместник в партията Цветан Цветанов. Така той потвърди новината, че кралят на съвременната естрада и близък приятел на Цветанов няма повече да бъде част от концертите на ГЕРБ. \r\n\r\n На въпроса дали Цветанов ще му липсва по време на изборите, Борисов коментира: \"Дайте да говорим сериозно по този въпрос. Винаги народът ми дава кредит на доверие, аз винаги съм следял какво се иска от мен. Разбрах, че дори днес президентът е видял какви прекрасни училища сме направили и ремонтирали\".  \r\n \n\t\t\t\t\t\t", "date": "2019.05.31", "title": "БОРИСОВ НАНЕСЕ МОЩЕН УДАР ПО ЦВЕТАНОВ: Доверието между нас го няма, а и не искам Веско Маринов повече да ми пее по концертите"}
