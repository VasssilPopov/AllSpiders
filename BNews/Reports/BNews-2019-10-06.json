{"url": "http://www.bnews.bg/article/263716-ima_zadarzhan_za_bankoviya_obir_v_sofiya", "text": "\n Задържаха мъж, за който се предполага, че е участвал в обира на банков клон в София. \r\n\r\n Очаква се по-късно днес полицията да разкрие повече подробности относно случая. \r\n\r\n Припомняме, че в събота почти 200 000 лева изчезнаха от сейфа на банков клон в „Люлин\" в София. Касиерката за кратко напуснала офиса на банката, без да заключи парите, а когато се върнала, установила обира. Това твърди самата тя пред полицията. \r\n \n\t\t\t\t\t\t", "date": "2019.10.06", "title": "Има задържан за банковия обир в София"}
{"url": "http://www.bnews.bg/article/263718-barekov_ima_mnogo_prichini_slavi_da_stane_sledvasht_premier_a_maya_stolichen_kmet", "text": "\n Днес във Фейсбук попаднахме на коментар на бившият евродепутат Никлай Бареков по повод учредената вчера партия на шоумена Трифонов и кметските избори! Вижте какво написа той в личният си профил в социалната мрежа! \r\n\r\n \r\n\r\n \r\n\r\n 1. Натрупаха се достатъчно наивни или откровено тъпи избиратели да гласуват за тях. След като Младост направи Иванчева кмет - дори в претенциозната столица всичко е възможно. \r\n\r\n 2. Факт е, че Борисов и Цветанов с цялата им налична ченгеджийница се оказаха по-малко авторитарни и повече демократи от Слави, който скри учредителите на партията си като в Ал Кайда и им прибра телефоните още на първата сбирка. Я колко записа чухме с Борисов, със Слави няма да чуете нито един. Народът харесва мутрите и лошите. Слави е върхът! \r\n\r\n 3. Посланията на Трифонов и Манолова са толкова тъпи, наивни и неграмотни, че поне 2 милиона българи ще им се вържат. Което прави 30%. \r\n\r\n 4. Слави и Манолова са продукт на задкулисието и негови кукли на конци, обслужваш персонал. Дават ги по телевизията всеки ден заедно с другия мъпет Джамбазки. Чака ги великолепно политическо бъдеще. Колкото по-прост, безхарактерен и зависим от пороците и миналото си - толкова по-дълга и успешна кариера във властта те чака. \r\n\r\n Справка Ангел Джамбазки - мъж на средна възраст, посредствен, объркан, зависим, без биография и без семейство, който се води успешен политик и постигнал много за България. Какво е постигнал нито вие знаете, нито тези, които си гласуват за него, водени от фалцетните му всекидневни изяви. \r\n\r\n Всъщност Слави и Джамбазки страхотно си приличат - и двамата стари ергени, патологични комплексари, с тежки дефицити и двамата рапони дължат всичко на устата си - единият лае като болонка, другият пее малко по-зле от трезвия Сашо Роман, но доста по-добре от Радо Шишарката. \r\n \n\t\t\t\t\t\t", "date": "2019.10.06", "title": "БАРЕКОВ: Има много причини Слави да стане следващ премиер, а Мая - столичен кмет"}
{"url": "http://www.bnews.bg/article/263715-snyag_valya_na_cherni_vrah_vav_vitosha", "text": "\n На най-високия връх във Витоша - \"Черни връх\", заваля сняг снощи. Това съобщиха в публикация от групата във Фейсбук \"Заслон \"Черни връх\"\".  \r\n\r\n Сняг заваля и на връх Мусала в Рила. \r\n\r\n Днес времето ще остане с променлива облачност, често намаляваща до слънчево. Ще бъде ветровито с умерен, в Дунавската равнина и западната част на Горнотракийската низина и временно силен запад-северозападен вятър. Максимални температури между 14 и 19 градуса, в крайните югозападни райони до 22-23 градуса. \r\n\r\n В планините ще бъде ветровито, с умерен и силен запад-северозападен вятър.  Максимална температура на височина 1200 метра - около 11 градуса, на 2000 метра - около 3 градуса. \r\n \n\t\t\t\t\t\t", "date": "2019.10.06", "title": "Сняг валя на Черни връх във Витоша"}
{"url": "http://www.bnews.bg/article/263722-nyama_takava_darzhava_mozhe_da_ne_poluchi_registratsiya", "text": "\nСлави търси очевидна провокация като е заложил капани да не му регистрират партийката в съда. Според юристи името е противоконституционно, но също така ползването на българското знаме в логото е против закона. Явно с пиар номера Дългия цели да вдигне малко оклюмалите проценти на политическия си проект. \r\n\r\nИмето на новоучредяващата се партия на Слави Трифонов \"Няма такава държава\" може да е форма на провокация и може да се очаква с това име да има проблем с регистрацията й в Софийския градски съд. Това заяви пред БНР юристът, бивш служебен премиер и бивш председател на Народното събрание проф. Огнян Герджиков. \r\n\r\nТой отбеляза, че законът не позволява партия да уронва доброто име и престиж на държавността. Юристът не се позова на конкретни текстове от Закона за политическите партии, но заяви: \r\n\r\n\"Няма такава държава\" е нещо, което трудно може да бъде защитено, все пак ние сме демократична, правова държава с всичките му кусури, с много недостатъци, наистина с проблеми. Но да е в заглавие на партия, която иска да е в управлението на страната, че \"няма такава държава\", ми се струва силно смущаващо. И мисля, че едва ли ще получи регистрация\". \r\n\r\nПо думите на Герджиков това може да е провокация, защото \"няма лоша реклама\" и едно евентуално спиране от съда би могло да изиграе консолидираща роля\r\n\r\nУчредителното събрание на партията бе вчера, проведе се на закрити врати и в пълна секретност.  \r\n\r\nРечта на Трифонов бе разпространена по-късно.\r\n\r\n\r\n\r\n\r\n\r\n \n\t\t\t\t\t\t", "date": "2019.10.06", "title": "\" Няма такава държава\" може да не получи регистрация "}
{"url": "http://www.bnews.bg/article/263724-feysbuk_podigra_slavi_kato_podloga_na_borisov", "text": "\n Вълна от подигравки заля социалната мрежа Фейсбук. Коментарите са по повод новоизлюпилия се политик и довчерашен шоумен Слави Трифонов. Обществото е категорично, че организацията, начело с Трифонов, не е и няма да бъде никаква опозиция на управляващите, а напротив - определят ги като поредната подлога на ГЕРБ.  \r\n\r\n Представяме ви част от коментарите, на които се натъкна медията ни:  \r\n\r\n \r\n\r\n \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2019.10.06", "title": "Фейсбук подигра Слави като подлога на Борисов "}
{"url": "http://www.bnews.bg/article/263712-arh_stefan_stefanov_mladost_shte_ima_kulturen_tsentar", "text": "\n „Културата е тази, която ни е създала и тази, която ще ни спаси. „Младост” е със 120 000 души население, това е цял град, а нямаме културен живот в квартала. Обичам да ходя на концерти, на изложби, на театър, но всички те се случват в центъра на София. Това ще се промени”. С тези думи гл. архитект на „Младост” Стефан Стефанов обяви, че през следващите четири години в квартала ще бъде изграден културен център. Това е основна точка в платформата му за управление на района, която той представи. \r\n\r\n На изборите Стефанов се явява като независим кандидат, издигнат от инициативен комитет, но е подкрепен и от БСП. Като архитект той представи програма, фокусирана върху решения на градоустройствени въпроси, но и с акценти върху социални проблеми. Най-интересната заявена амбиция е изграждането на огромен парк, с мащабите на Южния, покрай река „Въртопо”. Той обяви, че в рамките на 4 години ще е готов проектът, ще се възложи изпълнението, а изграждането на алейната мрежа ще започне дори по-рано. Архитектът ще се фокусира и върху реализирането на Източен парк. \r\n\r\n Стефан Стефанов посочи, че има знанията как да се справи с презастрояването. Той отбеляза, че борбата е залегнала в платформите на всички кандидати, но той като архитект има решения как това да се осъществява по чисто законов път. На първо място това ще стане като районната община ще отказва продажба на общински имоти. „Второто нещо, което се случва е реституцията, която все още не спира. 30 години след започване на демократичните процеси тя продължава. Всеки изминал ден се появяват нови собственици, които предявяват претенции за общински имоти. Това са единствените свободни парчета земя, на които може да създаваме инфраструктура – детски градини, училища. И на трето място, трябва да се спре с порочната практика кметовете на райони да бъдат принуждаване да даряват имоти в активите на фирма „Софийски имоти”, която после ги продава”, заяви арх. Стефанов. \r\n\r\n Той е категоричен, че всичко случващо се в общината ще се координира с гражданите. „Ще работим изключително много с етажните собствености и активните граждани по места, с които през първите три месеца ще направим мониторинг и ще преброим колко метра тротоари липсват, колко паркоместа са необходими, какви са проблемите, свързани с чистотата, с липсата на детски площадки, нужда от ремонти. Те са хората, които ще участват в подготовката на конкурсите и ще контролират самото изпълнение. Така реално гражданите ще имат контрол върху кмета”, заяви арх. Стефанов. \r\n\r\n „Майките с деца осъзнават недостига на капацитета на Млечната кухня”, каза още кандидатът за кмет на „Младост” и представи следваща основна цел - през мандата му ще бъде изградена втора кухня, с по-голям капацитет, като вече има набелязани помещения. Той обърна внимание и на създалия се проблем с тайното преместване на център за лечение на наркомании в квартала. Стефанов обяви, че прави всичко възможно той да бъде преместен. \r\n\r\n От името на БСП, която подкрепя кандидатурата на арх. Стефан Стефанов за кмет, думата взе общинският съветник Милка Христова. Тя посочи, че с професионализма си арх. Стефанов ще може да убеди всички граждани, че той е гражданският кандидат и, че е много вероятно победата му да дойде още на първи тур. Христова подкрепи идеите на Стефанов за гражданско участие в управленските решения и отново поиска районите да могат да разполагат с част от средствата за ремонти и инфраструктура, като 20% от генерираните приходи да се връщат по този начин. „Така едната година се събираме и решаваме, че например ще изграждаме детска градина. На следващата година – спортен център”, поясни Милка Христова. \r\n \n\t\t\t\t\t\t", "date": "2019.10.06", "title": "Aрх. Стефан Стефанов: Младост ще има културен център"}
{"url": "http://www.bnews.bg/article/263723-prof_gerdzhikov_sadat_ne_tryabva_da_registrira_partiyata_na_slavi", "text": "\n Възможно е съдът да не даде регистрация на партията на Слави Трифонов. Това прогнозира в интервю на БНР проф. Огнян Герджиков - председател на 36-то Народно събрание и служебен премиер на България от 27 януари 2017 г. до 4 май 2017 г. \r\n\r\n По думите му законът не позволява партия да уронва доброто име и престиж на държавността. Името на партията - \"Няма такава държава\" е нарушение, смята той.  \r\n\r\n \"Няма такава държава\" е нещо, което трудно може да бъде защитено, все пак ние сме демократична, правова държава с всичките му кусури, с много недостатъци, наистина с проблеми. Но за да е в заглавие на партия, която иска да е в управлението на страната, че \"няма такава държава\", ми се струва силно смущаващо, каза проф. Герджиков. \r\n\r\n \"Мисля, че едва ли ще получи регистрация\", смята преподавателят по право и бивш председател на парламента.  \r\n\r\n Той не изключи изборът на това име да е целенасочено действие, провокация. По думите му - \"няма лоша реклама\". Евентуално спиране от съда би могло да консолидира подкрепа (за формацията). \r\n\r\n Според Закона за политическите партии до 3 месеца след учредителното събрание на партията трябва да бъдат внесени документи за регистрация в съда. Новата формация трябва да приложи и списък с поне 2500 членове. Съдът решава за регистрацията на партията в едномесечен срок.  \r\n \n\t\t\t\t\t\t", "date": "2019.10.06", "title": "Проф. Герджиков: Съдът не  трябва да регистрира партията на Слави"}
{"url": "http://www.bnews.bg/article/263713-samuilov_pomoli_za_ostavkite_na_trenyora_i_sportniya_direktor", "text": "\n \r\n\r\n Номиналният собственик на Ботев Самуилов измисли да не гони треньора след резила във Враца, а да му “поиска” оставката! Що за действие,коментират жълто-черните фенове, които почти линчуваха отбора след поредната загуба. \r\n\r\n Очевидно собственикът по документи е с вързани ръце за треньора Желко, защото трябва да стикова някъде високата неустойка, заложена в договора на сърбина. Има ли пилот в самолета? Кой решава в Ботев Пловдив? Това недоумяват всички фенове, които боледуват падението на любимия клуб. Още по-смешно е, че Самуилов помоли за оставката и на другото недоразумение Зафиров, когото лично доведе на поста спортен директор. \r\n\r\n Феновете отдавна искат и неговата оставка. Феновете се чудят защо собственикът “иска оставки” вместо да реже глави. Отговорът май е, че някой хвърля прах в очите на публиката. Сивият кардинал Палийски очевидно е недосегаем, а схемата със стадиона става много съмнителна. Тя обаче може и да не се осъществи, ако ръководителите продължават с аматьорските си изпълнения да развеселяват феновете на конкурента Локо Пловдив. Хаосът на Колежа е тотален. \r\n\r\n Няма президент, който да вземе решение и да намери пари за стадиона. Ботев вече изпада и догодина ще рита с Литекс и Лудогорец -2. Феновете дадоха всички козове в ръцете на един човек, който всеки момент ще хвърли кърпата. Зад него наднича Селския, готов да продава кебапчета и бели хавлиени чорапи на Колежа. \r\n \n\t\t\t\t\t\t", "date": "2019.10.06", "title": "Самуилов помоли за оставките на треньора и спортния директор "}
{"url": "http://www.bnews.bg/article/263720-piyan_shofyor_ubi_16_godishno_momiche_v_sliven", "text": "\n 16-годишно момиче загина, след като беше пометено от пиян шофьор на един от оживените булеварди в Сливен. \r\n\r\n Момичето е пресичало на булевард „Бургаско шосе”, а шофьорът идвал от близкото село Тополчане. Все още не е ясно с каква скорост е карал.  \r\n\r\n Момичето е загинало, а шофьорът е задържан за 24 часа. \r\n\r\n Булевардът е един от най-рисковите в града. \r\n \n\t\t\t\t\t\t", "date": "2019.10.06", "title": "Пиян шофьор уби 16-годишно момиче в Сливен"}
{"url": "http://www.bnews.bg/article/263719-mazh_ubi_chetirima_dushi_sled_strelba_v_bar_v_kanzas_siti", "text": "\n Мъж откри стрелба и уби четирима души. Инцидентът става в нощен бар в американския град Канзас Сити, Мисури около 1:30 ч. (6:30 ч. централно гринуичко време), предаде БГНЕС, като цитира „Фокс 4”. \r\n\r\n Говорител на местната полиция заяви пред канала, че мъжът е стрелял по девет души общо.  \r\n\r\n „Девет изстрела, четирима загинали на кръстовището на 10-та улица и Централно авеню”, обясни Томас Томашич от Градското управление на полицията в Канзас. \r\n\r\n Заподозреният все още не е арестуван \r\n \n\t\t\t\t\t\t", "date": "2019.10.06", "title": "Мъж уби четирима души след стрелба в бар в Канзас Сити"}
{"url": "http://www.bnews.bg/article/263721-nedovolni_grazhdani_unishtozhiha_palatkata_na_maya_manolova_pred_ndk", "text": "\n Недоволни граждани срязаха предизборната палатка на кандидата за кмет на София Мая Манолова. Това се е случило около полунощ в района на НДК. \r\n\r\n Младежи са хвърляли бутилки с бира, а с нож разрязали част от съоръжението. \r\n\r\n Полицията в момента извършва оглед на мястото. \r\n \n\t\t\t\t\t\t", "date": "2019.10.06", "title": "Недоволни граждани унищожиха палатката на Мая Манолова пред НДК"}
{"url": "http://www.bnews.bg/article/263717-sofiya_stava_evropeyska_stolitsa_na_nevrohirurgiyata_prez_2022_g", "text": "\n София ще бъде европейска столица на неврохирургията през 2022 г. Новината за огромното признание към българската неврохирургия дойде от Дъблин. Там преди броени дни се проведе годишното отчетно-изборно събрание на Европейската асоциация на неврохирургичните дружества (EANS). Новината съобщи председателят на Българското дружество по неврохиругия проф. Николай Габровски, д.м.н. по време на годишната конференция на дружеството в Правец. XXVIII Национална конференция на Българското дружество по неврохирургия се проведе в периода 5-7 октомври 2019 г. \r\n\r\n След оспорвана битка, София беше избрана за домакин на конгреса на EANS през 2022 година. Престижното председателство печелим за първи път в историята на неврохирургията ни. Конкурентите, които успя да „надвие” българската неврохирургия са повече от сериозни. След тайно гласуване София успя получи доверието на общото събрание. Другите кандидати бяха  Барселона и Тел Авив. София 2022 е резултат от месеци на упорит труд и неуморните усилия на екип от неврохирурзи и ивент мениджъри, благодарение на които София 2022 ще затвърди мястото на страната ни като водещ фактор в областта на науката. Това показва високата оценка, която световно признатите неврохирурзи дават на колегите си от България. \r\n\r\n Очаква се, в рамките на ексклузивното научно медицинско събитие, което ще се проведе в София през есента на 2022 г да посрещнем най-изявените неврохирурзи от цяла от Европа и света. Те ще представят новостите и напредъка в опознаването на най-малко сложната и неразгадана част от човешкото тяло – нашия мозък.  „Бих искал да благодаря на всички, които работиха, за да може днес да съобщим новината на годината в сферата на неврохирургията - София ще бъде домакин на конгреса на EANS през 2022 г. Този успех е израз на доверие към българската неврохирургия. А, това, колеги и приятели, сме всички ние”, обърна се към делегатите на конгреса проф. д-р Николай Габровски, д.м.н. \r\n\r\n Всяка година една европейска столица бива определена за домакин на престижния форум. Така след тежка надпревара се обявява коя страна ще председателства форума след 3 години. През този период предстои сериозна и наситена с множество отговорности работа, а дейността му се следи зорко за спазване на високите стандарти на асоциацията. \r\n\r\n Европейската асоциация на неврохиругията (EANS) е сред най-престижните научна формации в света и е безспорно водеща в Европа. Освен ежегоден научен конгрес, EANS организира обучителни курсове, които завършват с изпит за Европейска диплома по неврохирургия. София беше домакин на такъв курс през 2016г. Отличните впечатления от града, организацията и нивото на обучение са били важна стъпка в доверието към София и българската неврохирургия. \r\n \r\n„Подобна новина е голям успех за усилията, за ръководствтото на БДНХ и за председателя му. Това е признание за нашата школа по неврохирургия”, коментира Борислав Китов – професор по неврохирургия в УМБАЛ \"Св. Георги\" – Пловдив \r\n \r\n„Определям го като голямо постижение и голямо признание за българската неврохирургия и медицинската общност в България като цяло. Целият елит на неврохирургията в световен мащаб ще пристигне в София. Това е много значимо за нас като специалисти и се случва в момент, когато авторитет на съсловието ни е подложен на натиск, а доверието към българските лекари е силно намалено. София 2022 – домакинството на EANS дава възможност това да се промени и да се затвърди високата оценка, която получаваме навсякъде по света”, посочи проф. Явор Енчев – Началник клиника по неврохирургия, УМБАЛ „Св. Марина” – Варна. \r\n\r\n „Решението на EANS да проведе годишния си конгрес в София през 2022 г. е израз на доверие и признание. Доверие към хората, стоящи зад проекта и към институциите, които трябва да ги подкрепят. Признание за това, че медицината в България, в частност неврохирургията, е на европейско ниво. България е на световната сцена!”, каза проф. Венелин Герганов – Клиника по неврохирургия, International Neuroscience Institute, Хановер, Германия и Клиника по неврохирургия, УМБАЛСМ \"Н. И. Пирогов\". \r\n \r\n„Мисля, че тази година можем да я отчетем като година с доста постигнати успехи на БДХН. Най-голям успех за мен е спечелването на кандидатурата на София за домакин на Европейския конгрес по неврохирургия през 2022 г. Неимоверни усилия от страна на дружеството, важното е, че всичко завършва с усех. Това издига престижа на българската неврохирургия. Да сме домакин на подобен форум е било мечта на всички, на поколения неврохирурзи”, посочи полк. проф. Тихомир Евтимов - Началник клиника по неврохирургия, ВМА. \r\n \n\t\t\t\t\t\t", "date": "2019.10.06", "title": "София става Европейска столица на неврохирургията през 2022 г."}
{"url": "http://www.bnews.bg/article/263714-den_na_traur_v_obshtina_tvarditsa_v_pamet_na_chetirimata_zaginali_kray_hainboaz", "text": "\n В община Твърдица днес е обявен ден на траур в памет на четирите жертви на жестоката катастрофа в Прохода на Републиката – Хаинбоаз преди два дни. \r\n\r\n Задържаният шофьор на другата кола в инцидента - украинският гражданин Виктор Кулчу получи постоянна мярка за задържане под стража. Беше му повдигнато и обвинение. \r\n\r\n Погребението на жертвите е днес. По желание на родителите, загиналите баба, дядо и двамата им внуци ще бъдат заедно, както са посрещнали смъртта си. \r\n \n\t\t\t\t\t\t", "date": "2019.10.06", "title": "Ден на траур в община Твърдица в памет на четиримата загинали край Хаинбоаз"}
