{"url": "http://www.bnews.bg/article/237361-raparat_dee_svalya_reporterkata_na_paparatsi_beti_metodieva", "text": "Рапърът DEE за пореден път показа какъв играч е, опитвайки се да прелъсти репортерката на „Папараци” Бети Методиева. Чаровната Лейди България го хвана на къс пас за интервю, но онемя от нахалните свалки, с които я атакува. Журналистката така и не успя да си зададе въпросите, тъй като музикантът бе решил да я засипе с хвалебствия. Все пак Бети се осмелила да го пита дали е обвързан, което вероятно я интересува лично, а не толкова за самото интервю за предаването. „Хайде да излезем някой път, аз дотогава ще си помисля колко точно съм обвързан”, намигнал й той. В момента нищо не се чува и за любовния статус за Методиева, което предполага, че е свободна. Едва ли и DEE има сериозна връзка щом досега не се е чуло нищо. Хора от екипа на Бети издават, че след интервюто рапърът започнал засилена атака с неприлични съобщения към репортерката и те вече се хванали на бас, че това ще бъде новата светска двойка.", "date": "2018.02.20", "title": "Рапърът DEE сваля репортерката на „Папараци” Бети Методиева"}
{"url": "http://www.bnews.bg/article/237379-nashenka_obrala_desetki_balgari_v_london_s_falshivi_dogovori", "text": "Десетки българи, завлечени с пари от интернет-измамник във Великобритания. Жена, която често променя профилите си в социалната мрежа, е успяла да измами сънародниците ни с фалшиви договори за наем на апартаменти в Лондон. Предупреждение за нея се появява във Фейсбук групата \"Българи в Англия\" преди десетина дни. Жена на име Милена или Емили успява да измами две наши сънароднички с обява за апартамент под наем в центъра на Лондон на много изгодна цена. За същата квартира кандидатствал и създателят на групата Михаил Хараланов. „Много хора започнаха да пишат също коментари как са били завлечени от тази жена за квартири, за кражби специално”, обясни Михаил Хараланов. Пострадалото от измамата момиче е подало жалба в полицията, според информацията на наши сънародници в Лондон, така наречената Емили дори е била задържана, но по-късно освободена. Няколко от пострадалите са подали сигнали в полицията, но за момента лондонските власти не предоставят информация по случая. Българското посолство не е уведомено официално, съобщиха за bTV от външното ни министерство. Не е рядкост информация за измамници да се появява в групите на наши сънародници в чужбина.", "date": "2018.02.20", "title": "Нашенка обрала десетки българи в Лондон с фалшиви договори"}
{"url": "http://www.bnews.bg/article/237380-shefat_na_nzok_hodil_v_parlamenta_da_pita_koy_mu_e_nachalnik_i_kade_se_podavat_ostavki", "text": "\"Не знам кой ми е началникът. Не разбирам защо министърът ми иска оставката, след като парламентът  ме назначава. Нека да стане дирекция към Министерство към здравеопазването или финансите отговорна за НЗОК и нещата ще бъдат много по-точни\", каза още Плочев, като изтъкна, че като професор се чувства обиден. \"Министърът ми каза: Отиди и си подай оставката. Аз казах: Добре, ще отида и ще си я подам.Той тука ме лъже, че и тука лъжа. Само че аз отивам в парламента и срещам един колега - проф. Михайлов (проф. д-р Георги Михайлов, депутат от \"БСП за България\" - б.р.). Казвам: Бе, трябва да си подам оставката - министърът каза, да пиша, че той ми иска оставката.Проф. Михайлов ми вика: Чакай, бе!, разказа Плочев. Трябваше да питам някой в парламента. Аз не знам къде е канцеларията, за да си подам оставката. А познавам Михайлов, с него съм работил от 40 години. Д-р Дариткова беше в пленарна зала, аз я потърсих, но беше в пленарната зала. Мярна ми се д-р Поповски, но и той влезе в зала. И следващият, който виждам пред мене, е Михайлов. Викам: Къде се подават оставки? Казвам: така и така, министърът ми иска оставката. Михайлов вика: Той не може да ти иска оставката, обясни управителят на НЗОК. Аз мисля, че началник ми е парламентът. Никой не ми е казал, че министърът ми е началник. Ако парламентът реши да си отида, няма никакъв проблем4, коментира още проф. Плочев. \"Мъдро решение са взели колегите от ГЕРБ да седнем и да обсъдим нещата в диалог. Ще видим, аз съм готов да подам ръка на всеки, готов съм да работя,\" заяви професорът пред БНТ. \r\nНе е от компетентността на парламентарната група да даде отговор сваля ли политическото доверие от проф. Камен Плочев, даде назад  председателят на парламентарната група на партията Цветан Цветанов на брифинг в Народното събрание. „Не е от компетентността на Народното събрание да внасяме актуализация на бюджета на държавата. Има административен проблем, но това не е от компетентността на парламентарната група да отговорим дали сваляме политическото доверие или не.  Има Надзорен съвет. Депутатите от ГЕРБ не са тези, които трябва да искат оставки, ще се вслушаме и в мнението на Надзорния съвет и шефа му - зам.- министър Жени Начева. Ние ще се съобразим с това, което беше направено като предложение от народни представители от нашата парламентарна група - следващия вторник проф. Плочев да бъде изслушан“, заяви Цветанов.  Плочев утре ще даде обяснения и пред Здравната комисия.  \r\nЗаместникът на Борисов в типичния си непреводим стил допълни, че  \r\nНо стана ясно, чее работата на проф. Плочев ще е под постоянно наблюдение от страна на парламента.  \r\nВ скандала се включи и WC  ви: \"Има основание да се иска оставката на проф. Камен Плочев и не само заради писмото до Народното събрание.\"  \r\nСпоред него има \"голяма мудност\" в Здравната каса и нерешаване на проблемите в нея.  \r\n„Представени бяха обстоятелствата около този скандален документ, който влезе в Народното събрание, затова министър Кирил Ананиев беше така добър да дойде да запознае групата. Може би в това направление е и това писмо, което въобще не му е мястото по този начин да бъде входирано и да се искат по този начин средства. Това показва непознаване на процедурите“, подмаза се на ГЕРБ Симеонов.  \r\nПо-рано БСП пък обявиха на своя редовен брифинг, че застават зад Плочев и няма да гласуват оставката му.  ", "date": "2018.02.20", "title": "Шефът на НЗОК ходил в парламента да пита кой му е началник и къде се подават оставки!"}
{"url": "http://www.bnews.bg/article/237375-chavdar_zlatev_e_noviyat_chlen_na_us_na_fibank", "text": " Чавдар Златев е новият Член на УС на Fibank (Първа инвестиционна банка) и заема длъжността Главен директор „Корпоративно банкиране“ (CCBO), съобщиха от кредитната институция. Чавдар Златев се присъединява към екипа на Първа инвестиционна банка през 2004 г. като Главен специалист в дирекция „Кредитиране на МСП“. Скоро след това е повишен в Заместник-директор на дирекцията. От 2006 г. до 2009 г. работи като управител на клон „Витоша“ на Първа инвестиционна банка. Впоследствие е назначен за Заместник-директор на дирекция „Клонова мрежа“ и през 2010 г. е повишен в Директор на дирекцията. През 2011 г. е назначен за Директор на дирекция „Корпоративно банкиране“. Участвал е в разработването и внедряването на редица банкови продукти. Той има магистърска степен по „Макроикономика“ от Университета за национално и световно стопанство в София. Специализирал е в Bank of Ireland кредитни продукти и практики, както и в Banco Popolare di Verona съвременни банкови практики. Освен позицията си в Банката, Златев е също така член на Управителния съвет на Първа инвестиционна банка – Албания и член на Съвета на директорите на „FiHealth Застраховане“. Fibank приключва 2017 г. с 85 млн. лв. печалба на неконсолидирана основа. Портфейлът от кредити и вземания се повишава до 5,06 млрд. лв., а акцията на банката отбелязва ръст от 69% през 2017 г.    ", "date": "2018.02.20", "title": "Чавдар Златев е новият Член на УС на Fibank\r\n"}
{"url": "http://www.bnews.bg/article/237374-barikada_v_s_oreshnik_politsiyata_e_obgradila_kashtata_na_mesten_zhitel", "text": "Мъж се барикадира в къща в тополовградското село Орешник и близо 24 часа полицията се опитва да го изведе, предаде коресподентът на bTV в региона. От МВР отказват коментар за ситуацията. Кметът на селото Тодорка Арнаудова потвърди, че в селото се провежда акция по извеждане от дома на мъжа, но отказа повече подробности. По нейна информация мъжът не държи заложници. Няма данни да е въоръжен.  Къщата, в която се намира мъжът, е в края на селото и няма опасност за хората, смята кметът.", "date": "2018.02.20", "title": "БАРИКАДА в с. Орешник! Полицията е обградила къщата на местен жител!"}
{"url": "http://www.bnews.bg/article/237344-poli_genova_na_romantichna_pochivka_s_novo_gadzhe", "text": "Поп изпълнителката Поли Генова се носи на крилете на любовта. Блондинката си призна сама, че има ново гадже в ефира на предаването „Папараци“ по btv,. Запитана от репортерката Елизабет Методиева дали има мъж в живота си, Поли с усмивка опита да избегне въпроса: „Мъже много, я виж и тук колко има“. Отговорът й обаче не удовлетвори и веднага последва контра въпрос: „Има ли някой по-специален в живота ти?“ – „Да, има“, призна си накрая Генова. Припомняме, че след раздялата й с Вернер преди повече от 4 години, Поли никога не е разкрила, че има човек до себе си, но този път мъжът явно си заслужава. Преди седмица Генова отпразнува своя рожден  ден. Пред камерата на „Папараци“ тя разкри, че най-хубавият подарък е именно от половинката й – романтично пътуване. Двамата вече са на воаяж в Израел, писа „Телеграф“. Последната песен на Поли „Твоя“ бе посветена на всички влюбени. Близки до нея обаче разкриха, че парчето е посветено най-вече на нейния любим.", "date": "2018.02.20", "title": "Поли Генова на романтична почивка с ново гадже!"}
{"url": "http://www.bnews.bg/article/237335-sofka_potana_v_borchove_zavlyakla_150_bona_ot_priyateli", "text": "Певицата Софи Маринова дължи хиляди левове на свои заможни приятели и познати. \r\nСтава дума за невърнати пачки от порядъка на 150 000 лева. Близки до певицата разкриват, че тя искала крупни заеми, които след това не връщала. Парите пръскала основно по Гринго, допреди той да бъде окошарен в ареста през есента с обвинения за изнудване. Софка обичала да демонстрира висок стандарт на живот, макар че вече не изкарвала тлъсти хонорари. \r\nКъм днешна дата тя можела да си позволи баровски придобивки, разчитайки единствено на участията си. Затова се научила да иска заеми, но после не ги връщала. \r\nМаринова пилеела парите за нови коли, дрехи, ресторанти, да глези сина си Лоренцо, както и за всевъзможни луксозни джаджи. \r\nВ Етрополския край се говори, че Софи все молела за отсрочки, но така и не събирала нужните средства да приключи задълженията си. Някой от нейните кредитори разчитат да си приберат парите след участието на певицата в шоуто \"Като две капки вода“. \r\nСпоред запознати певицата е влязла в омагьосания кръг с кредитите и била принудена да проси пари, но причината не е Гринго, а голям кредит от финансова институция. Тя не внасяла редовно в банката и така се натрупали огромни лихви, които певицата няма възможност да погаси, пише „България днес“. \r\n ", "date": "2018.02.20", "title": "Софка потъна в борчове, завлякла 150 бона от приятели"}
{"url": "http://www.bnews.bg/article/237372-nasilnikat_kmet_ivan_evstatiev_veche_tarka_narovete_v_zatvora", "text": "\r\nБившият кмет на Пазарджик и Стрелча Иван Евстатиев, който бе осъден на 4 г. затвор за изнасилване на 16-годишно момиче, вече излежава присъдата си. \r\nТова потвърди пред Дир.бг адвокатката му Ташкена Колчева.  \r\n59-годишният Евстатиев вече изтърпява наказанието си в общежитие към затвора в Пазарджик. Припомняме, че той бе признат за виновен от две съдебни инстанции за това, че на 15 януари 2016 г. е изнасилил 16-годишната Ирена Белухова от Стрелча, като я е привел в безпомощно състояние. Второто обвинение е за това, че е опил с алкохолна напитка момичето, което не е навършило 18-годишна възраст. \r\nНа 2 май м.г. Пловдивският районен съд призна Евстатиев за виновен и го осъди на 6 години затвор и 10 000 лева обезщетение на семейството на момичето.  \r\nБившият кмет на Пазарджик и Стрелча обжалва и в края на декември м.г. Окръжният съд в Пазарджик намали присъдата му от 6 на 4 години затвор. \r\nТъй като окръжните магистрати се произнесоха с решение по делото и нямаше произнесена нова присъда, по закон Иван Евстатиев няма право да обжалва пред Върховния касационен съд.  \r\nТой обаче бил категоричен, че след като изтърпи наказанието си, ще заведе дело срещу България в Страсбург. До последно Евстатиев не се призна за виновен, като и твърдеше, че сексуалният акт с 16-годишната Ирена е бил доброволен.  \r\n ", "date": "2018.02.20", "title": "Насилникът-кмет Иван Евстатиев вече търка наровете в затвора"}
{"url": "http://www.bnews.bg/article/237368-ispanski_grad_zapochna_obshta_dieta", "text": "Цял град в Испания започна диета. Жителите на Нарон в провинция Галисия са си поставили за цел да свалят общо 100 000 килограма чрез по-здравословен начин на живот, съобщава Евронюз. В рамките на инициативата местните ресторанти ще предлагат само полезна храна, а здравните центрове програми за физическа активност. Шест от десет жители на испанския град Нарон са с наднормено тегло. Според ръководителя на проекта д-р Карлос Пинейро, основната цел е да се придобият здравословни навици, най-вече от децата. Жителите на град Нарон, които са 39 426 – имат за цел да свалят общо 100 хиляди килограма за две години. Според Статистическия институт на автономната област Галисия, където се намира град Нарон - 19.18% в областта страдат от затлъстяване. Общо за Испания процентите са 17.03%. \r\nРъководителят на проекта д-р Карлос Пинейро е категоричен, че инициативата се прави не защото проблемът в Нарон е по-сериозен отколкото в други испански и европейски градове, а за да се ограничи световната тенденция на затлъстяване и като превантивна мярка срещу различни заболявания: \r\n„10-годишните деца със затлъстяване са се увеличили с 2 процента, а тези с наднормено тегло - с пет на сто. Това сериозно увеличава риска от хронични заболявания. Искаме да поправим това“, предаде Дарик.", "date": "2018.02.20", "title": "Испански град започна обща...диета"}
{"url": "http://www.bnews.bg/article/237369-naglo_podsadimiyat_prokopiev_tsutsa_evropari_za_broene_na_vrabcheta_i_zasnemane_na_kozi", "text": "Фондация „Капитал“ и Икономедиа АД са сред бенефициентите на държавни и европейски средства по Оперативна програма „Околна среда“, показа проверка на „Труд“.   съобщава вестник \"Труд\" Медиите на Икономедиа АД са участвали в поне още два свързани проекта – за опазване на кресливия орел в България на стойност 3.5 млн. лв. и за свързване на земеделието с опазване на природата на стойност 8 млн. лв.  Проект: „Птиците за хората и хората за птиците: с добра воля за активно опазване на природата“ \r\nПървият проект е спечелен от Сдружение „Българско дружество за защита на птиците“ с партньор Фондация „Капитал“ и е на стойност 51 997 лв. Направена е оценка за състоянието на широкоразпространени птици в България, като доброволци са ги броили на 188 места в цялата държава. Броенето на птици е показало намаление при домашното врабче (-31%), щиглецът (-52%) и скорецът (-41%) и увеличение при белогушото коприварче (+226%), големият синигер (+49%) и южният славей (+34%). По проекта е организиран и фото конкурс за снимка на птица, като победителят е спечелил уикенд в Маджарово. С пари от проекта е създаден и модул в нашумелия сайт за броене на врабчета www.smartbirds.org. \r\nИнтересно е, че останалите модули на сайта са финансирани по далеч по-мащабния проект „Опазване на ключови горски хабитати на малкия креслив орел в България“. Той е на стойност 3.5 милиона лева, като бенефициент е Изпълнителна агенция по горите, но партньор е отново Българско дружество за защита на птиците. Целта на проекта е да се изработи стратегия за преброяване и опазване на кресливия орел, както и да се запознае обществото с живота на грабливата птица. Макар медиите на Прокопиев да не са посочени за официален партньор, справка в тях показва поне три (платени) публикации по проекта. \r\nФондация „Капитал“ е директен бенефициент по проекта „Устойчиво биоразнообразие“, като този път Българско дружество за защита на птиците и Икономедиа АД са партньори. Проектът е на стойност 52 828 лв. \r\nЦелта на проекта е да се повиши нивото на информираност и ангажираност на обществото с проблемите, свързани с устойчивото развитие и биоразнообразието, като основната насока са младите хора. В едно от изданията на Икомомедиа АД – „Дневник“, е създадена специална рубрика, която да информира, анализира и провокира в посока утвърждаване принципите на устойчивото развитие, включително на законодателството в практиката, направено е специално издание, популяризиращо Националната система за мониторинг на биологичното разнообразие, обучени са доброволци и е проведен фотоконкурс. \r\nПо подобна схема се развива участието на Фондация „Капитал“ и Икономедиа АД в проекта „Да свържем опазването на природата с устойчивото развитие на селските райони“, финансиран по Българо-швейцарската програма за сътрудничество с 8 млн. лв. НПО-то и медийната група на Прокопиев обслужват медийно проекта, изпълняван от мрежата неправителствени организации от „За да остане природа в България“ – Българска фондация „ Биоразнообразиe“, Сдружение „Българско дружество за защита на птиците“, „WWF – Дунавско-карпатска програма“ и „Асоциация на парковете в България“. \r\nАналогично на проекта за кресливия орел, тук швейцарската организация също изисква от изпълнителите да окажат натиск за промяна на българското екозаконодателство и да активизират гражданското общество в тази посока. \r\nИво Прокопиев не разчита само на парите от въпросните „зелени“ проекти. В началото на месеца неговата „Икономедиа“ АД се похвали, че ще получи поредния транш от Фондация „Америка за България“. Става въпрос за 1.5 милиона лева, които ще бъдат дадени на изданията на групата на три вноски до 2020 година.  ", "date": "2018.02.20", "title": "НАГЛО: Подсъдимият Прокопиев цуца европари за ... броене на врабчета и заснемане на кози!"}
{"url": "http://www.bnews.bg/article/237370-rb_se_opitva_da_izleze_ot_kovchega_s_porednoto_bezumie_patishtata_da_se_finansirat_ot_pensionnite_druzhestva", "text": "\r\nСеверът няма нито една магистрала. Необходими са спешни действия по отлаганите с години проекти за скоростните пътища. \r\nА това са Ботевград – Видин и Велико Търново – Русе, както и тунелите Петрохан и Шипка.  \r\nЗа целта трябва да се приеме Закон за инфраструктурните облигации и тези дружества да могат да инвестират пари срещу гаранции от държавата и нисък риск. Тази недомислица сподели пред БНР Найден Зленогорски, заместник-председател на „Движение България на гражданите“ и член на ръководството на РБ.  \r\nДиспропорцията между Северна и Южна България продължава да нараства, едва 26% от БВП се произвежда в Северна България. Правителството замете под килима изготвената от РБ програма за развитие на Северозапада и другите изоставащи региони и виждаме последиците, коментира той. Хората нямат друг избор освен да излязат на улицата.  И на фона на всеизвестните и нему факти за тоталната бедност в Северна България, забравените и прашясали реформатори се огледаха в пенсионните фондове. Като няма откъде, защо да не довършат пенсионерите?! \r\nТой, народът, вече се произнесе за съдбата на РБ.", "date": "2018.02.20", "title": "РБ се опитва да излезе от ковчега с поредното безумие: Пътищата да се финансират от пенсионните дружества!"}
{"url": "http://www.bnews.bg/article/237366-otvarachkata_zabi_kopie_na_gushterov_podrobnosti", "text": "Фолкпевицата Мария заби двойник на бившия си съпруг - милионерския наследник Християн Гущеров! Новият блян на Отварачката се казва Владимир Иванов и според запознати младежът е новоизлюпен бизнесмен с няколко малки бизнеса. Двамата се щракнаха по време на участие на Мария и видимо не желаят повече да крият интимните ласки помежду си. Но не поредният мъж до Мара прави впечатление, а фамозната му прилика с бившия й Гущеров. \"Вероятно Мария още не може да преодолее Гущеров и търси Християн във всички останали\", съскат зли езици. Младокът внушава с размери, няколко татуса по ръцете, подкъсена брада, закръглено лице и обръсната коса, а изброените външни белези напомнят на тези на Християн. След разтрогването на брака й с милионерския наследник името на Отварачката бе забърквано в не една и две любовни афери, сред които и с по-възрастен от нея старозагорски бизнесмен. Но след тежката раздяла Мария не показва новите си любовни трепети. Иначе Влади притежава малка компания за медии и новини, чието седалище се намира в Лондон, Великобритания. Съвсем скоро на младока му предстои да разшири бизнеса си, като отвори луксозен бръснарски салон на бул. \"Джеймс Баучер\". Фотосите в мрежата разкриват, че новият на Мария е върл привърженик на лукс, а парите не го притесняват ни най-малко. По всичко личи, че новият избраник пасва по всички критерии на вкуса на Мария. Певачката е харесала всички снимки на Иванов в социалните мрежи, с което дава ясно да се разбере, че това е новият й мъж, пише \"България Днес\".", "date": "2018.02.20", "title": "Отварачката заби копие на Гущеров! (Подробности)"}
{"url": "http://www.bnews.bg/article/237371-siriya_tragna_kam_afrin_turtsiya_plashi_s_posledstviya", "text": "Проправителствени сирийски военни части са започнали да навлизат в намиращия се под кюрдски контрол район на Африн в северозападната част на страната, срещу който от месец турската армия води офанзива, предаде Асошиейтед прес.   Сирийската държавна телевизия показа конвой от бойни автомобили с тежки картечници да влизат в Африн от съседното село Нубул, преминавайки покрай блокпостове с отличителни знаци на кюрдските сили. В БТР-ите се виждали войници в камуфлажни униформи, развяващи сирийски знамена и скандиращи проправителствени лозунги. Сирийски държавни медии предадоха, че турските сили обстрелват проправителствените сирийски бойци, след като са навлезли в региона на Африн, съобщи Ройтерс.  Засега няма коментар относно навлизането на сирийските части от страна на кюрдски официални представители, посочва АП.   До този развой се стигна ден след като Турция предупреди сирийското правителство да не навлиза в контролирания от кюрдите анклав, срещу който е в ход турска военна офанзива. Анкара каза, че всяка сирийска военна намеса \"ще има последствия\", ако целта й е да защити кюрдските бойци.   Още вчера сирийската държавна телевизия посочи, че части на сирийското опълчение идват в Африн, за да се предотврати превземането му от Турция, а според военен телевизионен канал на ливанската групировка \"Хизбула\", която е съюзник на сирийското правителство, навлизащите в Африн сирийски части идват от Алепо.   ДПА припомня за вчерашното съобщение за постигнато споразумение между правителството в Дамаск и кюрдските военни части да се разреши на проправителствените сили да влязат в Африн и да подкрепят кюрдите, които отблъскват настъпващите турски части, подлагащи града на артилерийски обстрел, предаде БТА.", "date": "2018.02.20", "title": "Сирия тръгна към Африн, Турция плаши с последствия"}
{"url": "http://www.bnews.bg/article/237360-pazete_bankovite_karti_kato_ochite_si_pri_zaguba_ili_krazhba_ni_chaka", "text": "Притежателите на банкови карти ще губят до 100 лева, ако им откраднат пластиката и им изтеглят пари от сметката. Това предвижда новия новия закон за платежни услуги, който предстои да бъде разгледан на второ четене в парламента и с който се прилага нова евродиректива. Досега загубите бяха до 300 лева, пише \"Телеграф\". Банката ще ни възстановява откраднатите суми до края на следващия работен ден след като я уведомим за неразрешеното теглене, освен ако няма основателни съмнения за измама. При груба небрежност обаче притежателят на картата притежателят на картата може да понесе всичките загуби. Например, ако не си е пазил ПИН-кода в тайна, ако е записал ПИН-кода върху пластиката или го е съхранявал на едно място с нея. С новия закон се въвеждат и допълнителни изисквания за сигурност на плащанията по интернет, като ще има нови начини за идентификация на клиента. Има и нови текстове за сметката за основни операции, за които се начисляват минимални такси. Банките няма да могат да отказват откриването ѝ, освен ако клиентът вече няма такава сметка в същата кредитна институция или в някоя друга. Ако 10 и повече банки предоставят една услуга без такса, тя ще се определи от БНБ като безплатна.   \r\n ", "date": "2018.02.20", "title": "Пазете банковите карти като очите си! При загуба или кражба ни чака..."}
{"url": "http://www.bnews.bg/article/237365-italiya_v_strah_ima_konkretna_i_nastoyashta_zaplaha_ot_terorizam", "text": "Италианските разузнавателни служби заявиха в разпространен годишен доклад, че в Италия има \"конкретна и настояща\" опасност от джихадистки нападения, съобщи агенция АНСА. \r\nСпоред доклада Италия е \"подложена на враждебна пропагандна дейност от Даеш и на нейна територия продължава да има радикализирани хора\". \r\nВ документа се изтъква \"опасността, идваща от местни терористи, движени от самостоятелни подбуди и източници на вдъхновение или направлявани от \"терористични ръководители\". \r\nРазузнавателните служби заявяват, че Италия би трябвало да внимава за прикрити кампании за оказване на влияние върху изборите на 4 март. Според тях \"има нарастваща заплаха\" и \"може да има кибератаки за повлияване на избора на гражданите\". \r\n ", "date": "2018.02.20", "title": "Италия в СТРАХ: Има конкретна и настояща заплаха от ТЕРОРИЗЪМ!"}
{"url": "http://www.bnews.bg/article/237377-zadarzhaha_barikadiraniya_v_oreshnik_strelyal_po_politsai", "text": "Специализираните полицейски части от отряда \"Кобра\" са арестували изключително опасен бандит в хасковското село Орешник, научи БЛИЦ от свои източници. Грамадният Ангел, който е бивш служител на Френския легион, вчера е открил огън по полицаи, които са отишли да го задържат по сигнал за отправена от негова страна заплаха. \r\nБабаитът, обаче е извадил пушка и е започнал да стреля. \r\nПреди часове спецполицаите обградили къщата на Ангел и успели да му сложат белезниците без да се пролее и капка кръв. Прокуратурата е повдигнала обвинение на наглия престъпник и ще настоява той да остане в ареста след първоначалното 72-часово задържане, предаде БЛИЦ. \r\n ", "date": "2018.02.20", "title": "Задържаха барикадирания в Орешник! Стрелял по полицаи!"}
{"url": "http://www.bnews.bg/article/237354-sled_borisov_elena_yoncheva_prashta_i_tsvetanov_na_sad_za_kleveta", "text": "След Борисов и Цветанов попадна на мушката на журналистката и депутат от левицата Елена Йончева за клевета по неин адрес. \"По отношение на думите на г-н Цветанов, че съм източвала КТБ, ще потърся своите права в съда\", заяви депутатът от \"БСП за България\" Елена Йончева след заседанието на ИБ на БСП. \"Цветанов има опит в разпространяване на лъжи, клевети и на охулване. Тя припомни, че \"именно поради лъжите, които Цветан Цветанов е изричал през последните години, е осъден над 6 пъти\". \"Ели има пълната ни подкрепа, заставаме зад нея, заяви и Корнелия Нинова. Ели ще му заведе наказателно дело, ще отговаря в съда за думите си, закани се и соцлидерката по повод сутрешното интервю на лидера на ПГ на ГЕРБ, в което заяви, че журналистката заедно с банкера-беглец Цветан Василев е източвала КТБ. Йончева обяви още за скандално мълчанието на ДАНС, от която от десет дни насам иска доклада за строежа на оградата по границата. По думите й, прокуратурата вече трябваше да е образувала дело. Лично съм се обаждала на ДАНС с молба да бъде предоставен този доклад на нашата парламентарна група\", разкри още соцдепутатката, като цитира , че в него е констатирана завишена стойност на оградата, спрямо пазарната цена. \"Този доклад на ДАНС е разгромяващ. и ние настояваме прокуратурата да образува дело, това е скандално!\", категорична беше Елена Йончева, предаде Канал 3.", "date": "2018.02.20", "title": "След Борисов, Елена Йончева праща и Цветанов на съд за клевета "}
{"url": "http://www.bnews.bg/article/237356-emanuela_se_pohvali_s_intimen_tatus", "text": "Съвсем очевидно е, че фолкпевицата Емануела е открила любовта на живота си. Същото може да се каже и за половинката й Мартин, който не спира да й показва колко специална е тя за него. На последното си участие в култовия Club Illuzion, певицата пристигна в компанията на любимия си Мартин, който в последно време я следва неотлъчно. Звездата се качи на сцената в отлично настроение и за секунди успя да запали настроението на феновете си на макс. В секси черна рокля, която разкриваше прелестите й Емануела не спря за миг да се шегува с публиката. Пред почитателите си в препълнения до краен предел Club Illuzion, звездата сподели, че заедно с Мартин са предприели поредна стъпка, чрез която да докажат един на друг чувствата си – татуираха си буквите. Мартин е поставил нейното „Е“ на лявата си предмишница. „За съжаление не мога да ви покажа моята, защото е на много интимно място“, пошегува се Емануела. И през тази седмица в в Club Illuzion ще гостуват популярни имена от родната сцена, сред които Нанси и трио „Крамел“, Джена, Андреа и др. В събота е традиционното тематично еротично парти този път с Милитъри привкус. За резервации: 0894 40 50 60", "date": "2018.02.20", "title": "Емануела се похвали с интимен татус"}
{"url": "http://www.bnews.bg/article/237355-marokanskiyat_dzhihadist_mozhe_i_da_izleze_na_svoboda_ako", "text": "Пловдивският апелативен съд глоби с 500 лева глоба преводача, а адвокатът на арестуванията мароканец Нофал Рашид Захри - 1000 лева заради неявяване.  Гледането на мярката му преди обяд беше  отложено заради липсата на преводач и служебен защитник. В защита на заподозрения за връзки с ИДИЛ Захри се яви друг служебен защитник, както и втори преводач от арабски. Мароканецът и преводача си говориха половин час в съдебната зала. Според обърканите думи на преводача, задържаният мароканец първоначално бил поискал да остане в ареста 90 дни, а после се коригирал на 40. В крайна сметка магистратите не уважиха жалбата на Нофал Захри да бъде освободен. Съдът удължи ареста му на 90 дни. До края на този срок, ако Мароко изпрати искане до България за екстрадиране, заподозреният джихадист ще бъде върнат в родината си. Там го заплашвал затвор до 30 г., тъй като е обучавал бойци за ИДИЛ и пренасял оръжие в Сирия, както и кола с взривове. Ако в рамките на този срок не постъпи такова от Рабат, Захри ще бъде освободен.", "date": "2018.02.20", "title": "Мароканският джихадист може и да излезе на свобода, ако..."}
{"url": "http://www.bnews.bg/article/237357-mvr_vika_energotata_za_pr_i_obache_ne_za_krazhbite_na_tok_ami_za", "text": "По покана на зам.-министър Стефан Балабанов днес се състоя работна среща с представители на електроразпределителните дружества, съобщиха от пресцентъра на МВР. За какво обаче - целта на разговора била да се обсъди възможност за сътрудничество в превантивните усилия на МВР срещу телефонните измами. Зам.-министър Балабанов поставил темата за дискусия -  идеята е на фактурите, които потребителите получават за ежемесечното си потребление, да бъди изписан кратък текст, който отново да напомня и предупреждава за този вид престъпления. Тази среща звучи буквално като \"така и така не можем да се преборим с измамите, но да се види, че нещо правим по темата.\" Енерготата веднага прегърнали идеята: \" Всяко усилие да предпазим хората от измами, си заслужава.\" Те допълнили идеята с различни варианти, които биха могли да бъдат мултиплицирани в една такава кампания. Заедно приели и текста, който може да бъде вписан на бележките:  „МВР предупреждава: Искат Ви пари по телефона. Спри, не се доверявай! Това е измама.“ Обсъдили и възможността този проект да продължи шест месеца, след което да се анализира резултатът от него с оглед на бъдещи съвместни инициативи. Дали високите сметки ще вторачат хората да си четат бележките и оттам да научат още за телефонните измами, предстои да научим, ако изобщо се стигне до подобна статистика.  ", "date": "2018.02.20", "title": "МВР вика енерготата за ПР-и, обаче не за кражбите на ток, ами за...."}
{"url": "http://www.bnews.bg/article/237352-tragichno_zaginalata_krasavitsa_asiana_miteva_bila_zhenata_na_dampela", "text": "Трагично загиналата преди няколко дни в автоинцидент красавица Асиана Митева е била жената на Даниел Стефанов – Дъмпела. Двамата са заедно от години, въпреки че рядко са се появявали заедно в публичното пространство. Причината за това обаче не била, че пазели в тайна любовта си, уверяват близки до двойката. Просто искали да не привличат излишно внимание върху себе си. А Асиана, където и да отидела, било невъзможно да не направи всеобщо впечатление. Била една от най-ухажваните родни манекенки. И въпреки че родила едва преди 5 месеца, екзотичната красавица била в топ форма, особено в последно време – слаба, елегантна и ефирна, пище „Шоу“. Когато се случва фаталния инцидент с джипа й край Дупница, тя бързала, за да се прибере при сина си. През последните години Асиана къса с моделството, но отново се движи в светските среди. Работила е като пиар на Румънеца и Енчев, а също така е била и управител на „Бедрум“. Била е и мениджър и на клуб „Маскара“.", "date": "2018.02.20", "title": "Трагично загиналата красавица Асиана Митева била жената на Дъмпела "}
{"url": "http://www.bnews.bg/article/237359-angelkova_zapechata_24_turoperatora_bili_bez_zastrahovka", "text": "Министерството на туризма заличава 24 дружества, регистрирани като туроператори от Националния туристически регистър (НТР). Това става със заповед на министъра на туризма Николина Ангелкова по мотивирано предложение на Експертната комисия по регистрация на туроператори и туристически агенти (ЕКРТТА), съобщиха от министерството.  По-голяма част от компаниите – 18 туроператора, се заличават, защото не са представили задължителна застраховка „Отговорност на туроператора“, което е изрично условие за извършване на туроператорска дейност. Останалите 6 дружества също не притежават задължителната застраховка, но и сами са поискали да бъдат заличени като туроператори. Министерство на туризма припомня, че заличените  дружества няма да бъдат премахнати от НТР, но ще бъде отразена заповедта за заличаването им. Така потребителите ще получават информация за актуалния статус на туроператора. Това се прави, за да се защитят допълнително интересите на клиентите от фирми в сивия сектор. Вече е извършено и вписването на обстоятелствата по заличаване в регистъра. Определен е период от две години, през които заличените дружества нямат право да заявява регистриране за извършване на туроператорска дейност, считано от датата на издаване на настоящата заповед.", "date": "2018.02.20", "title": "Ангелкова запечата 24 туроператора, били без застраховка"}
{"url": "http://www.bnews.bg/article/237373-prezidentat_rumen_radev_udostoi_s_visshi_darzhavni_otlichiya_deytsi_na_obrazovanieto_naukata_i_voennomeditsinskoto_delo", "text": "Президентът Румен Радев удостои с висши държавни отличия дейци на образованието, науката и военномедицинското дело Президентът Румен Радев удостои днес в Гербовата зала на „Дондуков“ 2 с висши държавни отличия дейци на образованието, науката и военномедицинското дело. „Днешните отличия са акт на признателност на дълга, който има България като държава и цялото ни общество към хората, които са отдали живота си за прогреса на това общество. Макар вашите научни дейности да са в най-различни области вие имате едно общо, което ви свързва и това е вашият непоколебим дух, вяра и себеотрицание, с което придвижвате напред българската наука“, заяви държавният глава в словото си на церемонията. За своите заслуги в областта на образованието и науката проф. Анна  Недялкова получи орден „Св. Св. Кирил и Методий“ първа степен. Тя е водещ ръководител и изпълнител на повече от 80 български и международни научно-приложни разработки в областта на висшето образование и има публикувани над 100 статии и доклади, както и редица монографии, студии, учебни пособия. Доцент Тодор Ангелов Тодоров беше удостоен с орден „Св. Св. Кирил и Методий“ първа степен за приноса си за утвърждаването и развитието на българската образователна система. Доцент Тодоров проучва добрите  образователни практики в света и внедряването им у нас, разработва критерии за качество на образованието, за въвеждането на конкурсното начало при назначаване на директорите на училищата и други. За заслуги към Република България и утвърждаването на престижа на страната по света в областта на образованието и науката с орден „Св. св. Кирил и Методий“ огърлие бяха удостоени проф. Владко Тодоров Панайотов и академик Иван Николов Юхновски. Проф. Панайотов е първият българин, избран за член на научния борд на Световния конгрес по преработка на полезните изкопаеми. В същия период е избран и за член на Международната академия по околна среда към ООН.  Проф. Панайотов има над 180 научни публикации у нас и в чужбина, 15 книги, монографии, учебници и над 35 патента. Със своите значими и пионерни изследвания академик Иван Юхновски дава своя принос в областта на инфрачервената спектроскопия и електронната структура на нетрайните и реактивоспособни отрицателно заредени йони на органичните съединения, междинни продукти на важни химични процеси. Той е автор на над 160 публикации в България и чужбина. Проф. полковник Крум Кацаров получи орден „Стара планина“ втора степен за големите си заслуги към Република България в областта на военномедицинското дело. Той е доайен в терапевтично-диагностичните ендоскопски процедури на заболяванията на гастроинтестиналния тракт и хепатобилиарната система. Професор Кацаров е един от водещите специалисти в областта на гастроинтестиналната ендоскопия в България. По време на церемонията беше удостоен посмъртно с орден „Св. Св. Кирил и Методий“ първа степен проф. Янко Димитриев за приноса си в областта на образованието и науката. Неговите научни постижения са в сферата на стъклообразуването, нетрадиционните стъкла, структурата на неорганични стъкла и синтез на нови материали. В своята научна кариера проф. Янко Димитриев има 38 авторски свидетелства, общо над 200 публикации в международни списания и над 100 публикации в български списания. Държавният глава подчерта, че има още едно нещо, което свързва наградените дейци на образованието, науката и военномедицинското дело и това е отношението им към образованието на младите хора в България и към реализацията на младите учени. „Смея да твърдя, че това, което оставяте след себе си на вашите последователи, е не по-малко важно и стойностно от самите ваши постижения. Затова са и тези високи отличия“, допълни Румен Радев. Проф. Крум Кацаров благодари от името на удостоените с висши държавни отличия. „Наградата е изключително ценна за нас, защото ни показва, че ние наистина сме направили нещо за държавата и нашият труд и работата ни са оценени“, заяви проф. Крум Кацаров. Той добави, че науката, независимо от своите области, е колективна работа, а ценността на тази награда е, че тя персонализира усилията и работата на колективите.", "date": "2018.02.20", "title": "Президентът Румен Радев удостои с висши държавни отличия дейци на образованието, науката и военномедицинското дело"}
{"url": "http://www.bnews.bg/article/237358-kazahstan_pogreba_kirilitsata", "text": "Президентът на Казахстан Нурсултан Назарбаев подписа указ за смяна на кирилицата с латиницата, съобщава РИА Новости. По този начин е  даден стартът за третата за последните 100 години езикова реформа. Казахският, тюрски език, е използвал арабската писменост до 20-те години на миналия ХХ в., когато Съветският съюз за кратко въвежда латинската азбука. По-късно тя е била заместена от кирилицата през 1940 г. Донякъде се сочи, че последната промяна е свързана със съвременните технологии. Използваната кирилица в Казахстан има 42 букви, което я прави трудна за използване с дигитални устройства. Въпреки че казахският е официалният държавен език, откакто Казахстан стана независим през 1991 г., само 62 процента от населението са заявили, че са владеели както писмено, така и говоримо казахски по време на последното национално преброяване през 2009 г. Руският е по-разпространен, като 85 процента са обявили, че го владеят в същото преброяване. Руският е признат за официален език в Казахстан. Няколко други тюркски държави, включително Азербайджан, Туркменистан и Узбекистан също преминаха към латиницата.", "date": "2018.02.20", "title": "Казахстан погреба кирилицата"}
{"url": "http://www.bnews.bg/article/237363-trimata_ubiytsi_na_otvertkata_shte_lezhat_obshto_37_godini_zad_reshetkite", "text": "Днес, 20.02.2018 г., съдът се е произнесъл по обвинителен акт на Окръжна прокуратура – Кюстендил срещу Николай, Иван и Владимир Карастоянови за умишлено убийство на Николай Радев-Отвертката, съобщиха от държавното обвинение. На 11.03.2014 г., в кафе-аперитив „Колата“ в гр. Дупница, Николай Карастоянов – извършител, в съучастие с Иван Карастоянов (негов брат) и Владимир Карастоянов (техен баща) - помагачи, умишлено умъртвили Николай Радев, известен в града с прякора „Отвертката“. Причина за жестоката разправа била краткотрайна връзка между Николай Радев и Владимира Карастоянова, в резултат на която последвали влошени за дълго време отношения със семейството на младата жена. Вечерта на инцидента Радев и Карастоянова се срещнали случайно в кафене „Колата“, при което мъжът започнал отново да я обижда. Тя се обадила на баща си с молба да дойде в заведението и да я защити. Подсъдимият Николай Карастоянов се отзовал на молбата на дъщеря си и тъй като Радев бил известен като ММА спортист, взел със себе си нож с острие около 10-12см. След първоначални взаимни нападки и обидни думи скандалът между тях ескалирал, заплахи и закани се отправяли от двете страни. Не след дълго, за да го подкрепят дошли Иван и Владимир Карастоянови, които носели със себе си метален предмет с дължина около 30 см. На Радев била нанесена прободна рана в коремната област, довела до масивна кръвозагуба, която станала причина за неговата смърт. Тя настъпила в реанимационното отделение на МБАЛ „Св.Иван Рилски“ в Дупница, където вечерта на убийството подсъдимият Николай Карастоянов бил дежурен анестезиолог и единственият реаниматор в онзи момент. Въпреки предприетите реанимационни мероприятия от подсъдимия и неговите колеги, Радев изпаднал в хеморагичен шок, в резултат на което настъпила и смъртта на същия. В днешното заседание съдът е наложил на подсъдимите забрана да напускат пределите на страната и парични гаранции в размер на по пет хиляди лева за всеки. Присъдата може да бъде обжалвана пред Софийския апелативен съд.", "date": "2018.02.20", "title": "Тримата убийци на Отвертката ще лежат общо 37 години зад решетките"}
{"url": "http://www.bnews.bg/article/237367-yoan_matev_byaga_ot_sledstveniya_arest_400_bona_kravnina_iskat_roditelite_na_ubitiya_georgi_ignatov", "text": "Йоан Матев, подсъдим за убийството на Георги Игнатов в Борисовата градина на 2 февруари 2015 г., иска да бъде преместен от следствения арест на бул. \"Г.М Димитров\" в Софийския затвор. Така започна първото заседание по делото срещу него. Матев иска преместване в затвора  защото имал здравословни проблеми, за които в затворническата болница щели да се погрижат по-добре. Следващото същинско заседание по делото ще бъде на 12 април, когато ще бъдат разпитани родителите на Георги Игнатов, както и приятелката на убитото момче Лора Крашевска. В началото на заседанието от името на родителите бе предявен граждански иск в размер на общо 400 000 лева. Размерът на сумата стана известен още на предишното разпоредително заседание през декември, което бе отложено. Йоан Матев бе предаден на съд за това,че на 2 юни 2015г. в 11.43 ч. в град София, в парк ,,Борисова градина”, като непълнолетен, но като е могъл да разбира свойството и значението на деянието и да ръководи постъпките си умишлено е умъртвил непълнолетния Георги като му нанесъл един удар с нож. В резултата на това били засегнати жизнено важни органи и настъпила масивна кръвозагуба, довела до смъртта на пострадалия. Деянието е квалифицирано като извършено „по особено мъчителен начин“, тъй като след получаване на нараняването до момента, в който се развила острата кръвозагуба и пострадалият изпаднал в безсъзнание /поради обезкървяването на мозъчните структури/, той изпитвал значителни по интензитет болки и е могъл емоционално да осъзнае случващото се с него. В деня на престъплението обвиняемият Матев забелязал пострадалия Г.И. случайно на пейка в „Борисовата градина“. Въпреки, че двете момчета не се познавали преди това, у Матев се оформил умисъл да нападне пострадалия. Нанесъл му един удар с нож, който обичайно носел в себе си. В хода на разследването оръжието на престъплението е намерено в близост до местопроизшествието. След това избягал от местопроизшествието и изцяло променил външния си вид, навиците си и социалните си контакти. Ако бъде признат за виновен Матев би могъл да получи наказание „лишаване от свобода“ от 5 до 12 години. Размерът на наказанието е съобразен с обстоятелството, че деецът е бил непълнолетен към момента на извършване на деянието.  ", "date": "2018.02.20", "title": "Йоан Матев бяга от следствения арест, 400 бона кръвнина искат родителите на убития Георги Игнатов"}
{"url": "http://www.bnews.bg/article/237378-ogromen_skandal_pritiskat_sluzhitelite_na_dai_da_malchat_za_dalaveri", "text": "Изпълнителният директор на Изпълнителна агенция \"Автомобилна администрация\" (ИААА) Красимир Сребров е задължил служителите във ведомството да попълнят изключително скандална декларация за конфиденциалност, научи OFFNews. Според чиновници в бившата ДАИ това е опит да се запуши устата им, за да не се изнася каквато и да е информация за корупционните схеми в службата, която е на подчинение на транспортния министър Ивайло Московски.  Заповедта на Сребров е от 12 февруари 2018 г. с номер 11-01-1353 задължава всички служители в ИААА да попълнят декларациите, че ще мълчат за случващото се във ведомството в 7-дневен срок от датата на заповедта. Тези, които са в отпуска, трябва да го сторят веднага след като се върнат на работа. Самите декларации са изключително скандални. В тях е записано, че \"конфиденциална информация е всяка информация, факти, данни и всички други въпроси, за които получа сведения пряко или косвено в резултат на моята работа в Изпълнителна агенция \"Автомобилна администрация\". Според друго определение \"конфиденциални документи са всички чернови и оригинални документи, подготвителна информация и други материали с информацията, съдържаща се в тях, до която имам достъп пряко или косвено в резултат на работата ми в Агенцията.\" Към този текст е вкарано и още по-абсурдно задължение, според което всички записки или бележки, направени на работното място, се считат също за \"конфиденциални документи\". В декларациите изрично е записано и че служителите на ИААА нямат право да разгласяват каквато и да е информация от ведомството \"чрез средствата за масово осведомяване, печатните издания или Интернет\". Служителите на агенцията обаче щедро получават правото да споделят информация само с \"ръководните служители на ИААА\". Според друг текст от декларацията, в случай че служителите на ДАИ не са доволни от работата на шефовете си, трябва да се оплачат на именно на тези, от които не са доволни и да не казват на никого другиго. Ето и конкретния текст: \"Ако имам лична неудовлетвореност от условията на труд, размера на възнаграждението ми, начина по който се справям с преките си задължения, технологията на работа, начина по който се управлява Агенцията, ще ангажирам с това единствено компетентните ръководители в Агенцията и няма да ангажирам с това други служители, както и няма да създавам негативно отношение към Агенцията или други служители.\" Законотворческите бисери в заповедта на Сребров обаче не свършват дотук. Декларацията за конфиденциалност съдържа и текст, с който подписалите я служители на ИААА се ангажират в срок от 10 години след напускане на ведомството да не разгласяват каквато и да е информация за работата във ведомството. В документа е записано и че при нарушения на поетите ангажименти, служителите ще носят дисциплинарна отговорност, което не е ясно как ще стане за вече напусналите ведомството. По повод на скандалните декларации вече е подаден сигнал до отдел \"Надзор на законност\" във Върховна административна прокуратура от доскорошният шеф на ДАИ-София Кънчо Димитров. Той бе човекът, който съдейства за разкриването на мащабна схема за продажба на шофьорски книжки, при която бяха арестувани 12 от общо 16 инспектори, изпитващи кандидат-шофьори в столицата. За \"награда\" обаче Димитров бе освободен от работа, а служители с повдигнати обвинения продължават да изпитват. Според новия сигнал на отстранения борец с корупцията в ИААА декларациите за конфиденциалност са незаконосъобразни, че нарушават основни човешки права и свободи, и представляват опит за сплашване на служителите. Димитров твърди и че чрез тях се цели чиновниците във ведомството да не контактуват с журналисти и да се въздържат от подаване на сигнали до компетентните органи, включително и прокуратурата за случаи, когато служител или служители преценят, че е налице извършено административно нарушение от техни колеги или ръководители. По-късно от Министерство на транспорта заявиха пред OFFNews, че декларациите за конфиденциалност в никакъв случай не забраняват на служителите на ИААА да подават сигнали за корупция и да сезират компетентните органи по отношение на информация, свързана с извършени престъпления.", "date": "2018.02.20", "title": "ОГРОМЕН СКАНДАЛ! Притискат служителите на ДАИ да мълчат за далавери!"}
{"url": "http://www.bnews.bg/article/237376-piyan_shofyor_zaspa_zad_volana_na_svetofar", "text": "Шофьор е открит заспал на светофар в Хасково и се е наложи да бъде събуден от пристигналите на мястото полицаи. \r\nИнцидентът е станал вчера следобед на едно от най-натоварените кръстовища в града, съобщи Нова телевизия.  \r\nПървоначално останалите шофьори помислили, че човекът е пострадал и извикали полиция и линейка. Впоследствие се оказало, че той вероятно е пиян.  Въпреки че лъхал на алкохол, шофьорът отказал да бъде тестван с дрегер. Отказал и кръвна проба, затова ще бъде глобен с 2000 лева и ще остане без книжка за две години. Той вече е бил съден за шофиране в пияно състояние преди 10 години.  \r\n ", "date": "2018.02.20", "title": "Пиян шофьор заспа зад волана на светофар"}
{"url": "http://www.bnews.bg/article/237362-borisov_naglo_lazhe_za_istanbulskata_konventsiya_razpredelena_e_v_komisiite_v_parlamenta", "text": "Корнелия Нинова \"захапа\" Бойко Борисов, тъй като според нея той излъгал, че е изтеглил Истанбулската конвенция. Това стана ясно на редовния брифинг на левицата. Там също стана ясно, че Елена Йончева  Спорният документ още е разпределен по комисии в Народното събрание, посочи Нинова.  Лидерът на БСП ще иска на утрешното заседание кабинетът да изтегли документа. Припомняме, че  На въпроса: \" Ще изтеглите ли Истанбулската конвенция от Народното събрание?\", Борисов обясни, че тя не е там , а в Конституционния съд. Преди почти месец и пишман кандидатката му за президент Цецка Цачева сама призна, че     ", "date": "2018.02.20", "title": "Борисов нагло лъже за Истанбулската конвенция, разпределена е в комисиите в парламента!"}
{"url": "http://www.bnews.bg/article/237364-zapalili_kolata_na_krum_zaradi_suzanita", "text": "Последните дни се оказаха кошмарни за фолкпевеца Крум. Докато вае тяло във фитнес залата, някой е подпалил автомобила му. Возилото е изпепелено до основи, а в момента разследващи полицаи работят по случая. Вече се вихрят какви ли не теории за палежа – от разгневени фенове след дуета му със Сузанита до отмъщение на бившия му продуцент Оцко, както и разчистване на стари дела с Валери Златанов, на когото дядото на певеца дължи огромна сума пари, писа „Шоу“. На 8 февруари, привечер, Крум намира място за паркиране в тъмна уличка, непосредствено до ожвения бул. „България“. Взема си сакчето и влиза във фитнеса, който посещава от години. След края на тренировката изпълнителят забелязва много пропуснати обаждания. Свързва се с ПР-ката си: „Тя притеснена ми съобщи, че отвън има полиция и пожарна, защото автомобилът ми гори“. Той приел всичко на шега, тъй като преди дни негов познат си направил бъзик на тази тема с него. Няколко минути по-късно пред погледа му се изпречва подобието на кола, току-що пожарникарите били укротили огъня. Засегнат е и автомобил, който бил паркиран пред неговия, който е изгорял до основи. Негов собственик била самотна майка, която изпаднала в ужас и не спирала да плаче. И двата автомобила са със застраховка. Версиите за палежа са няколко: В социалните мрежи тръгнаха предположения, че става въпрос за отмъщение на хитмейкъра Оцко Василковски, с когото Крум работеше допреди половин година. Композиторът въртял шашми и се е опитал да преметне сътрудника си в музикалната компания, която основаха преди около 2 години. Крум остана верен на хората, които държат правата на фирмата и категорично отказа да последва Оцко. Името на Сузанита също е във версиите. Крум я покани да изпеят заедно песента „Барабана“, след което станаха близки приятели. Двамата си пускаха кадри, на които са особено близки, след което Крум започнал да получава заплахи, че е педофил. Може би някой се е засегнал от техните взаимоотношения. Третата версия сочи, че дядото на певеца. Изпълнителят призна, че е бил измамен от роднината си и то не за малка сума пари. Възрастният човек така го прецакал, че Крум беше осъден и дължеше 130 000 лева. Дядо му организирал афера с Валери Златанов, заместник-декан на Минно-геоложкия университет. Чрез фалшиви документи двамата изтеглили кредит от 100 000 лева, който е на името на изпълнителя.", "date": "2018.02.20", "title": "Запалили колата на Крум заради Сузанита"}
{"url": "http://www.bnews.bg/article/237350-prokuraturata_predade_na_sad_trima_shumenski_biznesmeni_za_ukriti_danatsi", "text": "  Окръжната прокуратура в Шумен предаде на съд трима за укрити и неплатени данъци в големи размери, съобщиха от държавното обвинение. На съд с обвинителен акт Окръжната прокуратура в Шумен е предала управителя на „РВ инженеринг“  ЕООД М. В. и действалите като негови помагачи в установяването и неплащането на данъчни задължения в размер на 17 356 лева - Др. Ив. и Ив. Кр. Престъплението е било извършено като продължавано деяние в периода от 13 октомври до 8 декември 2011 год. През инкриминирания период 42-годишният М. В. бил управител на „РВ инженеринг“ ЕООД. Фирмата му реализирала значителни приходи от строително-монтажни дейности по ремонта на сградите на Математическата гимназия в Шумен, Дома за деца с увреждания, читалище, детска градина, застрахователна компания. За да намали неправомерно размера на дължимия данък, той се свързал с 39-годишния  Др., тъй като знаел, че срещу заплащане можел да му изработи и осигури  фактури с невярно съдържание. Така получил 4 фактури, издадени от фирмата на Др., която по същество била куха – нямала работници, нито извършвала някаква стопанска дейност. Престъпната дейност по укриване и неплащане на данъци подсъдимият управител на строителната фирма „РВ инженеринг“ продължил с набавянето на фактури от фирмата на третия подсъдим – Ив.Кр.  Фирмата му „Криси строй“ ООД също не развивала дейност, но с неин печат били издадени 3 фактури с невярно съдържание. Така според съдебно-счетоводната експертиза по делото укритото и неплатено данъчно задължение по ЗДДС е в размер на 17 356 лева, което представлява големи размери. Неплатените корпоративни данъци на фирмата на М. В. са в размер на близо 9000 лева. Предстои делото срещу престъпното трио да бъде насрочено за разглеждане в Шуменския окръжен съд.  ", "date": "2018.02.20", "title": "Прокуратурата предаде на съд трима шуменски бизнесмени за укрити данъци"}
{"url": "http://www.bnews.bg/article/237351-globyavat_46_punkta_za_tehnicheski_pregledi_v_sofiya_zabravili_da", "text": "Служители на ИА „Автомобилна администрация“ съставиха 46 акта, при внезапна проверка на пунктове за технически прегледи в София, съобщиха от Агенцията.  Проверяващите са установили, че в 10 пункта техническите специалисти са допуснали 46 превозни средства да преминат успешно прегледа, без да е платен данъкът към съответната община. Санкцията за това нарушение е 1500 лева, като за съответните пунктове ще бъде задействана процедура по отнемане на разрешителните. ИА „Автомобилна администрация“ ще продължи да извършва изненадващи проверки на пунктове за технически прегледи в цялата страна.  ", "date": "2018.02.20", "title": "Глобяват 46 пункта за технически прегледи в София, \"забравили\" да..."}
{"url": "http://www.bnews.bg/article/237353-futbolna_tragediya_pochina_bivshiyat_natsional_georgi_markov", "text": " Почина бившият национал на България и настоящ спортен директор на Септември (София) Георги Марков. Преди около месец - на 20 януари, той навърши 46 години. \r\nПреди 3 години Марков получи инфаркт на лагера на Локомотив (София) в турския курорт Анталия. Тогава Георги беше изпълнителен директор на \"червено-черните\". Георги Славев Марков е роден през 1972 година в село Ощава, област Благоевград. Започва да играе футбол в школата на Пирин (Гоце Делчев). В началото на кариерата си играе като нападател, но впоследствие е преквалифициран на защитник. В богатата си кариера е играл за Ботев (Пловдив), Локомотив (София), Левски, Трабзонспор и Ерготелис. Има повече от 300 мача в елита на футбола ни. За националния отбор на България записва 36 мача и 1 гол - във вратата на Англия при равенство 1:1. Марков е двукратен шампион с Левски през 2001 и 2002 година, трикратен носител на купата - 2002, 2003 и 2005 година.", "date": "2018.02.20", "title": "Футболна трагедия: Почина бившият национал Георги Марков"}
{"url": "http://www.bnews.bg/article/237337-gripat_v_rumaniya_vze_37_zhertvi", "text": "Тридесет и седем души са починали от грип в Румъния този сезон, предаде агенция Аджерпрес, като се позова на Националния център за наблюдение на заразните болести към Националния институт за обществено здраве. Последните две жертви на грипния вирус не са били ваксинирани и са имали здравословни проблеми и преди това. Става дума за 61-годишна жена от окръг Бихор и за 84-годишен мъж от окръг Сълаж, уточнява центърът, предаде БТА.", "date": "2018.02.20", "title": "Грипът в Румъния взе 37 жертви"}
{"url": "http://www.bnews.bg/article/237336-kantslerat_na_avstriya_otkaza_da_doyde_v_balgariya_tova_e_znak_za", "text": "Планираното за днес работно посещение на канцлера на Австрия Себастиан Курц се отлага. Кабинетите на двамата правителствени ръководители са в процес на уточняване на друга, възможно най-скорошна дата за осъществяване на визитата. Това съобщиха от правителствената пресслужба. Причината, която се посочва, че е поради внезапно възникнали здравословни причини. Надяваме се Курц да е в добро здраве, но от политическа гледна точка това може да говори и за друго - ясен дипломатически знак, че спрямо България винаги се допускат изключения, което не е добре за репутацията на страната в ЕС. Предстои да видим дали, кога и изобщо ще има ли визита.", "date": "2018.02.20", "title": "Канцлерът на Австрия отказа да дойде в България! Това е знак за…"}
{"url": "http://www.bnews.bg/article/237332-razsledvat_zetya_na_tramp_osven_za_ruski_vrazki_i_za", "text": "Разследването на специалния прокурор Робърт Мълър проучва опитите на Джаред Къшнър да осигури финансиране за компанията си за недвижими имоти в периода между избирането на президента Доналд Тръмп и встъпването му в длъжност, предаде ДПА, като се позова на телевизия Си Ен Ен. \r\nСпоред телевизията това е първият признак, че разследването на Мълър за евентуална руска намеса в изборите в САЩ през 2016 г. се фокусира върху нещо отвъд предполагаемите руски контакти на Къшнър. \r\nЗетят на Тръмп бил питан в интервюта за усилията му да осигури финансиране на офис-сграда в Ню Йорк, която имала финансови трудности, съобщи Си Ен Ен, като се позова на запознати с разследването източници. \r\nТелевизията отбеляза, че причината за интереса на Мълър към темата не е ясна. Според в. \"Ню Йорк таймс\" седмица след избирането на Тръмп Къшнър се срещнал с президента и висши мениджъри на китайската група \"Анбан иншурънс\", собственик на хотел \"Уолдорф Астория\" в Ню Йорк.", "date": "2018.02.20", "title": "Разследват зетя на Тръмп освен за руски връзки и за… "}
{"url": "http://www.bnews.bg/article/237327-chernata_zlatka_na_kosam_ot_smartta_zaradi", "text": "От години Черната Златка има болки и проблеми със стомаха заради колит, причинен от драстичните ограничения в храненето. През 2010 г. красавицата била на косъм от преплитане на червата вследствие на дехидратация и спартански диети. Тогава „Мис Плеймейт” 2009 призна, че е хапвала по две мандарини на ден и рядко си е позволявала да „съгреши” с някой банан допълнително. Отделно Димитрова ограничавала консумацията на вода и течности, за да отслабне по-бързо, както дори пиела хапчета за отводняване. Оттогава изкусителката имала болки в корема, което не е тайна за близките й. Дискомфортът избухвал дори при консумацията на салата, писа „Таблоид“. Единствено докато бе бременна със сина си Миро силиконовата палавница нямала проблеми със стомаха, защото се хранела с всичко и по много. Затова и Черната Златка качи близо 30 кила преди раждането. „Златка Димитрова дойде в Пловдив с обострен колит вследствие на диетична грешка. Тя беше правила някакви диети, доста изтощителни, и пристигна при нас с оплаквания, типични за хроничен колит”, заяви преди време д-р Енчев. „Състоянието ми се подобрява, но след известно време всичко се повтаря. Дори когато не ям, пак получавам болки, подуване, тежест и теглото ми при кризи непрекъснато играе, дори когато не хапвам”, обяснявала пред най-близките си бургазлийката. По време на участието си в „Черешката на тортата” през първата седмица на февруари младата майка призна пред зрителите, че не кусва зелена салата, защото коремът я скъсвал от болки. Ударното сваляне на натрупаните по време на бременността килограми допълнително нагнетило проблемите с колита, издадоха от обкръжението на брюнетката.", "date": "2018.02.20", "title": "Черната Златка на косъм от смъртта заради... "}
{"url": "http://www.bnews.bg/article/237338-prebiha_brutalno_mazh_zaradi_momiche", "text": "38-годишен мъж от Момчилград е настанен в болница в Пловдив, след като е бил пребит жестоко от двама 21-годишни младежи. Скандалът избухнал заради момиче. Побоят е станал снощи около 23,30 часа, съобщиха от Областната дирекция на МВР в Кърджали. Две 21-годишни момчета отишли пред жилището на 38-годишен мъж, с когото се скарали и последвало сбиване. В мелето по-възрастният е получил фрактура на черепа. Бил е прегледан във Филиала на спешна помощ в Момчилград и транспортиран в болница в Пловдив. По първоначални данни разправията е станала заради момиче. Двамата участници в инцидента са задържани за срок до 24 часа в полицейското управление. Образувано е досъдебно производство за причинена телесна повреда.", "date": "2018.02.20", "title": "Пребиха брутално мъж… заради момиче! "}
{"url": "http://www.bnews.bg/article/237342-uzhas_mayka_prebi_3_godishnite_si_bliznatsi_ednoto_dete_e_s_mozachen_kravoizliv", "text": "Момиченце и момченце - близнаци на 3 години, са приети снощи по спешност в болница в Пловдив с множество наранявания по телцата. Подозира се домашно насилие, а майката е арестувана веднага, след като оставила децата в спешното отделение на УМБАЛ \"Свети Георги\", съобщи Нова телевизия. Жената, която е била пияна, обяснила, че сама се грижи за децата. \r\nБлизначетата са с видими следи от насилие. Момиченцето е постъпило в болницата със синини по тялото. Състоянието на братчето й било по-тежко. \r\n„Момченцето е с тежък кръвоизлив в мозъка и с опасност за живота. Беше му направена животоспасяваща хирургична интервенция”, обясни директорът на Областната дирекция на МВР в Пловдив старши комисар Атанас Илков. \r\nЛекарите останали шокирани при вида на децата, които са силно недохранени. Тригодишните близнаци тежали колкото няколкомесечни бебета. \r\n„По всичко личи, че като майка, тя не е полагала необходимите грижи за тях така както трябва да бъде”, добави Илков. \r\nПред полицаите майката отрекла да е била децата. Обяснила, че гипсова картина паднала върху главата на момченцето. Апартаментът й е запечатан от полицията, а съседите й във входа въобще не знаят, че в жилището се отглеждат деца. \r\nТе обясняват, че приятелят на майката е работел по строежи. Случаят е предаден на прокуратурата.", "date": "2018.02.20", "title": "Ужас: Майка преби 3-годишните си близнаци! Едното дете е с мозъчен кръвоизлив! "}
{"url": "http://www.bnews.bg/article/237328-suzanita_amerika_mi_haresva_kato_grad_za_zhiveene", "text": "Младото поколение е все по-неграмотно, а положението става още по-страшно, когато наследничките на Левски и Ботев гледат на себе си като на звезди от хайлайфа, и се превъзнасят като примадони. Най-пресният пример за това е отрочето на фолк легендата Орхан Мурад - Сузанита. 15-годишната лолитка вече има претенции да е супер известна в страната. Затова абмициите на Сузанита прескочиха границите на милата ни татковина и тя се размечта да покори и други континенти. Преди това обаче съветваме блoндинĸaтa c виcoĸo caмoчyвcтвиe да назубри учебника по география, че с настоящите й познания в чужбина ще се сдобие не с фенове, а само с подигравки и съжаление. \r\nВъв видео рубриката на коафьора Ивайло Колев във \"VBox\" щерката на Орхан Мурад се опита да убеди зрителите, че зад скандалния й имидж всъщност се крие добросъвестна ученичка, която заляга над уроците и получава високи оценки. \"Трябва да сме ученици за пример, да си гледаме уроците, да се борим за шестици. Искам да успея, да се разчуе за мен не само в България, но и в чужбина. И даже, ако е възможно да си вземем къща в Америка, Много искам да живея в Америка. На мен ми харесва като ГРАД за живeeнe!\", изцепи се \"отличничката\" Сузанита.", "date": "2018.02.20", "title": "Сузанита: Америка ми харесва като ГРАД за живеене!"}
{"url": "http://www.bnews.bg/article/237331-zheni_kalkandzhieva_zahapa_miskata_s_golemiya_nos", "text": "\"След това мисля да замина със Стефан и малкия за Амстердам. Ние с Тачо сме ходили, но детето не е. Вече в интернет е гледал забележителностите, но е време и на живо. Освен това искаме да пътуваме, отношенията ни с мъжа ми в момента са страхотни\", призна красавицата. БЛИЦ припомня, че из светските среди упорито се зашушука, че двамата не само са добре, но и мислят за второ дете. Калканджиева упорито настоявала да си има момиченце. \"Миналата година почина майка ми и може би затова не празнувах толкова, иначе всичките ми рождени дни са бурни и много шумни\", призна си още тя. \"Най-голямото ми желание е Жорко да бъде добър човек, ученик и много здраво дете. Ние с баща му сме в много хубав период\", каза Жени. \"Конкурсът \"Мис България\" вече не е това, което беше преди. Идват 17-годишни с целулит заради лошите храни. Младите хора вече нямат сякаш тази амбиция. Виж ти как изглеждаш, перфектна си, ставаш\", обърна се накрая тя към Никол. \"Относно Тамара.. По-добре е да е миската с направения нос, вместо миската с големия нос. Най-важното е тя да се харесва. Аз обаче чух се май си е направила нослето, в очакване сме да видим така ли е\", завърши Калканджиева. \r\n ", "date": "2018.02.20", "title": "Жени Калканджиева захапа миската с големия нос"}
{"url": "http://www.bnews.bg/article/237329-iren_onteva_zazhivya_s_italianski_biznesmen_v_milano", "text": "43-годишната моделка Ирен Онтева нехае за годините и продължава да изглежда зашеметяващо. Идеална фигура, слаб и изящен дълъг крак показа бившата половинка на Ицо Стоте манекенки и въпреки печалния повод на визитата си - поклонението на бизнесмена Христо Шарлопов, прикова всички погледи към себе си. Ирен бе облякла тесен тъмен панталон с висок ботуш, черно поло и уникално манто от черна дантела и тоалетът подчертаваше перфектните й форми, пише HotArena. „Може да скрие в джоба си и 20-годишните манекенки. Страхотно изглежда”, цъкаха с език мъжете, които не можеха да отлепят поглед от моделката. Онтева се бе съобразила със събитието и не се появи прясно фризирана, а бе събрала косата си на небрежна конска опашка, която много й отива. Ирен се раздели с Христо Сираков преди няколко години и в момента живее в Милано. Макар че там хубавицата заживя с италиански бизнесмен, тя често се вижда с Ицо, който е баща на сина й Кристиан. Стоте манекенки често прибира момчето в живописната си къща във Флоренция за по няколко седмици, предават от Уикенд. \r\n ", "date": "2018.02.20", "title": "Ирен Онтева заживя с италиански бизнесмен в Милано"}
{"url": "http://www.bnews.bg/article/237343-sriv_v_sistemata_zatvoriha_vsichki_granitsi_na_balgariya", "text": "Преминаването по всички гранични пунктове в страната е преустановено, потвърдиха от пресцентъра на МВР. Причината е технически проблем в Автоматизираната информационна система за граничен контрол. Работи се за бързото отстраняване на проблема. На граничен пункт „Кулата” вече се образувала километрична опашка, съобщи „Фокус”.", "date": "2018.02.20", "title": "Срив в системата! Затвориха всички граници на България! "}
{"url": "http://www.bnews.bg/article/237326-izborat_za_shef_na_sgs_se_otlaga_ediniyat_ot_kandidatite_v_bolnitsa", "text": "Изборът на председател на Софийския градски съд се отлага. Снощи в 20:36 ч. по спешност единият кандидат –Светлин Михайлов, е приет в болница „Лозенец”. Изборът се отлага за неопределено време. Висшият съдебен съвет (ВСС) трябваше да избере днес нов председател на СГС. Кандидатите бяха само двама –  Михайлов и Евгени Георгиев, които са се самопредложили. Светлин Михайлов вече е оглавявал СГС в периода 2004 – 2009 г. В този съд се гледат делата срещу министри, депутати, магистрати. Важно е делата да се разпределят безпристрастно и да не се злоупотребява с разрешителни за сересета.", "date": "2018.02.20", "title": "Изборът за шеф на СГС се отлага! Единият от кандидатите в болница!"}
{"url": "http://www.bnews.bg/article/237341-dobrovoltsi_poluchiha_pomosht_ot_chuzhbina", "text": "Дарение за доброволните формирования. Помощта идва от Швейцария и цели да мотивира набирането на доброволци, които да помагат на пожарникарите и полицаите. В Лукорско получават второто си дарение. Първото дойде през май миналата година. Доброволците ще имат на разположение гумирана екипировка, за да участват ефективно в борбата с наводнения и пожари, както и помпи, и маркучи.  Заместник-кметът на Земен благодари за помощта. „Най-важното за нас е, че получаваме дарението. Благодарни сме. Нашето формирование е ново и оборудването ще ни е полезно”, каза той. Доброволците са петима, а общо в България са 2900.", "date": "2018.02.20", "title": "Доброволци получиха помощ… от ЧУЖБИНА! "}
{"url": "http://www.bnews.bg/article/237320-zemetresenie_razlyulya_gartsiya", "text": "Земетресение с магнитуд от 4,3 е регистрирано на гръцкия остров Алонисос в Егейско море, съобщава електронното издание на вестник „Прото тема“. \r\n  \r\nТрусът е усетен и от жителите на съседните острови Скопелос, Скиатос, както и в някои части на континентална Гърция. \r\n  \r\nЕпицентърът на земетресението е бил северната част на остров Алонисос. \r\n  \r\nНяма информация за пострадали и нанесени материални щети.", "date": "2018.02.20", "title": "Земетресение разлюля Гърция!"}
{"url": "http://www.bnews.bg/article/237346-piyan_shofyor_blasna_zhena_na_peshehodna_pateka", "text": "68-годишна жена е блъсната от пиян шофьор на пешеходна пътека в Пловдив, съобщиха от Областната дирекция на МВР. Инцидентът е станал около 13.30 часа вчера на кръстовище между бул. „Шести септември“ и ул. „Владивосток“. Лек автомобил „Пежо“ предприел ляв завой, отнел предимството и блъснал пресичащата на пешеходна пътека пенсионерка. Пострадалата е настанена в болница. При проверката било установено, че 45-годишният шофьор на колата е под въздействието на алкохол – над 2 промила. С полицейска заповед мъжът е задържан за срок до 24 часа. Образувано е досъдебно производство.", "date": "2018.02.20", "title": "Пиян шофьор блъсна жена на пешеходна пътека"}
{"url": "http://www.bnews.bg/article/237324-vdovitsa_s_dve_detsa_poluchi_obshtinsko_zhilishte", "text": "Вдовицата от бургаското село Брястовец, чийто дом изгоря до основи, получи общинско жилище. Домът на Ваня Николова изгоря на 8 януари. Тя и децата ѝ успяват да се спасят от огнената стихия. Бягат от жилището си по пижами. Сега само от снимките си спомнят как е изглеждал старият им дом, преди да бъде изпепелен. Договорът им за общинското жилище е за две години и се надяват дотогава да си построят къщичката отново. Чакат да получат 20 хил. лв. от застрахователна компания. „Така пишеше в договора, но не знам колко ще изплатят, просто не знам. Те ще бъдат ли достатъчни за нова къща?”, казва Ваня Николова. Сега тя е щастлива, че са живи и че има работа като санитар в инфекциозното отделение на болницата, за да се грижи за децата си.", "date": "2018.02.20", "title": "Вдовица с две деца получи общинско жилище!"}
{"url": "http://www.bnews.bg/article/237321-bivshata_na_cholata_prodava_imoti_na_kolegite_si_ot_pod_prikritie", "text": "Моделката и актриса Ирена Милянкова продава апартаменти на колегите си от кримката „Под прикритие“, срещу което получава комисионна в размер на 3 до 5%. \r\nЕкранната Съни е станала брокер на месец януари във фирмата за луксозни имоти, в която се труди от известно време. 31-годишната майка на 5 деца е направила доста изгодна сделка преди три седмици. Напоследък Ирена продава като топъл хляб апартаменти в новострояща се кооперация в кв. Бояна, разкриват нейни доволни клиенти. \r\nХора от бранша разкриват, че Милянкова по най-добрия начин осребрява своята популярност. Това, че хората я разпознават от екрана, вдигнало рязко успешните сделки. \r\nЗапознати издават, че бивши колеги от „Под прикритие“ вече също са намерили своето жилище, след като са се доверили на брокерката. Тя работи и с гръцки студенти по медицина, които търсят апартаменти под наем. \r\nМилянкова влезе в доходоносния бизнес като представител на гръцка фирма за управление на недвижими имоти. Там се запознава и с новия си мъж Никола Чолаков. Двамата трябва да бачкат като за световно, тъй като върху плещите им пада грижата за 7 деца - едно общо, а другите от предишни връзки, пише „Телеграф“. \r\n ", "date": "2018.02.20", "title": "Бившата на Чолата продава имоти на колегите си от \"Под прикритие\""}
{"url": "http://www.bnews.bg/article/237330-patriotarski_kavgi_ili_aktivno_meropriyatie", "text": "През последните дни сме свидетели на непрекъснати скандали в политическото пространство. Особено активни са лидерите на коалиционния партньор в управлението \"Обединени патриоти\". За коментар потърсихме журналиста и народен представител в 43-то Народно събрание Димитър Байрактаров. \r\nБи Нюз- Г-н Байрактаров, как ще коментирате скандалите които генерират патриотите? \r\nД. Байрактаров- Като добре разигравано активно мероприятие. Още миналата година с Николай Бареков предвидихме, че това управление ще бъде съпътствано от непрекъснати скандали и за съжаление се оказва, че не сме сбъркали. Това е една много порочна форма на управление, чрез която се постига непрекъснато отклоняване на общественото внимание от значимите проблеми. \r\n  Б.Н- От какво се отвлича вниманието ни и защо медиите отразяват тези скандали? \r\nД.Б.- За съжаление нивото на медиите е много ниско! Търси се зрелището. От какво се отвлича вниманието ли? На първо място от колосалните кражби! Давам елементарен пример- колко медии отразиха масовата разпродажба на имоти от военното министерство на безумно ниски цени? Подчертавам, някои от тези имоти са на първа линия на Черноморието! Отвлича се вниманието от прокарване на лобистки закони, чрез които се обслужват бизнес интереси на определени олигарси, тъжното е, че тези закони се прокарват точно от \"Патриотите\", моля поставете кавички, защото тези не са никакви патриоти. Отвлича се вниманието от предизборните обещания и най- вече отвлича се вниманието от събитието на годината! \r\nБ.Н.- Искате да кажете, че се отвлича вниманието от европредседателството на България? \r\nД.Б.- Да точно така! Нима забравихте, че ни продъниха ушите през 2017 г. с европредседателството. Пак ще припомня, че с евродепутата Николай Бареков в неговото предаване през 2017 г.\"Презареди България\" обяснявахме на българите нищо да не очакват от това мероприятие, защото България е просто един администратор по договор на това събитие. Ето минаха почти два месеца нещо съществено да се е случило? Всъщност знае ли някой какъв е дневния ред за днес на това европредседателство? Между другото днес и утре има две изключително важни срещи и бих се обърнал към творците да отидат и да поставят ребром въпросите си срещу лобисткия закон на патриотите за авторските права. Ето сами виждате, че има гробно мълчание по тези въпроси от европредседателството ни. На 26 февруари предстои също така изключително важно мероприятие- международна конференция за защита правата на потребителите от монополите. Б.Н.- Това не бяха ли обещания на патриотите борбата с монополите? \r\nД.Б.- Точно така! Това бяха обещания именно на патриотите, които днес се стремят да бъдат заглушени от умишлените им скандали. Вместо хората да отидат там пред европейските представители и да ги запознаят както се казва очи в очи как сме грабени от монополисти като топлофикациите, ВиК операторите Ерепета и т.н., защото монополите са една от причините българския народ да най-бедния в Европа. Вместо това медиите всеки ден ни облъчват с това какво е казал Симеонов за Каракачанов и как е реагирал Волен?  Б.Н.- А каква е ролята на ГЕРБ в това мероприятие? \r\nД.Б.- Мълчанието на ГЕРБ е не по-малко укоримо, тъй като те допускат омаскаряване на имиджа на България. Освен това ГЕРБ са съучастници на патриотите в прокарването на лобистко-обирджийските закони. Ето пак ще ви дам пример - нанасят изключителен удар върху дребния бизнес, принуждавайки го да си смени касовите апарати. Това насилствено мероприятие ще струва на дребния бизнес минимум 300 милиона лева като  с тях ще напълнят джоба на приближени до управляващите фирми. \r\nБ.Н. - Какво решение предлагате Вие? \r\nД.Б.- Решението е чрез хора, които имат идеи, решения и не са подвластни на статуквото тук искам да отворя скоба, че в момента в който се появят такива хора те ще бъдат оплюти и омаскарени, а идеите им присвоени от статуквото.", "date": "2018.02.20", "title": "Патриотарски кавги или активно мероприятие?"}
{"url": "http://www.bnews.bg/article/237347-pusnaha_nyakoi_gkpp_ta", "text": "Граничните пунктове в цялата страна не работиха повече от час заради срив в системата. Преминаването през всички ГККП-та в страната бе преустановено в 12 ч.  Малко след 13 ч. някои от пунктовете отвориха. Причината за срива беше технически проблем в Автоматизираната информационна система за граничен контрол.", "date": "2018.02.20", "title": "Пуснаха някои ГКПП-та!"}
{"url": "http://www.bnews.bg/article/237322-dzhenifar_anistan_se_sabira_s_dzherard_batlar", "text": "Дженифър Анистън възобновява отношенията си с Джерард Бътлър след раздялата с Джъстин Теру. Звездата от сериала „Приятели“ и съпругът ѝ обявиха миналата седмица, че са решили да се разделят след две години брак и общо 7 години заедно. Сега все по-често се носят слухове, че Дженифър възобновява отношенията си с колегата ѝ Джерард Бътлър, с когото играха в общ филм през 2010 година. Според източник, двамата не спират да си говорят един с друг, пише tialoto.bg „Тя няма да бърза да се впуска в нова връзка веднага, но наистина е трогната от това, че Джерард прави всичко възможно, за да я утеши.“, споделя близък до двамата. \r\n ", "date": "2018.02.20", "title": "Дженифър Анистън се събира с Джерард Бътлър"}
{"url": "http://www.bnews.bg/article/237323-izbirat_znamenitost_na_godinata_snimki", "text": "На 02.03.2018г. от 20:00ч. бляскавата церемония ще събере на едно място най-актуалните личности от българският шоу-бизнес и културен живот в „Планет Клуб“, София. Най-добрите от тях ще си тръгнат с призове в категории за мода, музика, кино и телевизия, изкуство и шоу. Междувременно номинираните звезди са предоставили за събитието техни лични вещи, които ще бъдат разиграни на търг по време на събитието в полза на благотворителната кауза на наградите “Знаменитост на годината”. Не пропускайте да бъдете част от светското събитие за което ще се говори дълго, за да разберете първи кои ще са отличените и наградените в различните категории. Водещ на събитието е Илия Георгиев – емблематичния глас в радиото и ТВ ефира, а организатор е Християн Гьошев.", "date": "2018.02.20", "title": "Избират  \"Знаменитост на годината” (СНИМКИ)"}
{"url": "http://www.bnews.bg/article/237317-doktorite_ne_iskat_da_rabotyat_v_speshna_pomosht_v_koy_grad_ne_dostigat_spetsialisti", "text": "Хронична липса на лекари и медицински сестри в спешния център на Кюстендил. Не достигат 10 души, за да работи спешната помощ нормално. В центъра получават между 50 и 60 сигнала на ден, а около 30-40 души идват на преглед, съобщи БТВ. Д-р Ерик Русецки допълни, че бройката липсващи медици е дори 11. „Но няма желаещи. Не е и толкова финансов проблем, но явно работата ни не е така атрактивна. В отделенията е друго. При нас трябва да се взимат адекватни решения за кратко време”, каза той. Бързата помощ е много трудна, отговорна професия, изискваща енергия и усилия, категорични са медиците. Анелия Георгиева, която е директор на центъра посочи, че се работи с постоянен брой екипи, а липсващите места се запълват с допълнителни дежурства. Редуването на смените обаче се спазва стриктно, за да не се стига до 24 часови смени и натоварване на хората. „Районът ни е планински и трудно се стига до някои места. Обслужваме 182 населени места. По границите имаме и прегледи за влезлите нелегално през границите”, коментира Георгиева. Лекарите се гордеят с грамотите за добре свършената работа, когато са помагали при пожари, катастрофи и наводнения.", "date": "2018.02.20", "title": "Докторите не искат да работят в Спешна помощ! В кой град не достигат специалисти? "}
{"url": "http://www.bnews.bg/article/237334-v_sotsialen_dom_v_roman_17_godishno_momche_e_padnalo_ot_tretiya_etazh", "text": "17-годишно момче от Центъра за социални услуги за деца с увреждания в Роман е паднало от третия етаж. Сигналът е подаден малко след 7:30 ч. сутринта. На място веднага е пристигнал екип на Спешен екип. Момчето е било в кома, с черепно-мозъчна травма. В момента е в във врачанската болница, състоянието му е стабилизирано. Полицията и социалните разследват случая. Засега не може да се каже дали момчето неволно е паднало или е скочило само, както и дали наблизо е имало служител на центъра. В 7:30 ч. децата от социалния комплекс стават от сън и се подготвят се за закуска.", "date": "2018.02.20", "title": "В социален дом в Роман: 17-годишно момче е паднало от третия етаж! "}
{"url": "http://www.bnews.bg/article/237325-piyaniyat_georgi_hristov_redovno_mlatel_lyubovnika_si", "text": "Новината, че певецът Георги Христов се е разделил със своя любовник – съдията по вписванията Йордан Раденков, която разкри седмичника „Уикенд”, обаче се оказа доста по-пикантна. Пряк очевидец на сърцераздирателната драма разкри пред „Таблоид”, че за провала на 10-годишната любовна идилия вина носи естрадната звезда. Оказа се, че през последната година Георги Христов, съкрушен от поредица житейски несгоди, опасно залитнал към алкохола. Под влияние на чашката хрисимият иначе възпитаник на Държавната музикална академия вдигал люти скандали на богатото си гадже Йордан Раденков. За съжаление, понякога крамолата излизала извън контрол и нежният певец прибягвал дори до раздаване на юмручно правосъдие. Само преди месец поредното семейно меле в къщата на поп звездата в с. Волуяк се овълчило дотам, че се наложило намесата на полиция, категоричен е източникът ни. Налитанията на бой и озлобяването на музиканта очаквано отблъснали финият юрист Раденков, който започнал да търси щастие извън връзката с певеца. „Така се стигна до раздялата, заради пиенето на Жоро. Сега Данчо, за да си отмъсти, се заби с младо лъвче от Кюстендил. Двамата с левента се правят на влюбени, но всички смятат, че е само поза, за да дразнят ревнивия певец”, обяснява информаторът. ", "date": "2018.02.20", "title": "Пияният Георги Христов редовно млател любовника си"}
{"url": "http://www.bnews.bg/article/237319-veneta_raykova_si_tarsi_mazh_milioner_s_vrachki", "text": "Водещата на „Папараци“ Венета Райкова си търси нов платежоспособен мъж за сериозна връзка, при това по доста оригинален начин – с помощта на специалисти в окултните науки. Палавата поповчанка отдавна е известна в светските среди като една от най-ревностните почитателки на всякакви врачки и екстрасенси, но този път тотално се е вманиачила по езотериката. Райкова е пръснала четирицифрена сума по гледачки от началото на годината с надеждата да открие подходящ партньор според високите си изисквания, твърди „Таблоид“. Отделно Венета цакала 500 лева за звездна карта, която показала, че бъдещият й мъж трябва да е роден през юни или декември, между 1961-а и 1972-а година, одумват я колеги. Телевизионерката никак не се срамувала от примитивните си занимания и дори с чувство на известна гордост споделяла: „Трябва и за мен да се намери някъде един милионер. Щом се налага да го търся с врачки, така да бъде!“ Венета от години обикаля известните гадатели от София и околността, като често мъкне със себе си и своя малък наследник Патрик. Странното име на отрочето от брака й с Тишо също е плод на залитането й по екстрасензорните възприятия. Лечител от Пернишко я посъветвал да нарече хлапето на Свети Патрик още докато била бременна, за да го спаси от урочасване. Водещата спазва и препоръките на топастроложката Алена сутрин и вечер да мие детето си със светена вода, за да го защитава от зли очи и лоши влияния. Райкова отдава провала на привидно стабилния си брак с бившия ресторантьор и настоящ хазартен бос Тишо на циганска клетва. Преди години красавицата отхвърлила предложението на стара ромка да си купи стръкче повяхнал здравец за 10 лева и презрително подминала бабата, като дори я бутнала настрани. Старата вещица промърморила нещо зад гърба й и от този миг Венета е убедена, че е жертва на любовно проклятие. \r\n ", "date": "2018.02.20", "title": "Венета Райкова си търси мъж милионер с врачки "}
{"url": "http://www.bnews.bg/article/237312-razbivashto_kralev_opredeli_nashite_ot_islyamska_republika_iran_se_predstavili_chudesno_za_debelite_vazrastnite_shefove_i_ekskurziantite_v_pyongchang", "text": "НАШИТЕ “ИРАНЦИ” СЕ ПРЕДСТАВИЛИ МНОГО ДОБРЕ НА ОЛИМПИАДАТА, НЕ БИЛИ ВСЕ ПОСЛЕДНИ \r\n“Министърът Красен Кралев се срещнал вчера по обед с българските олимпийци на Игрите в ПьонгЧанг” - така гласи спортната вест из медиите. На фотоса долу, илюстриращ знаменателното събитие, се виждат тринадесетте участници в срещата. От тях, според мен, само трима са спортисти-олимпийци (млади хора в спортен екип), има и едно момиче с черен балтон, не вярвам да е спортистка, а почти всички останали десетина души (това са 77% от всички снимани), начело с министъра, са дебели и възрастни шефове и екскурзианти. Шест души от сниманите, (тримата спортисти и други трима възрастни, не ги знам какви са) на главите си имат шапки с цветовете на националния флаг на Ислямска република Иран - зелено, бяло и червено. Министърът е решен другояче: в червено, черно и резеда. \r\nВсички са много радостни. “Представянето ни досега на Олимпиадата е много добро” - казал на срещата пределно доволният Кралев, щото сме имали едно 30-то и едно 15-то място, голям успех значи, и трябвало още пари за зимните спортове. \r\nАз не бих се съгласил с констатацията на министъра, и мисля, че в описания случай виждаме ясно редица проблеми, включително и от медицински порядък.  ", "date": "2018.02.20", "title": "Разбиващо! Кралев определи - „нашите“ от Ислямска република Иран се представили чудесно! За дебелите, възрастните шефове и екскурзиантите в Пьонгчанг…"}
{"url": "http://www.bnews.bg/article/237345-valeri_simeonov_za_shistov_gaz_li_e_ili_za_dobrudzhanskata_zemya", "text": "Валери Симеонов обвини Русия за провала за добив на газ в Добруджа. Тези си обвинения Симеонов отправи при гостуването си на Георги Коритаров в ТВ Европа. Вицепремиерът се направи леко на разсеян за това, че добруджанци не искат да разрешат проучванията и добивът на шистов газ. Симеонов нееднократно е заявявал в собствената си кабеларка, че е привърженик на добива на шистов газ. Крайно време е същият да заяви тези свои желания и в качеството си на вицепремиер, пък да видим как ще го приемат хората в Добруджа? Всъщност - Симеонов за шистов газ ли е или за добруджанската земя?", "date": "2018.02.20", "title": "Валери Симеонов за шистов газ ли е или за добруджанската земя?"}
{"url": "http://www.bnews.bg/article/237349-barekov_nova_grazhdanska_initsiativa_e_vazmozhna_ima_alternativa_na_statukvoto_gerb_bkp_i_ds", "text": "Че българската политика е достигнала дъното си и тинята, е видно не само у нас, но и в целия свят. Недвусмислено го показват реакциите на европейски и световни политици с директните си упреци към корумпираните ни управляващи, които срам нямат. Но има ли алтернатива?! Анализът на евродепутата Николай Бареков показва категорично, че алтернатива има и тя е в гражданското общество, но единно, без да бъде пропилявана енергията му по досегашния безобразен начин. *Публикуваме без редакторска намеса. \"Днес става една година от моя отказ да участвам на миналогодишните парламентарни избори. Или иначе казано, прекратих участието си в срамния цирк, наречен тинята на българската политика. \r\nНапоследък все по-често чувам \"няма алтернатива\". Приятели, граждани и социолози общо взето така обясняват защо трябва да се търпи на власт управляващата коалиция и най-вече премиера Бойко Борисов. БСП не може да бъде алтернатива на ГЕРБ, те заедно са наследниците на БКП. Другата зловеща организация на комунизма ДС узурпира политическото пространство чрез ДПС и техните креатури Патреоти (Каракачанов, Атака). \r\nКакво да се прави? Най-лошото е, че всички досегашни алтернативи бяха инженерингови проекти (НДСВ и тем подобни) или статуквото ги превземаше отвътре с помощта на Прокуратурата и службите и въпреки лидера им (ББЦ, донякъде и други по-малки проекти като НФСБ). Бъдещата партия на Слави няма да прави изключение, а и се чува, че той отдавна се е договорил персонално с Бойко Борисов да го крепи и за четвърти мандат в ролята на дълга патерица. Сам по себе си президентът Румен Радев риторически дава изключително силна заявка и има мощта на тази институция, но рискът да свърши като всички останали и да си остане само с думите не е никак малък. Ето пример как една партия може да бъде унищожена изкуствено, а друга вдигната по същия начин. ББЦ възникна като продължение на гражданската вълна от 2013, помела кликата на Борисов. След разкритието за Костинбродската изборна измама през май същата година беше ясно, че битката с ГЕРБ трябва да продължи с нови, политически средства. През 2014 ББЦ спечели 11%, въпреки ужасната преса на медиите, на най-трудните европейските избори. След като ГЕРБ и ДПС извадиха ВМРО от коалиция с ББЦ и ги опаковаха в ново ГМО, наречено Патриотичен фронт, инерцията беше прекратена. Само три месеца по-късно ББЦ само спечели 6 % на парламентарните избори, толкова колкото изкараха и трите \"патриотични\" партии взети накуп, въпреки че поръчковите социолози ги помотаха мощно. На Евроизборите ББЦ имаше 11%, самостоятелно Атака и НФСБ близо по 4%, което е два пункта под чертата. ВМРО никога само не е вадило повече от 1% и то най-вече заради негатива от връзките на лидера си с ДПС и ДС. Но вместо близо 20 или 25 процента от обединението на ББЦ и т.н. Патриотични формации, се получиха две малки фракцийки в парламента. Вместо 60-70 депутати в огромна ПГ през есента на 2014 се получиха две с по 15, които с пари и заплахи набързо бяха накупени от олигархията, ДПС и ГЕРБ. Ето защо твърдя, че нова гражданска енергия е възможна, но не бива да бъде пропилявана по този безобразен начин. Опитът с ББЦ показа, че подобна енергия, ако бъде насочена правилно, може да събори статуквото и да изработи и да наложи нов модел на обществени отношения. Моделът \"гражданско общество\", който да смени днешния модел \"бащица и лапаница\". Фактът, че така наречените Обединени патриоти бяха дондуркани три години от мафията във властта с мизерните си 5-6 процента на избори, трябва да ви каже всичко за желанието на статуквото да оцелее на всяка цена и въпреки интересите на народа. Стари, изхабени политически куртизанки, слуги на мафията и ДС (което в България е едно) са непрекъснато помпани и рециклирани с разнообразни скандали, разпалвани на битово ниво - ромски, джендърски и прочие. Възможна ли е алтернатива за България? Аз отказвам да смятам, че няма алтернатива. Защото алтернатива има. Всички ние можем да бъдем част от нея, ако го поискаме истински и не само на думи. Очаквам вашата гражданска позиция, а аз скоро ще публикувам моята визия по темата.\"", "date": "2018.02.20", "title": "Бареков: Нова гражданска инициатива е възможна, има алтернатива на статуквото ГЕРБ, БКП и ДС!"}
{"url": "http://www.bnews.bg/article/237340-gey_istoriite_na_hekimyan_nakaraha_mis_char_da_skasa_s_nego_okonchatelno", "text": "Неочакван обрат претърпя личния живот на един от най-желаните ергени в телевизионния ефир - Антон Хекимян. Докато в медиините среди всички очакваха водещият на сутрешния блок на Би Ти Ви и колежката му от Нова телевизия Василена Гръбчева да минат под венчило, любовта между двамата е претърпяла крах. \"Не обичам да говоря за личния си живот, но името Антон Хекимян вече не стои до моето. В бъдеще ще видим какво ще се случи. Когато обичаш един човек, е трудно да затвориш страницата. Взаимоотношенията ни може да продължат по различен начин просто. Той винаги ще бъде близък до мен човек, както и аз за него. А преминаването от любов към приятелство е едно добро начало\", коментира раздялата Гръбчева пред \"Лов Стайл\". Това обаче е официалната версия и договорка между двамата \"влюбени\" да не се плюят публично. Истината е съвсем друга. Просто на красавицата й писнало да свързват името й с това на Антон и неговите гей истории. Скандали разкрития и още подробности вижте ", "date": "2018.02.20", "title": "Гей историите на Хекимян накараха Мис Чар да скъса с него окончателно!"}
{"url": "http://www.bnews.bg/article/237313-skandalno_patrulka_udari_avtomobil_otzad_i_vinoven_e_shofyorat_karal_s_niska_skorost_samo_vizhte_patya_snimki", "text": "Глоба за шофиране с несъобразено ниска скорост – куриозната санкция е наложена на водач, чиито автомобил е ударен от полицейска патрулка – отзад. Събота привечер. Иван Георгиев и приятелите му се прибират от ски на Витоша. Намалява, за да вземе завой, когато отзад го връхлита патрулка на столичната общинска полиция. Казва, че е карал с не повече от 25 – 30 километра в час. „Още преди това следях патрулката, че се движеше зад мен. На 10 метра, приблизително – казва Иван. – Нямаше необходимата дистанция за спиране и ме удари отзад“. Истински късмет е, че патрулката не е паднала в дерето. А на униформения шофьор му прилошало, продължава разказа си Иван. „На момчето, което караше, наистина му стана лошо. От адреналина. И започна да кашля и да повръща“, разказва той. Час по-късно пристигат пътните полицаи, които пишат акт на... Иван. „И катаджията казва: „Ти си предпоставка за ПТП“. Виновен за ПТП-то съм аз, защото съм карал с несъобразена скорост и поради несъобразената скорост са ме ударили отзад“, възмущава се Иван. Той недоумява защо полицаите не са се съгласили да подпишат двустранен протокол за катастрофата. От МВР отказаха коментар за случая и припомниха, че санкционираният водач може да обжалва акта си в законово установения срок.", "date": "2018.02.20", "title": "Скандално: Патрулка удари автомобил отзад и… виновен е шофьорът, карал с НИСКА скорост! Само вижте пътя… (СНИМКИ)"}
{"url": "http://www.bnews.bg/article/237333-narodat_iska_izbori_patreotite_srinali_dva_pati_reytinga_oshte_predi_razpada_simeonov_karakachanov", "text": "Засилват се нагласите за провеждане на нови парламентарни избори. Това показват данните от  национално представително проучване на Агенция АФИС, осъществено в периода 8-12 февруари 2018 г, при което са интервюирани са пряко „лице в лице“ в домовете им 1010 пълнолетни български граждани. Според социолозите последните им данни показват, че правителството губи доверие сред все повече български граждани.  За това влияят няколко фактора - бурните дебати около известната вече Истанбулска конвенция, неспиращите протестите за Пирин, последвалата заплаха за експулсиране на германския евродепутат Ска Келер от страна на вицепремиера Валери Симеонов и ярките престрелки между министър-председателя и президента. Според Афис на пръв поглед в електоралните тенденции не се променят значително през последните месеци и се наблюдава демобилизация на всички електорални групи, а се увеличава делът на негласуващите и аполитичните българи. Към момента водещият партньор в управляващата коалиция ГЕРБ събира подкрепата на 26% от пълнолетното население. Този дял до преди 8-9 месеца (непосредствено след старта на кабинета) е бил около 30 на сто. При левицата тенденцията е е различна – към момента готовите да изберат социалистите са 22,4%, колкото приблизително са били и през лятото на миналата година. Дори се наблюдава минимален ръст в подкрепата. Основната отлика между двете най-големи политически сили е в това, че ГЕРБ очевидно губи избиратели, а БСП не прибавя съществено такива. Случващото се при другите политически формации не е коренно различно. Забелязва минимален, но постоянен спад при Воля (към този момент подкрепа от 2,5%), което поставя нейното присъствие в един следваща парламент под въпрос. Покрай актуалните събития и поредица от скандали няма как да не обърнем повече внимание на случващото се с Обединените патриоти. При тях спадът е видим и отчетлив. Към момента едва 3,8 на сто от българите декларират подкрепа за националистите. Преди няколко месеца този дял е бил малко над 6%. Нещо повече, забелязва се ерозия по отношение на водещите лица на патриотите. Ако доверието във вицепремиера Каракачанов е било 38% в средата на миналата година, то към настоящия момент говорим за малко под 30 на сто. Сходна е ситуацията при другата знакова фигура – вицепремиера Валери Симеонов – спад от 19 на 16 процента. И в двата случая наблюдаваме идентичен процес – затваряне и капсулиране на гласуващите традиционно за националистическите формации и загуба на периферен вот. Като че ли всичко това не е изненада след поредицата от ситуации и остри реакции през последните седмици. ДПС са стабилизирали електоралната си подкрепа, като към момента тя е в порядъка на малко над 7%.  Единственият отчетлив и видим резултат е увеличаване дела на негласуващите и колебаещите се. Сумарно това са повече от 35%, което отново ги превръща в най-голямата „(а)политическа сила“. Само преди 8 месеца този дял е бил 25 на сто. С други думи, наблюдаваме общ процес на отлив на политическо доверие и засилване на политическата апатия сред българския избирател, посочват от АФИС. Данните на агенцията показват, че в интервал от 9 месеца все повече български граждани снемат подкрепата си от настоящия кабинет (от 40 на сто през май 2017 до 27 на сто през февруари 2018), като същевременно расте делът на онези, които желаят незабавна оставка и нови избори (от 13% през май миналата година, до 23% сега). Ако тази тенденция се запази до средата на годината, тя ще стигне нивата от периода преди и около президентските избори от 2016 г., когато искащите нов вот надхвърлиха дела на привържениците на тогавашния кабинет. Не без значение е също така фактът, че в момента всеки трети българин предпочита смяна на някои министри в рамките на кабинета, а други 23 на сто са за ново правителство в рамките на сегашния парламент, коментират от АФИС. Така от агенцията стигат до извода, че доверието във властта отново започва да се разклаща и идеята за нови избори набира скорост. Според АФИС в цялата тази пъстра картина от вътрешни и външни фактори не трябва да пропускаме следното. Към момента конфликтът между премиера Борисов и президента Радев се изостря. Одобрението обаче е в полза на държавния глава, който е един от най-рейтинговите политици през последните години. Може би премиерът търси конфликта, за да почерпи от президентската харизма и да компенсира загубата на доверие и одобрение напоследък.", "date": "2018.02.20", "title": "Народът иска избори! ПатрЕотите сринали два пъти рейтинга още преди разпада Симеонов-Каракачанов!"}
{"url": "http://www.bnews.bg/article/237314-70_ot_balgarite_zhiveyat_pod_dopustimiya_minimum_bednotiyata_i_tsenite_rastat_patreotite_ne_svarshiha_nishto_za_naroda_van_ot_vlastta", "text": "В студиото на „Денят започва“ икономистът от КНСБ Любослав Костов коментира изнесените наскоро данни, че за нормален живот на човек от четиричленно домакинство са необходими 581,31 лв. Той заяви, че 71% от българите получават под жизнения минимум, ако се гледат реалните статистики. Изследването за издръжката на живота е регулярно и е притеснително изменението спрямо цените спрямо основните хранителни стоки или харчовете за транспорт, заяви Любослав Костов от КНСБ. Нетното изражение на средната работна заплата в страната е около 880 лв., допълни той. За една година животът е поскъпнал между 5 и 7%, а средната работна заплата - с 12%. Цените на стоките обаче са нараснали повече и това засилва неравенство между отделните социални групи. \"Според нашите изследвания 27% от работещите домакинствата получават доходи, по-ниски от линията на бедността, която в момента е 314 лв, а останалите 45% получават доходи между линията на бедността и минималната издръжка. Като ги съберем, 71% от населението получава под жизнения минимум, за което ние алармираме всяко тримесечие\", посочи икономистът. \r\nТой отбеляза, че макар че има икономически подем, мнозинството от българите не могат да го усетят, защото икономическото неравенство продължава да се увеличава. \"За едно четиричленно семейство в София са нужни малко над три хиляди лева. В момента средната заплата в София е около 1100 лв. след данъците\", заяви Костов. Той заяви, че медианната работна заплата, която най-често се повтаря от един човек, „най-масовата“, е с около 20% под средната работна заплата. Костов допълни, че средната работна заплата изкуствено се завишава от отраслите в големите градове, където се получават много високи работни заплати, като IT сектора. Малко са семействата, особено в провинцията, които успяват да достигнат от нужния доход от 2325 лв., който според КНСБ е нужен за издръжката на четири... 64% от всички депозити в банките са до 1000 лв. и те намаляват със 7%, заяви Костов. В същото време депозитите над сто хиляди лева нарастват, а 70% от българите нямат каквито и да е депозити в банки. Той допълни, че трудът в България не се оценява от работодателите, тъй като на един изработен лев, работниците получават около 25 стотинки, докато в Западна Европа на едно изработено евро, работникът получава около 50 евро цента.", "date": "2018.02.20", "title": "70% от българите живеят под допустимия минимум! Беднотията и цените растат… ПатрЕотите не свършиха нищо за народа – вън от властта! "}
{"url": "http://www.bnews.bg/article/237316-vss_izbira_nov_shef_na_sgs", "text": "Висшият съдебен съвет (ВСС) избира нов председател на Софийския градски съд (СГС). Кандидатите са Светлин Михайлов и Евгени Георгиев, които са се самопредложили. И двамата гледат граждански дела. Днес предстои да бъдат изслушани от членовете на ВСС. Съдийската колегия в съвета трябва да даде поне 8 от 14-те си гласа за един от кандидатите, иначе процедурата ще започне от начало. На 12 февруари Общото събрание на СГС изслуша кандидатите и при проведеното тайно гласуване 44 съдии подкрепиха Евгени Георгиев, 25 дадоха своя глас за Светлин Михайлов, 13 съдии не подкрепиха никой от двамата, а 6 гласуваха и за двамата кандидати. Светлин Михайлов вече е оглавявал СГС в периода 2004 – 2009 г. В този съд се гледат делата срещу министри, депутати, магистрати. Важно е делата да се разпределят безпристрастно и да не се злоупотребява с разрешителни за сересета.", "date": "2018.02.20", "title": "ВСС избира нов шеф на СГС"}
{"url": "http://www.bnews.bg/article/237315-gotvete_se_vremeto_pravi_ryazak_zavoy_zima_e", "text": "През целия период от вторник до неделя, 25 февруари ще бъде облачно със слаби превалявания от дъжд и мокър сняг на места. В неделя след обяд и в понеделник преди обяд е възможно краткотрайно разкъсване на облачността. Ще духа слаб до умерен вятър изток. От вторник до събота се очаква слабо затопляне. Минималните температури ще бъдат между минус 1° и 2°. Максималните температури във вторник ще бъдат между 2° и 5° и ще се повишат в петък и събота до 5° – 8°. В неделя се очаква захлаждане с минимални температури между минус 7° и минус 4° и максимални температури между минус 1° и 2°. През последните 3 дни от месеца ще е студено и снеговалежно. В понеделник дори максималните температури ще са под нулата. В понеделник минималните температури ще бъдат между минус 5° и минус 2°, максималните температури ще бъдат между 1° и 4°.", "date": "2018.02.20", "title": "Гответе се! Времето прави рязък завой… зима е! "}
