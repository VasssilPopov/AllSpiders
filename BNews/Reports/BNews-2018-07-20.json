{"url": "http://www.bnews.bg/article/245583-zabite_na_ani_salich_opadaha_ot_trevogi_i_samota_sled_razvoda", "text": "\n Ани Салич е напълно изтормозена от драмите в семейството си и изглежда все по-изморена и съсипана, откакто живее без съпруга си Бранко Салич. Тв звездата е повехнала и е напълняла още повече от стреса, на който е подложена като работеща майка, грижеща се сама за две деца. В това се увери фотограф на в-к „Ретро“, който я засече в центъра на София преди дни. \r\n\r\n Извън ефир Ани бе почти неузнаваема и усмивката й не може да бъде видяна на лицето й, дори когато е обградена от хлапетата.Според нейни близки тя се измъчва, че не е успяла да запази брака си. Това се е отразило и на здравето й – докарала си е сериозни проблеми със зъбите например и през ден тича до зъболекаря. Правят й сложни операции и заменят нейните зъби с импланти, защото падали. \r\n\r\n Салич опитала да започне и нови връзки с мъже, но не успява да намери заместник на сърбина. Тя се притеснявала, че скоро и децата й щели да отхвръкнат от семейното гнездо и ще остане съвсем сама. Синът й Лазар шофира колата, замествайки татко си. Хана пък е достигнала майка си по ръст и вече е висока и красива девойка със свои интереси и задачи. \r\n \n\t\t\t\t\t\t", "date": "2018.07.20", "title": "Зъбите на Ани Салич опадаха от тревоги и самота след развода"}
{"url": "http://www.bnews.bg/article/245582-mira_dobreva_zakasa_s_parite_gotova_e_na_vsichko_da_izkara_nyakoy_lev", "text": "\n Тв водещата Мира Добрева го закъса с парите и се включи в телевизионна реклама, за да изкара някой лев. Така суетната блондинка блесна на екрана, хвалейки предимствата на лекарство за разширени вени. Макар че лапна няколко хиляди за бабешкото лекарство, телевизионерката си навлече подигравките на колегите си, писа „Таблоид“. \r\n\r\n Хвалейки предимствата на препарата и обяснявайки подробности за стави и натежали крака, съпругата на Жоро Торнев събра бъзиците на колегите й, че вече явно вече е минала в категорията на застаряващите дами. Това наранило егото на водещата, която откак навърши 45, се подлага на всякакви разкрасителни и подмладяващи процедури. \r\n\r\n Прозорливи нейни колежки обаче веднага се присетиха, че откакто Добрева все кани столетнички в предаването си „Отблизо с Мира”, явно вече е заживяла с техните проблеми.  \r\n \n\t\t\t\t\t\t", "date": "2018.07.20", "title": "Мира Добрева закъса с парите, готова е на всичко да изкара някой лев"}
{"url": "http://www.bnews.bg/article/245589-tereza_mey_iska_nova_sdelka_ot_es_za_irlandskata_granitsa", "text": "\n Британската министър-председателка Тереза Мей призова днес Европейския съюз за ново споразумение, за да се предотврати \"твърда\" граница в Северна Ирландия, и поиска Брюксел бързо да отговори на нейния план с цел да се избегне предполагащ вредни последици брекзит без сделка, предаде Ройтерс. \r\n\r\n Мей каза в реч пред политици и бизнес лидери в Белфаст, че евентуална \"твърда\" граница между Северна Ирландия и Ирландия, след като Великобритания напусне ЕС, ще бъде \"почти немислима\", но отхвърли сегашния план на Брюксел като \"неприложим\". \r\n\r\n Тя заяви, че ЕС трябва да се обвърже с нейния план за брекзит, представен по-рано този месец, който предлага да се договорят възможно най-близки връзки за търговията със стоки, за да се защити бизнеса и да се изпълни ангажимент за избягване на необходимостта от инфраструктура на границата. \r\n\r\n По думите й \"сега остава ЕС да отговори. Не просто да разчита на предишни позиции, които вече са се доказали като неприложими, а да развие своята позиция.\" \r\n\r\n Мей пристигна на посещение в Северна Ирландия, за да се запознае отблизо с положението на проблематичната граница между британския район и членуващата в ЕС Ирландия. \r\n \n\t\t\t\t\t\t", "date": "2018.07.20", "title": "Тереза Мей иска нова сделка от ЕС за ирландската граница"}
{"url": "http://www.bnews.bg/article/245580-dayana_handzhieva_malchi_za_niki_iliev", "text": "\n Даяна Ханджиева е най-младата звезда на българския екран. Името й нашумя с ролята й на младата и красива лекарка Катерина от “Скъпи наследници”. По-любопитното обаче е, че тя е свързвана с Ники Илиев, който е режисьор на сериала. Именно тя е посочвана като причината той да се разведе със Саня Борисова. Двамата се срещат на снимачната площадка, където прехвърчат искрите на любовта. По-късно обаче, когато краят на отношенията между Илиев и съпругата му е сложен, той се отдава на тази връзка. И до днес, Даяна и Ники мълчат по въпросa. Младата актриса обаче е категорична, че трябва да се впуснеш смело в магията, наречена любов. “Най-важното нещо в любовта е да я има. И да не се страхуваш от нея. Да не я планираш. Просто да я оставиш да бъде”, казва Ханджиева в интервю пред сп. GRAZIA. Тя разкрива и какъв е идеалът й за мъж. Преди време сподели, че обожава мъже със светли очи, докато днес търси и още нещо. “Ще съм особено впечатлена, ако е Мъж. И не говорим за пол. Наблюдава се една тенденция жените да се държат като мъже, което кара мъжете да абдикират от “поста” си. Спират да са джентълмени, спират да се грижат за жената, спират да се доказват. Ще се впечатля, когато видя мъж, който не е спрял,” казва Даяна пред изданието. \r\n  \r\n \n\t\t\t\t\t\t", "date": "2018.07.20", "title": "Даяна Ханджиева мълчи за Ники Илиев"}
{"url": "http://www.bnews.bg/article/245579-yulian_vergov_svali_pantalonite", "text": "\n Папарашка снимка, на която актьорът Юлиан Вергов е събул панталоните си, направо подлуди почитателките му във Фейсбук. Фотото е заснето по време на снимките на сериала Откраднат живот от режсьора Павел Веснаков, на когото десетки фенки започнаха да благодарят горещо. Припомняме, че Вергов отново снима в лекарския филм, след като в предишния сезон неговият герой доцент Банков отсъстваше. \"Благодаря на Павел Веснаков!Ще го черпя за тази снимка!Да живеят режисьорите!А Вие сте просто в перфектна форма на правилното място!“, споделя Галя Цветанова. По-разгорещени зрителки обаче дори предлагат да помогнат за пълното разсъбличане на актьора, който приема всички закачки с широка усмивка и не спира да благодари на фенките за хубавите думи. Всички дами споделят още, че с нетърпение чакат продължението на „Откраднат живот“ през есента, а очевидно един от главните герои знае как да поддържа любопитството им. \r\nСнимката вижте  \r\n  \r\n \n\t\t\t\t\t\t", "date": "2018.07.20", "title": "Юлиан Вергов свали панталоните "}
{"url": "http://www.bnews.bg/article/245591-evtanaziyata_v_strandzhansko_mozhe_i_da_prodalzhi_obzor", "text": "\n До края на деня се очаква да стане ясно дали евтаназията на животните заболели или имали контакт с чума в Странджанско ще продължи. Това ще бъде решено на заседание на кризисния щаб. \r\n\r\n Днес напрежението в засегнатите от заразата райони отново се повиши. Протестиращи не допуснаха ветеринарите да вземат повторна проба от стадото в Болярово. Кризата със заразата влезе и в пленарната зала, където депутатите изслушаха двамата министри – на земеделието и на вътрешните работи. \r\n\r\n Две са стадата, които все още не са евтаназирани. \r\n\r\n В с. Болярово беше констатирано наличието на болестта, но стопаните на стадото не вярват в резултатите. От сутринта семейството има подкрепата на протестиращите, които бранеха стадото на баба Дора в село Шарково. \r\n\r\n Хората не вярват в автентичността на първите взети проби. В подкрепа на думите им показаха на екипа ни протокол от тях – в документа са отбелязани тестове на кози, каквито тя не отглежда в стопанството. \r\n\r\n В документа липсва и регистрационният номер на стопанството. Според БАБХ болестта е донесена от Крайново, където е избито стадото на роднина на семейството. Днес там изплащаха обезщетенията на стопаните с умъртвени животни. \r\n\r\n Всеки автомобил в зоната на установена зараза преминаваше дезинфекция при напускане на населеното място. \r\n\r\n Междувременно министрите признаха за пореден път, че са допуснали грешка в комуникацията в началото на кризата с чумата, но Валентин Радев и Румен Порожанов бяха категорични, че предприетите след това мерки са били правилни. \r\n\r\n Според ДПС между официалните регистри за животните в района и евтаназираните до момента се губели 100 овце, които биха могли да са изнесени в багажници на автомобили. \r\n\r\n След изслушването в парламента членовете на оперативния щаб отново се събраха, за да решат какви ще са следващите им действия след като заповедта за евтаназиране на животните в Шарково беше спряна за два дни \r\n \n\t\t\t\t\t\t", "date": "2018.07.20", "title": "Евтаназията в Странджанско може и да продължи (ОБЗОР)"}
{"url": "http://www.bnews.bg/article/245592-arestuvaha_politsai_za_nezakonna_targoviya_s_koli", "text": "\n Мащабна акция в Пътна полиция - Габрово. Задържани са полицаи, заподозрени за незаконна търговия с автомобили. Според непотвърдена официално информация единият от арестуваните е началник-група.Претърсвания и изземвания се извършват не само в пътната служба, но и на адреси извън Габрово. По неофициална информация има задържани двама служители в сектора, като единият е на висш пост и е бил началник преди години не само в КАТ. \r\n\r\n Източници на NOVA от разследващите обясниха, че заподозрените за незаконна търговия с автомобили и пренабиване на номера са наблюдавани дълго време. \r\n\r\n Все още няма официална информация нито от МВР, нито от прокуратурата за случващото се в Пътна полиция - Габрово. \r\n \n\t\t\t\t\t\t", "date": "2018.07.20", "title": "Арестуваха полицаи за незаконна търговия с коли"}
{"url": "http://www.bnews.bg/article/245593-tramp_zaplashi_s_mita_tseliya_vnos_ot_kitay", "text": "\n Президентът на САЩ Доналд Тръмп заяви, че е готов да наложи мита върху целия внос от Китай. \r\n\r\n \"Готов съм да отида до 500\", заяви Тръмп в интервю за CNBC. \r\n\r\n \"Не го правя заради политиката, правя го, защото това е правилното за страната\", посочи Тръмп и допълни: \"Твърде дълго Китай ни ограбва\". \r\n\r\n \"500\" се отнася за стойността на всички стоки внос от Китай през 2017 година - 505.5 милиарда долара. За същия период САЩ е внесъл в Китай 129.9 милиарда долара, пише money.bg. \r\n\r\n Припомняме, в зараждащата се търговска война между двете страни, САЩ вече наложи мита върху китайски продукти за едва 34 милиарда долара - сума, на която Пекин отговори моментално. \r\nАко се стигне до налагането на мита върху всички продукти, Китай няма да успее да отговори по същия начин заради по-малкия си износ в САЩ. \r\n\r\n Тръмп заяви още пред CNBC, че Китай \"се възползва\" от САЩ на редица фронтове, включително търговията и паричната политика. По думите му той не е въвел митата \"с лошо\". \r\n\r\n \"Не искам да са изплашени. Наистина харесвам президентът Си много, но това бе много нечестно\", допълни Тръмп. \r\n\r\n По-рано днес Тръмп писа и в любимата си социална мрежа Twitter. В туитите си той нападна Китай и ЕС, че изкуствено държат курса на валутите си ниско, така че да получат предимства в търговията. В същото време САЩ вдигали лихвените си проценти и доларът ставал все по-силен с всеки ден. \r\n\r\n \"Това отнема нашата конкурентоспособност\", категоричен е Тръмп. \r\n \n\t\t\t\t\t\t", "date": "2018.07.20", "title": "Тръмп заплаши с мита целия внос от Китай"}
{"url": "http://www.bnews.bg/article/245590-11_dni_koledna_vakantsiya_se_predvizhda_za_idnata_uchebna_godina", "text": "\n От Министерството на образованието и науката (МОН) предлагат за обществено обсъждане в едномесечен срок графика на учебното време и ваканциите, съобщиха от МОН. \r\n\r\n Четири са предвидените ваканции през следващата учебна година. Те се предлагат с графика за почивните дни. \r\n\r\n Първата ваканция ще е от 1 до 4 ноември 2018 г. включително. По Коледа учениците ще почиват общо 11 дни - от 22 декември 2018 г. до 1 януари 2019 г. включително. \r\n\r\n Междусрочната ваканция ще е от 2 до 5 февруари 2019 г. Вторият срок трябва да започне на 6 февруари. През пролетта учениците от I до XI клас ще почиват от 30 март до 7 април 2019 г. включително. За дванадесетокласниците пролетната ваканция е от 5 до 7 април. \r\n\r\n От ведомството публикуват и датите за провеждане на държавните зрелостни изпити, националното външно оценяване и изпитите за придобиване на професионална квалификация. Проекто-графикът е за следващата учебна година. \r\n\r\n С графика за провеждане на изпитите се предлага матурите да останат на същите дати - първата по български език и литература от майската сесия да се проведе на 21 май 2019 г., а втората по предмет по избор - на 23 май 2019 г. \r\n\r\n Държавните зрелостни изпити по желание да се проведат между 28 май - 31 май 2019 г., предвижда проектът. \r\n\r\n Предлага се в сесията август - септември 2019 г. изпитът по български език и литература да е на 28 август 2019 г. Вторият задължителен изпит - на 29 август, а изпитите по желание - в периода 30 август - 04 септември 2019 г. \r\n\r\n Учебната 2018/2019 г. е първата година, в която по учебен план седмокласниците ще учат 36 учебни седмици, т.е. за тях учебните занятия ще приключат на 28 юни. \r\n\r\n От образователното ведомство уточняват, че датите на националните външни оценявания (НВО) се определят ежегодно и за следващата проектът предвижда изпитът по български език да е на 17 юни 2019 г., а по математика - на 19 юни 2019 г. \r\n\r\n Подаването на документите за участие в приема за гимназиите ще е от 3 до 5 юли 2019 г. \r\n\r\n Резултатите от първото класиране на седмокласниците трябва бъдат обявени до 11 юли 2019 г., а от второто класиране - до 18 юли. Обявяването на незаетите места след втори етап на класиране ще бъде на 23 юли. \r\n\r\n Според проектографика, външните оценявания за четвъртокласниците ще са на 9 май 2019 г. - изпитът по \"Човекът и обществото\". \r\n\r\n На следващия ден - 10 май по \"Човекът и природата\". Проверката на знанията по български език и литература е предвидена за 14 май, а по математика - за 16 май 2019 г. \r\n\r\n Оценяването на дигиталните компетентности на учениците от X клас се предвижда за периода 10-14 юни 2019 г. \r\n\r\n Държавните изпити по теория на професията и специалността за придобиване степен на професионална квалификация се провеждат на три сесии. Първата сесия е през януари. Втората - юни-юли и третата - септември. Те са в зависимост от това, кога желаещите са придобили право да ги положат. \r\n \n\t\t\t\t\t\t", "date": "2018.07.20", "title": "11 дни Коледна ваканция се предвижда за идната учебна година"}
{"url": "http://www.bnews.bg/article/245594-granichari_zadarzhaha_7_migranti_i_kanaldzhiya_kray_tran", "text": "\n Граничари от Трън задържаха след преследване каналджия и седем чужденци. Каналджията имал ескорт от лека кола \"Ауди\", чийто шофьор се опитал да избута от пътя преследвалата го патрулка, съобщиха от МВР. \r\n\r\n Инцидентът е станал в четвъртък след 20.30 ч. Граничен автопатрул от Трън забелязал лек автомобил \"Ауди\" и джип \"Гранд Чероки\", движещи се един след друг към българо-сръбската граница. Двете коли не спрели на подадените звукови и светлинни сигнали. \r\n\r\n След като полицаите тръгнали след тях, на пътя между махала Русимовци и разклона за село Декьовци леката кола пропуснала отпред джипа. \r\n\r\n По-късно станало ясно, че нелегалните мигранти са натоварени в джипа и така му е дадена възможност да се измъкне от преследването. По време на гонката шофьорът на лекия автомобил опитал да избута от пътя граничните полицаи. Той блъснал отдясно служебния автомобил. \r\n\r\n Въпреки застрашаването на живота на граничарите, колата им успяла да настигне джипа в землището на село Горочевци. \r\n\r\n След кратко преследване и предупредителни изстрели във въздуха граничните полицаи задържали шофьора - 45-годишен, криминално проявен от София. Той направил опит да избяга. При проверката в джипа са открити седем чужденци. По първоначални данни иракчани. \r\n\r\n Разследването на случая продължава. Уведомена е прокуратурата. \r\n \n\t\t\t\t\t\t", "date": "2018.07.20", "title": "Граничари задържаха 7 мигранти и каналджия край Трън "}
{"url": "http://www.bnews.bg/article/245568-moralnite_gospodari_sestrata_na_vladi_vasilev_lezhala_v_zatvora_za_svodnichestvo", "text": "\n Репортерът на „Господари на ефира“ Влади Василев показа за първи път сестра си Соня, която нашумя скандално през 2014 г. \r\n\r\n Тогава младата дама, която точно бе завършила Класическата гимназия, бе арестувана и лежа за кратко в панделата, обвинена, че се занимава със сводническа дейност,  писа „Таблоид“. \r\n\r\n Соня се изявяваше като пи ар на еротичен балет. Тя организирала различни конкурси за красота като конкурса „Мис Секси дупе”, ревюта на еротично бельо в дискотеки по морето и София. През лятото на 2014-а обаче сестрата на Влади Василев бе задържана за търговия с плът. \r\n\r\n Според МВР тя използвала връзките си в артистичните среди, за да набавя момичета моделки и танцьорки. Цената им била от 600 до 1000 лв. Соня бе задържана за 24 часа, а после бе пусната с мярка за неотклонение „парична гаранция”. Така и не стана ясно какво стана впоследствие, но след скандала хубавицата прекрати публичните си изяви. \r\n\r\n Днес тя вече е брюнетка и явно се надява лошото да е зад гърба й, след като реши да се появи отново пред камера. Влади Василев пък призна, че сестра му е много важен човек в живота му. Двамата приготвиха торта, наречена на наградата на „Господари на ефира” - „Бяла лястовица“. \r\n \n\t\t\t\t\t\t", "date": "2018.07.20", "title": "\"Моралните\" Господари: Сестрата на Влади Василев лежала в затвора за сводничество "}
{"url": "http://www.bnews.bg/article/245581-za_izminalata_godina_po_malko_trudovi_zlopoluki_v_stroitelstvoto", "text": "\n Трудовите злополуки в сектор \"Строителство\" са намалели, независимо ръста на строителните обеми, регистрирани в НОИ. По-малко злополуки са отчетени през първото полугодие на 2018 г. \r\n\r\n От Инспекцията по труда информират, че и случаите на работа без сключен ттрудов договор намаляват. \"Строителство\" все пак остава сред най-рисковите сектори. \r\n\r\n През първите 6 месеца на годината Инспекторатът е извършил общо 2840  проверки в строителството при 2400 за същия период през 2017 г. Това представлява а 18% ръст на проверките. Проверките в сектор \"Строителство\" са 13% от всички проведени проверки от трудовата инспекция. \r\n\r\n За периода има общо 63 трудови злополуки, три от тях са завършили със смърт. През 2017 г. те са били 76, от които с фатален край са били 6. Работа без трудов договор е установена 323 случая при 381 за периода година по-рано. Намаляват и обектите, работните места, работното оборудване и др., които пряко са застрашавали живота и здравето на работещите - 88 спрямо първото шестмесечие на 2017 г., когато са били 120. \r\n\r\n Увеличава се броят на нарушенията относно обезопасяването на оборудването за работа. \r\n\r\n 2027 са установените нарушения по безопасността на оборудването от 11 711 общо, докато година по-рано броят им е бил 1822 от 13 103. Всички нарушения, които са установени в сектора са общо 13 982, от тях 9023 са свързани с безопасността и здравето при работа, а 4950 са в областта на трудовите правоотношения - възникването, изпълнението и прекратяването им, заплащането на труда, работното време и др. \r\n\r\n На практика всеки пети издаден от контролните органи на Агенцията акт е бил за нарушение на строителен обект. 50% от всички издадени актове от Агенцията за нарушения на здравословните и безопасни условия на труд актовете са в строителството - 510. \r\n\r\n Най-честите проблеми са при обезопасяването на работа на височина както и необезобясяването на шахти, асансьори и др. Не се обезопасяват и временните ел. инсталации. Падането от височина и удар от електрически ток са едни от най-честите причини за трудови злополуки, довели до смърт на пострадалите работници. \r\n \n\t\t\t\t\t\t", "date": "2018.07.20", "title": "ЗА ИЗМИНАЛАТА ГОДИНА: По-малко трудови злополуки в строителството "}
{"url": "http://www.bnews.bg/article/245586-barekov_patreotichno_e_da_se_obeshtava_no_oshte_po_choveshko_e_da_ne_se_izpalnyava", "text": "\n Днес във Фейсбук попаднахме на коментар на евродепутата Николай Бареков по повод неизпълнените обещания на патрЕотите. Вижте какво написа Бареков в личният си профил в социалната мрежа! \r\n\r\n \r\n\r\n Да припомня какво обещаха и какво изпълниха нашите “приятели” ПатрЕотите. \r\n\r\n 2014-2015 година :  \r\n1. Справяне с циганската престъпност \r\n2. 300 лева пенсии (2013 Атака обеща и по 500) \r\n3. Решаване на проблема с ТЕЛК \r\n\r\n Какво изпълниха след 4 години почти на власт: \r\n\r\n 1. Опростиха 60 милиона на олигарха Домусчиев (за тези пари можеха да купят по един айфон за всеки ученик) \r\n2. Наградиха олигарха Динев с орден “Стара планина” \r\n3. Ликвидираха малките търговци на горива в полза на монополиста Лукойл \r\n\r\n Както виждате, бяха избрани от бедните, за да слугуват после на най-богатите. Патреотично, нали? Както казва един от тях, Патреотично е да се обещава, но още по-човешко е да не се изпълнява. Влезте им в положението и те са хора, българи, и те любовници, султанки и къщи за милиони в чужбина хранят. А и да слугуваш на олигархията е в патреотичната им кръв. Те няма да я пролеят за Родината, но народът и Родината ще пролеят сълзите си заради тях. \r\n \n\t\t\t\t\t\t", "date": "2018.07.20", "title": "БАРЕКОВ: Патреотично е да се обещава, но още по-човешко е да не се изпълнява"}
{"url": "http://www.bnews.bg/article/245576-kim_kardashiyan_zaraboti_5_mln_dolara_za_5_minuti", "text": "\n Риалити звездата Ким Кардашиян е заработила 5 милиона долара само за 5 минути при продажбата на новите си парфюми от бранда ѝ KKW Beauty, съобщава сайтът за знаменити TMZ, цитиран от БТА. \r\n\r\n В козметичната серия на звездата са включени три аромата - кимоджи череша, кимоджи праскова и кимоджи вайбс. Кардашиян не вложи нито един долар за реклама на парфюмите, но те предизвикаха невиждано търсене сред нейните фенки. Всяко шишенце струва по 45 долара и те се харчат като топъл хляб за отрицателно време. \r\n\r\n В качеството на единствен маркетинг Ким изпратила няколко артикула от новата серия на своите сестри и на видни холивудски знаменитости, които публикуваха подаръците си в Инстаграм. \r\n\r\n Брандът KKW Beauty беше основан от Ким Кардашиян-Уест през месец юни 2017 година. Продуктите от първата ѝ козметика в серията бяха продадени за един ден след пускането им за 14 милиона долара. \r\n \n\t\t\t\t\t\t", "date": "2018.07.20", "title": "Ким Кардашиян  заработи 5 млн. долара за 5 минути"}
{"url": "http://www.bnews.bg/article/245588-14_raneni_v_germaniya_pri_napadenie_s_nozh_v_avtobus", "text": "\n 14 души са ранени при нападение с нож в автобус в град Любек, Германия. \r\n\r\n Някои от пострадалите са със сериозни наранявания, съобщават местни медии, цитирани от BBC. \r\n\r\n Властите в северната германска провинция Шлезвиг-Холщайн са съобщили, че са предприели мащабна полицейска операция във връзка с нападението. \r\n\r\n Местна медия пише, че нападателят вече е задържан от полицаите. Тази информация не е потвърдена официално от властите. \r\n\r\n \"Понастоящем в Любек се провежда голяма полицейска операция. Ситуацията се преценява, ще дадем повече информация по-късно\", пише в изявлението на полицията. \r\n \n\t\t\t\t\t\t", "date": "2018.07.20", "title": "14 ранени в Германия при нападение с нож в автобус"}
{"url": "http://www.bnews.bg/article/245587-tramp_obvini_es_i_kitay_vav_valutna_manipulatsiya", "text": "\n Президентът Доналд Тръмп атакува Китай и Европейския съюз за запазването на техните валути изкуствено ниски с цел получаване на търговско предимство, докато отново разкритикува Федералния резерв за повишаване на лихвените проценти, съобщава БГНЕС. \r\n\r\n В Туитър Тръмп заяви: \"Китай, ЕС и други манипулират валутите си ... докато САЩ повишават ставките, без оглед на това, че доларът става по-силен и по-силен с всеки изминал ден. Това е \"отнемане на голямото ни конкурентно предимство\". \r\n\r\n След като нападна Фед в интервю, Тръмп отново разтревожи централната банка, казвайки: \"Сегашното затягане удря по всичко, което сме направили\". \r\n \n\t\t\t\t\t\t", "date": "2018.07.20", "title": "Тръмп обвини ЕС и Китай във валутна манипулация"}
{"url": "http://www.bnews.bg/article/245575-svetlana_gushterova_nyama_da_pere_bulchinskata_si_roklyata_zashtoto", "text": "\n Светлана Василева, която наскоро стана Гущерова споделя, че е суеверна, както и съпругът ѝ, и ще запази сватбената си рокля една година в гардероба, без да я дава на химическо чистене. \r\n\r\n Госпожа Гущерова разказа, че се е доверила на български дизайнер за най-вълнуващия ден в живота си. \"Не робувам на това да имам много скъпа рокля на много известен дизайнер. За мен не е важно колко струва нещо. Важното е да е красиво и да е това, което аз искам\", споделя Светлана пред Nova. \r\n\r\n \"Описах горе-долу каква да искам да бъде роклята - една, която става на две рокли и той точно за 2 часа ми прати скицата. През цялото време бях много спокойна, даже бих казала, че роклята я взех на деня\", разкрива Гущерова и допълни, че не е имала претенции към цветята и камъните, с които ще бъде украсен тоалета, защото има голямо доверие на дизайнера. \r\n\r\n Светлана разказа, че е оставила роклята за една година в гардероба и не я давала на химическо чистене, защото е много суеверна. Такъв бил и Християн. \"След една година бих си сложила бюстието или полата\", допълни Гущерова. \r\n \n\t\t\t\t\t\t", "date": "2018.07.20", "title": "Светлана Гущерова няма да пере булчинската си роклята, защото"}
{"url": "http://www.bnews.bg/article/245577-mayli_sayras_i_liam_hemsuart_pak_otmeniha_svatbata_si", "text": "\n Певицата Майли Сайръс и актьорът Лиъм Хемсуърт отмениха отново сватбата си, съобщи Контактмюзик, цитиран от БТА. \r\n\r\n Инициативата изглежда е на 25-годишната Майли Сайръс, която е осъзнала, че не е готова още да става майка. Това не се понравило на австралийския актьор. \r\n\r\n Връзката на Майли Сайръс, която стана известна като дете със сериала \"Хана Монтана\", и Лиъм Хемсуърт е от 2010 г. Те обявиха годежа си през 2012 г., но се разделиха през 2013 г. През 2015 г. подновиха връзката си и казаха, че отново са се сгодили. \r\n \n\t\t\t\t\t\t", "date": "2018.07.20", "title": " Майли Сайръс и Лиъм Хемсуърт пак отмениха сватбата си"}
{"url": "http://www.bnews.bg/article/245574-intsident_dva_avtomobila_udariha_ot_vlak_na_prelez_dnes", "text": "\nНовини от България и света, актуална информация 24 часа в денонощието\r\nДва автомобила удари от влак на прелез днес\r\nАвтор: news.bg\r\n20.07.2018 15:08:15 Региони Прегледи: 128 Коментари (0)\r\nДва автомобила удари от влак на прелез днес\r\nИзточник: БГНЕС\r\n\r\n 1  0\r\nВ рамките на по-малко от два часа са станали два инцидента на жп прелези, причинени от шофьори, които не спазват правилата в Закона за движение по пътищата, съобщават от НКЖИ.\r\n\r\nВ 10.58 ч. на прелез между гарите Калояново и Граф Игнатиево лек автомобил е бил ударен в задната му част от преминаващия пътнически влак, пътуващ по направление Карлово-Пловдив. Автомобилът е преминал през прелеза при спуснати бариери.\r\n\r\nПри инцидента няма пострадали. Автомобилът е избягал от местопроизшествието.\r\n\r\nВторият инцидент е от 12.30 ч. в междугарието Суворово-Девня. Отново автомобил е преминал през прелеза при редовно задействана звукова и светлинна сигнализация.\r\nАвтомобилът е ударен от преминаващия пътнически влак, пътуващ по направление Добрич-Варна. Няма пострадали.\r\n\r\nИнцидентът е довел обаче до спиране на движението на влаковете и пътните превозни средства в района на прелеза за час и половина.\r\n\r\nВъв връзка с инцидентите от днес, летния период и свързаната с това повишена интензивност на движението по пътищата, \"Национална компания \"Железопътна инфраструктура\" за пореден път призовава водачите на пътни превозни средства да бъдат внимателни, да спазват правилата за движение по пътищата.\r\n\r\nВсяко неспазване на Закона за движение по пътищата и преминаване при спуснати бариери или звукова и светлинна сигнализации, показващи приближаването на влак към прелеза, е риск за живота на водачите на превозните средства и техните спътници. Инциденти от този род нарушават графика за движение на влаковете, отнемат от личното време на пътниците, ползващи железопътен транспорт, и предизвикват значителни икономически загуби за НКЖИ и железопътните оператори. Неизмеримо по-важни от материалните щети са човешкият живот и здраве! \n\t\t\t\t\t\t", "date": "2018.07.20", "title": "ИНЦИДЕНТ! Два автомобила удариха от влак на прелез днес"}
{"url": "http://www.bnews.bg/article/245578-muslin_pregovarya_s_levski", "text": "\n Славолюб Муслин е разговарял с ръководството на \"Левски\", твърди сръбското издание \"Информър\". Според информацията, специалистът вече се е срещнал с членовете на управата на \"сините\". Очаква се да има развръзка в следващите няколко дни. \r\n\r\n \"Герена\" не е непозната територия за Славолюб Муслин. 65-годишният треньор бе начело на \"Левски\" през сезон 2002/03, когато тимът триумфира с титлата и купата на страната. В момента той е без отбор, а за последно води националния тим на Сърбия. Въпреки че класира \"плавите\" за Мондиала в Русия, миналия октомври той бе уволнен заради конфликт с управата на футболната федерация. \r\n\r\n \"Левски\" усилено търси заместник на Делио Роси. Италианецът си тръгна след срамното отпадане от \"Вадуц\" в първия предварителен кръг на Лига Европа \r\n \n\t\t\t\t\t\t", "date": "2018.07.20", "title": "Муслин преговаря с \"Левски\""}
{"url": "http://www.bnews.bg/article/245573-bivshata_na_niki_iliev_meri_obuvki_ot_razprodazhba", "text": "\n На лов за евтини обувки тръгна бившата съпруга на Ники Илиев–Саня Борисова. Блондинката кръстосва столичните бутици, но предпочита да пазарува обувки на разпродажба, или такива, които са в промоция. Саня, която в момента е разделена със съпруга си, избира с часове различни модели. Актрисата внимателно обходи столичен мол, преди да се спре на избран от нея комплект, пише „България днес”. \r\nСлед като премери внимателно чепиците, блондинката прецени дали са подходящи за нея, избра един чифт, плати го и доволна си тръгна от магазина. \r\n \n\t\t\t\t\t\t", "date": "2018.07.20", "title": "Бившата на Ники Илиев мери обувки от разпродажба "}
{"url": "http://www.bnews.bg/article/245566-yuksel_kadriev_zakasa_sas_seksa_herniya_i_nadnormeno_teglo_mu_prechat_v_legloto", "text": "\n Преди 5 години 45-годишният новинар бе налегнат от сериозни здравословни болежки, заради които се наложи да спре активния спорт. Това довело до драстично увеличение на килограмите му, с които Кадриев все по-трудно се справял. От 11 години Юксел страдал от тежка дискова херния, заради която три пъти ляга под ножа. Мъчителните болки в гърба и кръста обаче се отразявали зле на любовния му живот, писа „Таблоид“. \r\n\r\n През 2007 г. Кадриев получил тежка травма от претоварване с фитнес уреди, която предизвикала появата на дискова херния. Положението му било толкова сериозно, че цялата долна половина на тялото му била парализирана и лекарите били категорични, че оттам насетне проблемите с гръбначния стълб ще го съпътстват през целия му живот. \r\n\r\n Затова се налагало всяка година Кадриев да влиза в болница за две седмици приблизително по едно и също време, в края на зимния сезон. Болежките му се активирали от грип и силна простуда. Положението му било тежко, тъй като имал голяма срединна дискова херния, при която е налице силна болка в двата крака и  загуба на сетивност в определени области. Това наложило първата му спешна оперативна интервенция, която обаче предизвикала още две. \r\n\r\n В началото на 2012 г. новинарят бе опериран спешно във ВМА за втори път. В края на месеца обаче се наложило да бъде опериран за трети път, тъй като го покосил рецидив и Юксел се върнал обратно на операционната маса. При третата интервенция се наложило д-р Пранжев и д-р Хаджиангелов да му премахнат миниатюрна костичка от прешлените и да го изправят на крака. След всяка интервенция Кадриев имал лекарска забрана да шофира и да прави секс. Наложило се да спре и любимите си тренировки по карате киокушинтри пъти седмично в базата на „Левски Спартак”.  \r\n\r\n В началото на тази година хернията му пак се обадила. Водещият не можел да изпълнява задълженията си заради непрестанните болки в гърба, които изпитвал. Лошото време веднага повлиявало на състоянието му и той изпитвал дискомфорт. За да не излиза в отпуск, Юксел се запасил с цяла торба с лекарства, които да го върнат в строя. За жалост обаче, проблемът му бил хроничен и нелечим заради услoжненията, които получил преди години. \r\n \n\t\t\t\t\t\t", "date": "2018.07.20", "title": "Юксел Кадриев закъса със секса - херния и наднормено тегло му пречат в леглото"}
{"url": "http://www.bnews.bg/article/245572-nov_referendum_za_brekzit_na_horizonta_glasat_na_protivnitsite_za_izlizane_ot_es_vav_velikobritaniya_se_chuva_vse_po_silno", "text": "\n След референдума за излизането на Великобритания от Европейския съюз през юни 2016 година противниците на Брекзит упорито настояваха за второ допитване. Доскоро тази идея изобщо не беше на дневен ред, но на фона на все по-силната опозиция срещу кабинета на Мей провеждането на нов референдум вече не изглежда чак толкова невероятно, пише The Economist. \r\n\r\n \r\n\r\n Много от хората, които са против излизането от ЕС, са убедени, че в предизборната кампания за националното допитване са използвани фалшиви аргументи и е нарушено изборното законодателство. Щабът на поддръжниците на Брекзит беше официално глобен от Британската избирателна комисия с 61 000 паунда (малко над 68 000 евро) за това, че е превишил допустимите раЗходи по време на кампанията.    Други пък са на мнение, че гражданите трябва да имат възможността да одобрят или отхвърлят финалното споразумение, което ще бъде сключено с Брюксел и което може би няма да е толкова \"бляскаво\", колкото обещаваха привържениците на Брекзит преди референдума.    До този момент обаче правителството не изглеждаше склонно да подкрепи искането за провеждане на втори национален референдум. Първо, защото според социологическите проучвания нагласите на британците по отношение на излизането или оставането в Европейския съюз не са се променили кой знае колко за последните две години, и второ - евентуалното ново допитване ще бъде четвъртият национален вот за последните четири години.    \r\n\r\n Но в последните няколко седмици балансът на силите във Великобритания се промени, а постигането на консенсус по отношение на сделката за Брекзит изглежда все по-малко вероятно. Тереза Мей не може да договори нищо с Брюксел, без да получи одобрението на народните представители. Но имайки предвид острото противопоставяне от началото на лятото, британският парламент изглежда би бил против всяко възможно споразумение, пише изданието.    Опозицията в лицето на лейбъристите,, постави като условие шест \"теста\", които евентуалният договор с ЕС трябва да премине. Според експертите обаче те изглеждат непреодолими. В управляващата Консервативна партия също няма единодушие. Крайните привърженици на Брекзит в средите на \"торите\" настояват за втвърдяване на тона на преговорите с Общността. Стигна се дори до оставките на министъра за Брекзит Дейвид Дейвис и външния министър Борис Джонсън, които са отявлени привърженици на \"твърдото\" излизане от ЕС. Но сред консерваторите има и такива, които предпочитат запазване на досегашните търговски отношения с континента и като цяло по-сговорчив подход при изготвянето на сделката.    \r\n\r\n \r\n\r\n В крайна сметка, ако не се подпише никакво споразумение, на 29 март догодина Великобритания ще трябва да напусне ЕС без абсолютно никакви гаранции за бъдещето. При тази ситуация Уестминстър няма да има друг полезен ход, освен \"да върне топката\" в ръцете на избирателите. Един от начините да го направи е чрез организирането на втори референдум. Въпросът е дали Тереза Мей и нейните колеги са готови да поемат този риск, имайки предвид социологическите проучвания на общественото мнение, според които Лейбъристката партия има крехка преднина пред консевраторите. Освен това, независимо от изхода на вота, и двете партии са разделени на няколко лагера, всеки от които има различни възгледи за това как трябва да протече \"разводът\" с ЕС.    По-рано този месец народният представител на консерваторите Джъстин Грийнинг, която е и бивш министър от кабинета на Мей, предложи да се проведе допитване с три възможни отговора: 1) Оставане в Европейския съюз, 2) Напускане на ЕС при условията, договорени от правителството с Брюксел и 3) Излизане от ЕС без постигане на споразумение. По думите й това ще даде яснота за обществените нагласи.    Проблемът е, че референдум от този тип би създал и много усложнения. На първо място е позицията на народните представители, тъй като те ще трябва да одобрят провеждането на националното допитване, при положение че повечето от тях са против сделката, която ще трябва да бъде гласувана. Лейбъристите са категорични, че са против провеждането на референдум и че отговорността за решаването на казуса с Брекзит е изцяло в ръцете на парламента. От друга страна, заместник-председателят на лейбъристката партия Том Уотсън заяви, че да се отхвърля априори възможността за втори референдум, при условие че може да се стигне до ситуация, в която парламентът да не може да вземе решение, би било груба грешка.   Шотландските националисти и Либералните демократи не биха се противопоставили на провеждането на второ национално допитване, поне ако се изхожда от досегашните им позиции. А управляващите в лицето на Тереза Мей категорично отхвърлят подобна възможност. The Economist обаче припомня, че преди две години Мей отхвърляше и възможността за предсрочни избори, а такива все пак бяха проведени.   Другият сериозен проблем е времето, с което британските законодатели не разполагат. Подготовката на закона за предишния референдум отне седем месеца. Сега нещата могат да се случат и по-бързо, имайки предвид, че народните представители вече са минали по този път, но е почти сигурно, че ще трябва да поискат от Европейския съюз отлагане на крайния срок за постигането на споразумение.    \r\n\r\n \r\n\r\n Формулировката на въпроса и отговорите на референдума също ще предизвикат много сериозни дебати, смятат експертите, цитирани от The Economist. Британците никога не са участвали в допитване с повече от два отговора, каквото предлага Джъстин Грийнинг. В световен мащаб обаче такива случаи има. През 1931 година финландците гласуват за отмяната на сухия режим, като възможните отговори са три - да се премахне изцяло, да остане или да се отмени само за слабоалкохолните напитки. Отмяната печели със смазващо мнозинство. През 1977 година в Австралия е проведен референдум за избор на нов национален химн, в който са предложени четири варианта, а победата е за \"Advance Australia Fair\".    Проблемът при подобен тип избор е именно определянето на победителя. Един и същ изборен резултат може да доведе до различен изход, в зависимост от използвания алгоритъм. Един от вариантите e победата да отива за опцията, която е избрана като първо предпочитание от най-много избиратели. Другият е да се използва т. нар. система \"Кондорсе\", при която всеки вариант се противопоставя на другите два, а победителят се определя от трите \"сблъсъка\".    Политическите неизвестни също са сериозни, отбелязват анализаторите. Ако европейските политици са наясно, че във Великобритания предстои втори референдум, те няма да имат кой знае какъв стимул да предложат изгодно споразумение за Brexit. Нещо повече, те могат да сложат на масата възможно най-лошата сделка и да се надяват, че това ще накара британците да гласуват за оставане в Общността. Изключително голям риск би било и включването на опцията за отговор \"развод без споразумение\", защото това означава потенциален хаос във всички икономически сектори - от авиацията до третирането на ядрените отпадъци.    От една страна, с  наближаването на крайния срок за постигането на споразумение с ЕС, противниците на Brexit са все по-въодушевени от възможността за неговото анулиране посредством провеждането на ново допитване. От друга обаче, цената на едно подобно решение може да се окаже твърде висока - Великобритания да се раздели с Общността, без да постигне договорка за условията.  \r\n  \r\n \n\t\t\t\t\t\t", "date": "2018.07.20", "title": "НОВ РЕФЕРЕНДУМ ЗА БРЕКЗИТ НА ХОРИЗОНТА? Гласът на противниците за излизане от ЕС във Великобритания се чува все по-силно "}
{"url": "http://www.bnews.bg/article/245565-zapochva_obezzarazyavaneto_na_patishta_v_plovdivsko", "text": "\n Започва обеззаразяването на пътища в Пловдивска област с дезинфекционен препарат като превенция срещу разпространяването на чума по животните. Това реши областната управа, съобщава БГНЕС. \r\n\r\n Ще бъде дезинфекциран районът на магистрала \"Тракия\" при разклона Цалапица – Белозем и пътищата между Карлово и Калофер, Първомай – Поповица и Пловдив - Асеновград. \r\n\r\n Екипи на Агенция \"Пътна инфраструктура\", които разполагат със съответната техника, ще пръскат посочените места, както и по-големите паркинги в града под тепетата. \r\n\r\n На места започва и разяснителна кампания, която да обясни предприетите мерки за превенция. \r\n\r\n Полицейски екипи на входно-изходните артерии ще следят за незаконно транспортиране на животни. Инструктират се и ловните дружинки да вземат проби от дивите животни при отстрел.  \r\n \n\t\t\t\t\t\t", "date": "2018.07.20", "title": "Започва обеззаразяването на пътища в Пловдивско"}
{"url": "http://www.bnews.bg/article/245559-ofitsialno_parlamentat_izbra_noviya_upravitel_na_nzok_vizhte_koy_e_toy_snimka", "text": "\n Парламентът избра д-р Дечо Дечев за управител на НЗОК, предаде „Фокус“. „За“ кандидатурата му гласуваха 124 народни представители, „против“ – 0 и „въздържали се“ - 1 , с което д-р Дечев бе избран за управител с мандат до 12 март 2020 г. Съгласно процедурните правила за избор, кандидатурата му е приета след като за нея са гласували повече от половината от народните представители. \r\n\r\n Кандидатурата на д-р Дечев бе подкрепена от Комисията по здравеопазване в сряда. Изборът на нов управител на Касата се наложи, тъй като на 20 юни 2018 г. депутатите освободиха проф. Камен Плочев тази длъжност. \r\n\r\n След освобождаването на предишния управител, парламентарните групи имаха възможност да предлагат кандидати в срок до 3 юли 2018 г. В този срок постъпи само едно предложение от страна на ПГ на ГЕРБ и „Обединени патриоти“, които издигнаха кандидатурата на д-р Дечо Дечев. НЗОК остана без управител, след като на 20 юни 2018 г. парламентът освободи от длъжността управител проф.Камен Плочев. \r\n\r\n „За“ освобождаването му гласуваха 109 народни представители, „против“ - 72, „въздържал се“ - 30, с което проекторешението бе прието. Проф. Плочев бе избран за управител на НЗОК през юли 2017 г. Кандидатурата му беше предложена от ПГ на ГЕРБ и „Обединени патриоти“. През февруари 2018 година проф. Камен Плочев заяви, че му е била отправена заплаха да подаде оставка. „Кой ми е поставил заплахата и кой му е казал да ми я каже, позволете ми да го спестя“, коментира тогава проф. Плочев. \r\n\r\n Малко по-късно той излезе в болничен. В края на май 2018 г. проф. Плочев поиска да се оттегли от поста си, като се позова на член в Закона за здравето, според който ако три месеца не може да изпълнява задълженията си поради заболяване, може да подаде оставката си и да напусне. След това Надзорният съвет на Касата реши да изпрати писмото на Плочев до парламента и да остави на народните представители да решат дали той да бъде освободен. \r\n\r\n \r\n  \r\n \n\t\t\t\t\t\t", "date": "2018.07.20", "title": "ОФИЦИАЛНО! Парламентът избра новия управител на НЗОК! Вижте кой е той! (СНИМКА)"}
{"url": "http://www.bnews.bg/article/245554-sadyat_mazha_na_ivet_lalova_za_nezakonno_stroitelstvo", "text": "\n Съпругът на състезателката ни Ивет Лалова се оказа изправен пред съда. Симоне Колио, който толкова обича спринтьорката, че дава всичко за нея, се оказа осъден на една година условно, заради дома на мечтите им. \r\n\r\n Симоне, архитектът Еторе Фабиани и общинският служител Доменико Конти бяха обвинени, ме са построили изба от 226 кв. м. в къщата в Канталиче. Съдът е постановил, че тя не е част от проекта и реално трябва да бъде премахната, а имотът върнат в първоначалния му вид. Опитът на Симоне да се оправдае, че не е бил в страната по време на строежа и не е бил уведомен за промените, не промени позицията на съда. А наказанието е два пъти по-тежко отколкото обичайно се дава в тези случаи. \r\n\r\n Избата е част от дома на мечтите, който Ивет и Симоне създават за себе си. Двамата решават след сватбата да си построят сами свой дом. За целта купуват стара сграда в покрайнините на Риети /Каталиче/, събарят постройката и започват от нулата. По време на земетресенията в Италия двамата подслоняват в дома си десетки бедстващи, но дори това не променя позицията на съда. Това не е първият път, когато Колио е съден. През 2014 година върху него и негови съотборници от „Скуадра адзура”, с които през 2010 година станаха втори на европейското първенство на 4 по 100 метра, с рекордно време за Италия, падат сериозни обвинения за допинг. Мярката за Симоне е най-тежка–две години и три месеца лишаване от състезателни права за Колио. \r\nНо доказателствата се оказват недостатъчни и тримата са оправдани. На следващата година Олимпийския комитет иска наказание за 26 атлети заради неявяване на контролни тестове. По това време Колио вече е треньор на Ивет Лалова. До присъда не се стига, а наказанието отпада, тъй като разкриват, че е станала административна грешка и спортистите са оправдани, пише „168 часа”. \r\nСамият Симоне се посвещава на кариерата на Ивет Лалова, с която се познават от 2011 година и в която се влюбва лудо. А през 2013-а се женят. За него Ивет споделя, че той наистина е човекът, който помага да стане шампионка. \r\nОтидох в Италия заради него, а и за да сменя треньора си. Но буквално го пометох от мястото му на звезда.  Очаквах да се обърне срещу мен, да прояви ревност, но той ми каза: „Ще направя крачка назад и ти ще бъдеш моят приоритет. Защото те обичам толкова много, че твоят успех ще бъде мой успех”. Той спаси моята кариера”, добавя тя. \r\nИ в момента Ивет се готви активно. Тя държи да е на 100 % готова за участието си в европейското първенство в Берлин, което е нейната най-голяма цел за сезона. \r\n \n\t\t\t\t\t\t", "date": "2018.07.20", "title": "Съдят мъжа на Ивет Лалова за незаконно строителство "}
{"url": "http://www.bnews.bg/article/245560-zhivotinski_ad_i_vav_vratsa_sanitari_evtanizirat_praseta_ne_zaradi_zarazi_a_zaradi_nezakonna_targoviya", "text": "\n Труповете на 15 прасета се появиха в имот в бившия противочумен институт във Вараца, алармираха местни жители. Те са били умъртвени и захвърлени там от служители на областната дирекция по безопасност на храните. \r\n\r\n Оказа се обаче, че в случая не става въпрос за болни животни. Те са били евтанизирани от служителите, но заради незаконна търговия. 15-те прасета са били конфискувани, като по закон се умъртвяват и прибират на сигурно място до извозването им до екарисаж. \r\n\r\n Въпреки че не се касае за върлуваща опасна зараза, драмата с животните се оказа доста по-заплетена. Мястото, на което са оставени труповете, е със спорна собственост и за него претендират врачанско семейство и самата дирекция по безопасност на храните. \r\n \n\t\t\t\t\t\t", "date": "2018.07.20", "title": "ЖИВОТИНСКИ АД И ВЪВ ВРАЦА! Санитари евтанизират прасета  не заради зарази, а заради... незаконна търговия"}
{"url": "http://www.bnews.bg/article/245552-vnimanie_vulkanat_etna_se_probuzhda_video", "text": "\n Учени регистрираха нова сеизмична активност в района на вулкана Етна на о-в Сицилия, съобщи ТАСС. \r\n\r\n В нощта срещу сряда е имало 80 труса с ниска интензивност. Те са започнали в 23 ч. местно време и са продължили до сутринта. Епицентърът е бил на югозападния склон на вулкана Етна. Огнището на трусовете е било на дълбочина 7 км. \r\n\r\n Според специалистите на тази дълбочина е част от дъното на вулкана и е напълно възможно трусовете да бъдат свързани с възможно възобновяване на активността на Етна. \r\n\r\n Предишното изригване на вулкана Етна беше през март 2017 г. Тогава пострадаха 10 души, сред които бяха и сътрудници на снимачен екип на ВВС. \r\n\r\n \r\n\r\n   \r\n \n\t\t\t\t\t\t", "date": "2018.07.20", "title": "ВНИМАНИЕ! Вулканът Етна се пробужда! (ВИДЕО)"}
{"url": "http://www.bnews.bg/article/245562-v_pazardzhik_se_sluchva_neshto_strashno_hvanaha_babi_s_pushki_antiki_i_kontrabanda", "text": "\n Резултатите са от проведена вчера операция по противодействие на конвенционалната престъпност; задържани са четирима за незаконно притежаване на оръжие и боеприпаси и за предмети с културно-историческа стойност. В операцията са участвали екипи на ОДМВР-Пазарджик, районните управления в областта, както и служители на Зоналното жандармерийско управление в Пловдив. \r\n\r\n При проверки в жилищата на 62-годишна жителка от баташкото село Фотиново, 64-годишен от село Сестримо и 45-годишен  от съседното село Мененкьово са намерени две ловни пушки и 152 боеприпаса от различен вид и калибър, притежавани без необходимите разрешителни. При проведено претърсване в дома на 43-годишен от с. Црънча служители на сектор „Противодействие на икономическата престъпност“ открили освен гладкоцевна пушка и 98 патрона за нея, металдетектор и множество предмети с културно-историческа стойност -  накити, монети, метален кръст.  \r\n\r\n В рамките на полицейските действия от жилища, стопански постройки, гаражни помещения и автомобили са иззети общо 30 000 къса контрабандни цигари и 33.4 килограма сух нарязан тютюн. \r\n\r\n Спрямо петима мъже и четири жени са образувани полицейски производства или преписки. Това съобщиха от пресцентъра на МВР. \r\n\r\n При осъществения пътен контрол са засечени двама водачи, управлявали под въздействието на наркотици и един - под въздействието на алкохол. Двама са шофирали нерегистрирани по надлежния ред мотопед и лек автомобил. Акцията продължава и през днешния ден.   \r\n \n\t\t\t\t\t\t", "date": "2018.07.20", "title": "В ПАЗАРДЖИК СЕ СЛУЧВА НЕЩО СТРАШНО! Хванаха баби с пушки, антики и контрабанда "}
{"url": "http://www.bnews.bg/article/245527-dzhizasa_esmer_draskashe_po_kolizeuma_poeh_vinata_za_da_ne_ya_tiknat_v_zatvora", "text": "\n 3 години след като бе арестуван в Рим заради вандалска проява и публичния резил, на който бе подложен, Благой Георгиев изненадващо призна, че не той, а бившата му съпруга – рускинята Есмер Омерова, е надраскала името му на колона в Колизеума \r\n\r\n По време на участието си в кулинарното предаване „Черешката на тортата” Джизъса шашна зрителите с разкритието, че е поел вината вместо тогавашната му годеница. Тъй като бившата танцьорка не била от Европейския съюз, щяла да има доста сериозни проблеми с властите. От страх, че любимата му може дори да попадне зад решетките и да получи забрана да влиза в Европа, Джизъса предпочел да поеме вината, разказва „Уикенд“. \r\n\r\n Италианските издания „Рома капитале нюз” и „Кориере адриатико” гръмнаха с новината, че българският халф, който по това време играеше в руския шампионат по футбол е бил задържан от местните карабинери. Скандалът бързо придоби световен мащаб, а Благо отприщи вълна от гневни коментари в интернет. Бившият халф решил да посети Колизеума заедно с тогавашната си годеница и вече бивша жена. \r\n\r\n  По време на разходката им Есмер изчегъртала с монета инициалите му на една от колоните. Обикалящите района карабинери забелязали, че двойката се суети и веднага пристигнали. Джизъса признал, че се е опитал да дълбае по колоната. След проверка на самоличността му, Благо бе заведен в полицейския участък и му бе повдигнато обвинение за умишлено разрушаване на културно- историческа забележителност. \r\n\r\n  Този вид престъпление на Ботуша се третира по Наказателния кодекс, който предвижда глоба от 300 евро, а в някои случаи и затвор до една година. Благо отнесъл само парична глоба и съдебен акт. Само 9 месеца по-рано 42-годишен руснак бе пратен за 4 месеца зад решетките. Той отнесъл и глоба от 20 000 евро.  \r\n\r\n  2 г. и половина след скандал в Рим, приказката на мюсюлманката Есмер и фанатичния християнин Благо, приключи. Бившият национал великодушно остави на ревнивата красавица и сина им Елай цялото придобито по време на брака им имущество. А придобивките не бяха никак малки. Най-скъпата от тях бе луксозен ресторант на пъпа на Москва, оценяван за около $ 1 милион и клиника за естетична хирургия. След развода му с Есмер известният със слабите си ангели футболист отново се развихри. \r\n \n\t\t\t\t\t\t", "date": "2018.07.20", "title": "Джизъса: Есмер драскаше по Колизеума! Поех вината, за да не я тикнат в затвора"}
{"url": "http://www.bnews.bg/article/245561-sinat_na_parvanov_se_potroshi_s_motor_v_2_katastrofi_za_3_sedmitsi", "text": "\n По-малкият от двамата синове на Георги Първанов се разминал на косъм от смъртта заради страстта си към високите скорости. В рамките само на един месец Ивайло Първанов преживял две фатални падания от мощния си мотор. \r\n\r\n Наследникът на бившия президент признава, че въпреки злощастните случки не се отказва от возилото си на две колела, което нарича „моята любов“. Първото му падане било по-безобидно, като само загубил равновесие и паднал на асфалта. Сериозни щети нямало нито по тялото му, нито по мотора. Втория път обаче станал жертва на некадърен софийски шофьор, който излязъл от пряка на оживен столичен булевард, не се огледал и спрял по средата на пътя. Джигитът навлязъл изцяло в платното на Ивайло, който се оказал безпомощен и пожертвал себе си, вместо да удари автомобила на другия човек. \r\n\r\n „Нямаше накъде да бягам. Стиснах предната спирачка, изгубих контрол и паднах“, разказва младият бизнесмен на свой приятел, също запален моторист. Травмите този пъти били по-сериозни, но най го доядяло, че разбил скоростите, лостовете и спирачките на чисто новото си возило. \r\n\r\n Ужасени от преживяванията били най-вече майка му Зорка и съпругата му Росица, с която се венчаха точно преди 2 години. Снахата на Георги Първанов е родом от Враца, но още от студентка живеела в София. Завършила с отличие финанси в УНСС, както и европейски бизнес в престижен английски университет. Близки до семейството разкриват, че въпреки солидното образование не се месела в хотелиерския бизнес на мъжа си Ивайло, а към момента работела като високопоставен мениджър в Обединена българска банка, пише \"Ретро\" \r\n \n\t\t\t\t\t\t", "date": "2018.07.20", "title": "Синът на Първанов се потроши с мотор в 2 катастрофи за 3 седмици\r\n"}
{"url": "http://www.bnews.bg/article/245548-iliyan_tupalkata_i_konstantin_sa_v_tezhak_konflikt_a_byaha_kato_bratya", "text": "\n Фолкизпълнителите Илиян Тупалката и Константин са в тежък конфликт \r\n\r\n Доскорошните най-добри приятели не си говорят от известно време и избягват да се срещат на публични места. Драмата между двамата лъсна по време на промоцията на новата песен, която Илиян направи във вторник вечерта в столичната дискотека Eleven. Тупалката беше уважен от колеги и приятели, но сред тях не присъстваше Коцето. На челна линия беше колегата им Борис Дали, с когото оформиха преди време трио БИК и предизвикаха фурор с песните си. \r\n\r\n \"България Днес\" научи, че Константин категорично отказал да присъства на промоцията, тъй като се е провела в конкурентна дискотека. Илиян пък бил обиден, че приятелят му не го кани за участия в неговото заведение, както постоянно бил пренебрегван и Борката Дали. След няколко остри реплики и разочарования, че не си помагат професионално, разлъката настанала. \r\n\r\n  По време на промоцията си Илиян реши да се подиграе с Коцето, като му изпя песента си \"Честит рожден ден\". Преди дни Коцето навърши 42 г., но отбеляза личния си празник без Тупалката. \"Абе, да е жив и здрав\", махна с ръка Илиян и намекна, че не му се говори по тънката тема, за да не навлиза в брутални подробности. Борис Дали също бил разочарован от Константин, но предпочита да си мълчи, за да не създава допълнително напрежение. Интересен момент е, че на промоцията се появи неговият брат Велислав, който работи като озвучител на Константин. \r\n\r\n  Илиян и Коцето дълги години се държаха като братя, но вероятно битката за успехи и професионалната конкуренция са сред основните причини да настъпи раздор. Затова и очакванията са срещите между двамата да станат все по-епизодични от типа \"здравей-здрасти\". \r\n\r\n Поохладнели са отношенията и между Борис Дали и Коцето, като отново основна причина е, че Константин не кани близкия си приятел на участия в дискотеката си. \"Обичам Коцето като брат и затова кръстих малкия си син на него\", откровен бе преди време Борис Дали. \r\n\r\n  И други колеги на Коцето с половин уста са признавали, че очакват покани за участия от него, но той така и не ги офертира. Вместо това се въртят едни и същи имена, като дори има поп изпълнители като Гери-Никол, които пеят поне два пъти месечно. На Константин едва ли му пука от нападките, защото той се чувства добре в бизнеса, а и от времето на своите 42 години вече е свикнал по-лесно да приема драматургиите. \r\n\r\n Преди години Борис Дали, Илиян и Константин \"избиха рибата\" с трио БИК и песента им \"Палатка\", която ехтеше от почти всяка чалготека. Те направиха и втора песен - \"Гол\", чийто видеоклип пресъздаде сутринта след безпаметен ергенски купон. Във клипа тримата доста се забавляваха, а и самият снимачен процес се преминал в шеги и закачки. Месеци по-късно положението е далеч по-различно и напрежението може да се среже с нож. \r\n\r\n На бляскавото събитие във вторник не липсваха любопитни лица. Още с идването си вниманието към себе си приковаха силиконките Габриела Попова и Гергана Райчевска. Щедрите им деколтета не оставиха нито един мъж в нощното заведение несъпричастен към разпръснатия сексапил. Мадамите най-много се радваха на фолкизпълнителите и не спряха да ги гушкат. Не по-малко атрактивен беше и Илиян, който се беше издокарал с лъскави дрехи със златни нишки, а на врата си беше окичил няколко ката ланци. Изпълнителят беше приятно изненадан от свои почитателки, които му подариха два нестандартни букета - единият беше с люти чушки, а другият - във формата на обувка. \r\n\r\n \"Не сме приключили\" е новият проект на изпълнителя, а за рекордно кратко време песента вече има над 100 000 гледания в интернет. Режисьор и сценарист на видеоклипа е Людмил Иларионов-Люси, а очакванията са да има силен летен хит. \r\n \n\t\t\t\t\t\t", "date": "2018.07.20", "title": "Илиян Тупалката и Константин са в тежък конфликт, а бяха като братя"}
{"url": "http://www.bnews.bg/article/245564-reformata_v_telk_shte_oshteti_hilyadi_patsienti_sas_srochni_resheniya", "text": "\n Реформата в ТЕЛК ще ощети хиляди пациенти със срочни решения. Затова предупреждават неправителствени организации. \r\n\r\n Степента на увреждане в повечето случаи ще се определя само от водещото заболяване. \r\n\r\n Още от ученическите си години Снежана Шопова се бори с тежко очно заболяване. Зрението на едното око почти е загубено, на другото – силно намалено. \r\n\r\n Има проблеми с движението, прекарала е и микроинсулт. ТЕЛК-ът ѝ е за 93% увреждане. \r\n\r\n „Аз съм точно посредата. Не съм нито в инвалидна количка, не съм и от тези, които съвсем не виждат, все пак имам някакво зрение, но на мен ми е трудно за работа”, казва Снежанка Шопова. \r\n\r\n При новите правила обаче процентът може да бъде занижен. \r\n\r\n При определянето на ТЕЛК останалите заболявания ще оказват значение само, ако са тежки. И то само в случай че основното води до поне 80% увреждане. \r\n\r\n Данните на Съюза на слепите в България сочат, че засегнати от промените ще бъдат между 80 и 100 хил. души. \r\n \n\t\t\t\t\t\t", "date": "2018.07.20", "title": "Реформата в ТЕЛК ще ощети хиляди пациенти със срочни решения"}
{"url": "http://www.bnews.bg/article/245563-viktoriya_petrova_chaka_dete_ot_kralev", "text": "\n Виктория Петрова сама събуди слухове за евентуална бременност, след като се появи с видимо наедряло коремче на партито по случай рождения ден на бившия футболисти треньор Илиан Илиев. \r\n\r\n За официалния повод новинарката бе подбрала елегантна рокля, която обаче й стоеше толкова впита в тялото, че очертаваше всеки малък детайл. На една от снимките, на която Вики позира с останалите дами, ясно си личи, че сериозно е наддала в коремната област, писа „Ретро“. \r\n\r\n Самата телевизионерка не е потвърждавала лично предстои ли й скоро да стане майка за първи път. Дали закръглянето й е вследствие на бременност, завишен апетит или неподходящ ракурс на обектива на фотоапарата, предстои да стане ясно, но със сигурност появата й на рождения ден на футболния треньор в компанията на Красен Кралев поне разсея слуховете, че двамата вече не живеят заедно. \r\n \n\t\t\t\t\t\t", "date": "2018.07.20", "title": "Виктория Петрова чака дете от Кралев?"}
{"url": "http://www.bnews.bg/article/245545-pohvalno_gartsiya_e_spechelila_nad_1_5_mlrd_prihodite_sa_doshli_ot_novata", "text": "\n Гърция е спечелила над €1,5 млрд. през последните години. Приходите са дошли от нова визова програма на Атина, съобщава в. \"Нафтемборики\". \r\n\r\n През 2012 г. Атина обяви програма \"Златна виза\". От нея можеха да се възползват чужденци от трети страни. Условието беше да инвестират над €250 000 в закупуването на имот. \r\n\r\n Статистиката сочи, че са издадени близо 5000 визи. През последните месеци пазарът на недвижими имоти в Гърция показва раздвижване. \r\n\r\n   \r\n \n\t\t\t\t\t\t", "date": "2018.07.20", "title": "ПОХВАЛНО! Гърция е спечелила над €1,5 млрд! Приходите са дошли от новата....\r\n"}
{"url": "http://www.bnews.bg/article/245546-goreshti_podrobnosti_za_arestuvanite_nadzirateli_ot_varnenskiya_zatvor_vizhte_kakvo_vsashtnost_sa_praveli", "text": "\n Надзирателите във Варна са опитни служители. Те са обвинени в пресъпление по служба с цел да набавят облага някому. Това заяви окръжният прокурор на Варна Владимир Чавдаров в ефира на Нова. \r\n\r\n Припомняме, надзиратели от варненския затвор бяха задържани, защото неправомерно пускали в отпуск автокрадец. Затворникът обаче нямал право да излиза от килията, нито веднъ, а това се е случило шест пъти. \r\n\r\n \"В рамките на две-три седмици успяхме да организираме прилагане на СРС-та и други административни способи, които да ни помогнат да съберем достатъчно данни, които да ни дадат основание да започнем досъдебното производство\", заяви Чавдаров. \r\n\r\n В периода от края на май до 18 юли са установени 6 случая на нерегламентирано освобождаване. \r\n\r\n Наказанието на пуснатия затворник Искрен Маринов е 6 години и 8 месеца. Той е осъден за виновен в участие организирана престъпна група. Маринов има още над 4 години докато изтърпи присъдата си. \r\n\r\n Към момента надзирателите са задържани с мярка за неотклонение задържане за до 72 часа. Докато тя изтече ще бъде взето решението дали да се поиска вземане на постоянна мярка \"задържане под стража\". \r\n \n\t\t\t\t\t\t", "date": "2018.07.20", "title": "ГОРЕЩИ ПОДРОБНОСТИ ЗА АРЕСТУВАНИТЕ НАДЗИРАТЕЛИ ОТ ВАРНЕНСКИЯ ЗАТВОР! Вижте какво всъщност са правели..."}
{"url": "http://www.bnews.bg/article/245550-senzatsionno_vizhte_snimkata_na_mazha_prichinil_smartta_na_sina_na_topkriminalista_botyo_botev", "text": "\n Синът на топкриминалиста Ботьо Ботев антимафиотът от отдел \"Контратерор\" в ГДБОП Божидар Ботев загина при зверска катастрофа на изхода на село Железница. В автомобила му се вряза друго превозно средство, управлявано от  Кристиан Зафиров. \r\n\r\n БЛИЦ направи сензационно разкритие като показа снимката на причинителя на катастрофата,  на когото предстои да бъде повдигнато обвинение за причиняване на смърт по непредпазливост. \r\n\r\n Трагичният сблъсък се разрази на 18 юни, а на 11 юли Божидар почина в спешния институт \"Пирогов\".  \r\n\r\n \r\n  \r\n \n\t\t\t\t\t\t", "date": "2018.07.20", "title": "СЕНЗАЦИОННО! Вижте снимката на мъжа, причинил смъртта на сина на  топкриминалиста Ботьо Ботев "}
{"url": "http://www.bnews.bg/article/245547-taynata_dashterya_na_brendo_se_varna_v_balgariya", "text": "\n Евелин Банев дълги години наред държи по-голямата от двете си дъщери извън България. Едва преди две седмици Брендо разхлаби ограничителния режим на 22-годишната Александра, която доскоро живееше под секрет в Англия. Девойката се намира вече в семейния хотелски комплекс в Лозенец, а повод за завръщането й станал нейния наскорошен  рожден ден, научи HotArena. \r\nАлександра отбеляза лични си празник с грандиозно парти първо в елитно столично заведение, на което тя, сестра й и приятелките  им изпили литри марково шампанско, бутилката от което се предлага за 700 лева. Още на следващия ден купонът продължил на морето в заведението на един от най-желаните ергени у нас- Димитър Тодоранов. \r\nГолямата дъщеря на „кокаиновия крал“, както наричат Брендо е собственик по документи на по-голямата част от имотите му. На нейно име се водят част от сметките му, в които по непотвърдени данни има около 25 милиона лева. Александра била по-скромната от двете щерки на бизнесмена с тъмно минало. Към нея Евелин и жена му били по-строги и я заставили да учи в Бостънския университет, където скоро се дипломира с бакалаварска степен. Към по-малката си дъщеря били по-внимателни, тъй като чувствали вина за нейното отвличане, когато беше едва 10 годишна, пише „Ретро“. Детето беше в плен на похитителите си 47 дни, а накрая бе оставена невредима пред Шесто РПУ в София. \r\n \n\t\t\t\t\t\t", "date": "2018.07.20", "title": "Тайната Дъщеря на Брендо се върна в България"}
{"url": "http://www.bnews.bg/article/245523-prokuraturata_se_zae_sas_sluchaya_s_neprovereniya_chasten_samolet_na_letishte_sofiya", "text": "\n Прокуратурата проверява случая с частния самолет, чиито пътници не преминаха граничен контрол на път за Гърция на 13 юли. Това стана ясно от думите на говорителя на главния прокурор Румяна Арнаудова. За този случай се разбра преди дни и бе потвърдено от МВР.   \r\nНа 13 юли частният самолет от Габрово е кацнал на Летище София с петима пътници на борда. Кацането било в 15.30 ч. на летателна площадка \"Драгановци\", а излитането - в 16.48 часа. \"Летище София\" е наземен оператор, обясниха от аерогарата. „Рамп-агентът е направил грешка, а случилото се е поредица от случайности“, каза преди дни шефът на летището Владимир Рапонджиев. Той коментира, че е отнет пропускът на служителя, който е с дългогодишен опит. От МВР и Гранична полиция пък обясниха, че самолетът е проверен в Гърция и не е имало нищо съмнително. \r\n  \r\nЗапочваме проверка по случая от 13 юли на Летище „София“, каза на брифинг днес говорителят на главния прокурор Румяна Арнаудова. На 13 юли на Летище София само капитанът на полета е бил подложен на паспортна проверка. Останалите негови спътници - не, каза тя. \r\n  \r\n„Основната линия, по която работим, не е незаконно преминаване на границата, а престъпления по служба, извършени от служители на летището“, обяви тя. Данните, които са събрани от „Гранична полиция“, се изчерпват със снемане на обяснение на двама служители на летището и пътувалите в самолета, посочи Арнаудова. Прокуратурата разполага и със записи от камерите на летището, информира NOVA. \r\n  \r\n „Обясненията на пътниците сочат, че никой от граничните служби не е отишъл при тях“, коментира тя. „Поради това пътниците не са възприели, че има извършване на нарушение от собствена гледна точка“, обясни Румяна Арнаудова. \r\n  \r\n„Престои да се установи от кого е извършено нарушението по случая от „Гранична полиция“ или от служителите на летището“, заяви тя. „Ще следва да установим и умисъла на всички пътници за незаконно преминаване на границата“, каза още Румяна Арнаудова. Тя каза, че трябва да се установи и какъв е обичайният механизъм, по който се осъществява пристигането на частни самолети на летището и тяхното излитане.  Това е процедура, която не би следвало да бъде като тази за обикновените полети, каза още говорителят на главния прокурор. \r\n \n\t\t\t\t\t\t", "date": "2018.07.20", "title": "Прокуратурата се зае със случая с непроверения частен самолет на Летище София"}
{"url": "http://www.bnews.bg/article/245570-parlamentat_v_moldova_reshi_piyanite_shofyori_v_morgata", "text": "\n Молдовският парламент прие на второ четене поправки в закона, които предвиждат по-строги наказания за шофьори, заловени да управляват превозно средство в нетрезво състояние. По новите правила виновните ще плащат глоба до 25 000 леи (€1 285) или ще трябва да полагат по 60 часа общественополезен труд в морги и на гробищата, съобщава Publika.md. \r\n\r\n Промените в закона предвиждат също така да бъдат отнемани книжките на наказаните. Те ще могат да получават свидетелствата си за правоуправление само след повторно преминаване на шофьорски курс. \r\n\r\n Поправките в Закона за движение по пътищата на Молдова бяха предложени след възникването на обществено напрежение заради зачестилите тежки катастрофи по вина на пияни шофьори. През първите 6 месеца на годината в страната са регистрирани повече от 130 пътнотранспортни произшествия, в които са загинали 12 и са били ранени 85 души. За половин година молдовската полиция е заловила 2 330 пияни водачи. \r\n \n\t\t\t\t\t\t", "date": "2018.07.20", "title": "ПАРЛАМЕНТЪТ В МОЛДОВА РЕШИ: Пияните шофьори... в моргата"}
{"url": "http://www.bnews.bg/article/245553-sled_gonka_zadarzhaha_27_godishen_pomlyal_7_avtomobila", "text": "\n 27-годишен мъж с автомобила си е ударил и нанесъл материални щети на 7 автомобила. Инцидентът е станал тази сутрин около 4.20 часа в в района на ул. \"Кирил Драганов\" и \"Калотина\".  \r\n\r\n Полицаи са опитали да спрат автомобил, след получен сигнал за рисково шофиране. Той обаче не се подчинил на подадения сигнал и започнало преследване. Именно тогава шофьорът ударил последователно 7 паркирани автомобила. \r\n\r\n В крайна сметка 27-годишният шофьор е задържан в близост до произшествието и е задържан за 24 часа във Второ РУ. Той е отказал полеви тестове за алкохол и наркотици. \r\n\r\n По случая е образувано досъдебно производство. Предстои доклад на събраните материали в прокуратурата. \r\n\r\n Припомняме, вчера отново в столицата, но на \"Ломско шосе\", пиян таксиметров шофьор удари 9 паркирани автомобила. Полицаите и него са преследвали след подаден сигнал за неадекватно шофиране. \r\n\r\n Таксиметровият шофьор е бил с отнето свидетелство за правоуправление. При задържането си той също е отказал проба с дрегер.  \r\n \n\t\t\t\t\t\t", "date": "2018.07.20", "title": "СЛЕД ГОНКА! Задържаха 27-годишен, помлял 7 автомобила"}
{"url": "http://www.bnews.bg/article/245555-goreshta_erotika_totsa_glezi_mazha_si_s_shampansko_vav_vanata_za_1_mesets_ot_svatbata_snimki", "text": "\n Еуфорията от сключения брак с бизнесмена Ивайло Батинков скоро няма да пусне булката му Антония Петрова. \"Мис България\" съобщи на феновете си в социалните мрежи, че се е навършил 1 месец от сватбата й. \r\n\r\n \"17 юли - 1 месец женени и 4 месеца от първата ни среща! \"Само ако знаеш колко страхотно ще си изкараме следващите минимум 40 години заедно! Нямам търпение да откриваме заедно света! Колко невероятни неща ни предстоят!” Аз също, любими, аз също!\", написа Антония във \"Фейсбук\". \r\n\r\n Младото семейство поля празника си с романтична вечер. Тя е започнала с кутия с рози, подарени от Батинков, и е приключила с шампанаско и гореща вана. Снимките вижте \r\n\r\n Връзката на Антония и Ивайло бе разкрита първо в светското предаване на ПИК TV \"Жълтите новини\" от Елза Парини. \r\n \n\t\t\t\t\t\t", "date": "2018.07.20", "title": "Гореща еротика! Тоца глези мъжа си с шампанско във ваната за 1 месец от сватбата (снимки)"}
{"url": "http://www.bnews.bg/article/245549-borisa_pie_ot_sutrinta", "text": "\n Перфектното лято за Бориса Тютюнджиева включва готини хора на плажа и бутилка шампанско. На този принцип действа красавицата. Бившето гадже на Андрей Арнаудов обикаля по плажовете по света и у нас цяло лято и радва феновете си с разголени снимки във всякакви пози. \r\n\r\n За добро настроение Бориса отваря шампанско още преди обяд, а до вечерта усмивката не слиза от лицето й. През миналата седмица Тютюнджиева се появи на родното Черноморие. Тя бе забелязана с приятели на хитовия къмпинг „Градина”, но не и с мъж под ръка. \r\nИз светските среди се коментира, че гаджето й е милионер, но кой е той дори тя самата не издава. „Човекът до мен ми дава само хубави емоции. Готино момче е, младо. Разбираме се чудесно. Познаваме се още от деца. След години, чак сега се и взехме”, разкрива още Бориса, пише \"България днес\". \r\nМоделката напоследък по-рядко се появява в публичното пространство. В социалните мрежи обаче редовно се появяват нейни снимки от различни екзотични дестинации. Софиянката рекламира различни козметични продукти и изкарва допълнителни „джобни”, вместо да разчита единствено на богатия си приятел. \r\nНапоследък Бориса изглежда и повече от щастлива, окрилена от любовта. Преди години тя имаше връзка с продуцента Андрей Арнаудов, но двамата се разделиха доста драматично.  По това време напълня и драстично. Но сега отново е върнала перфектната си форма. \r\n \n\t\t\t\t\t\t", "date": "2018.07.20", "title": "Бориса пие от сутринта"}
{"url": "http://www.bnews.bg/article/245558-sotsiologat_andrey_raychev_povedenieto_na_valeri_simeonov_e_bezumno_predstoyat_predsrochni_izbori_vizhte_koga", "text": "\n Социологът Андрей Райчев е категоричен, че на фона на политическия хаос, който цари няма как да се разминем без предсрочни избори. Според него има три варианта за тяхното провеждане - през есента или по време на предстоящото гласуване за евродепутати и за кметове догодина. \r\n\r\n Райчев коментира, че поведението на Валери Симеонов, който говори за себе си в трето лице става опасно. По думите му подобни хора се уволняват от работодателите. Според социолога, именно Симеонов ще разцепи управлението и първи ще напусне кораба. Той допълни, че в момента се играе мач, на който предстои полувреме с лятната ваканция на депутатите през август, когато ще се готвят нови стратегии. \r\n\r\n \"Безумно е вицепремиер да нарича единия си колегата страхливец, а на другия да казва – ти си дебел. Валери Симеонов наистина се прави на фюрер\", каза още Райчев.  \r\n\r\n И двамата с политолога Антоний Гълъбов бяха категорични, че проблемът с чумата по дребните преживни животни се употребява. Райчев препоръча винаги, когато има подобни скандали, да поглеждаме календара и напомни за случая с майките. \r\n\r\n Гълъбов потвърди, че постоянно се играе със страховете на хората. Според него например изобщо не е трябвало да има пазарлъци заради чумата, а директно е било редно да се затварят селата. Той изрази и възмущението си, че в темата се е включил дори президентът Румен Радев. „В момента България няма президент, просто има още един председател на опозиционна партия. С Нинова ли се конкурира кой ще бъде по-близо до животните?“, попита политологът. \r\n \n\t\t\t\t\t\t", "date": "2018.07.20", "title": "СОЦИОЛОГЪТ АНДРЕЙ РАЙЧЕВ: Поведението на Валери Симеонов е безумно, предстоят предсрочни избори! Вижте кога!"}
{"url": "http://www.bnews.bg/article/245571-otkazah_na_italianskiya_premier_da_priemem_korab_s_migranti_uveri_borisov", "text": "\n България е отказала на Италия да приеме кораб с мигранти. Това обяви в парламента премиерът Бойко Борисов по време изслушването за политиката на правителството по проблема с миграцията, инициирано от БСП. \r\n\r\n \"Завчера получих писмо от италианския премиер Конте да взема колкото мога мигранти от кораб. \"Моля ти се, вземи от еди кой си кораб Х брой мигранти!\". Отказах!\", отбеляза Борисов пред депутатите. \r\n\r\n Според думите му писмото е било официално. \r\n\r\n Италианският му колега пратил писмото на всички премиери от ЕС. Ирландците са взели, испанците са взели, сега да не изброявам държави... Аз отговорих, че няма да вземем\", отсече Борисов. По думите му обаче натискът е налице. \r\n\r\n Публикувано във факти.бг: \r\n\r\n Сега България е единствената държава от ЕС, която се е справила с мигрантите. Строим центрове и те са пълни на 10-11%\", отчете премиерът. \r\n\r\n Той сподели още, че най-много бежанци в момента имало в Испания. \r\n \n\t\t\t\t\t\t", "date": "2018.07.20", "title": "Отказах на италианския премиер да приемем кораб с мигранти, увери Борисов"}
{"url": "http://www.bnews.bg/article/245556-frantsiya_kriminalizira_upotrebata_na_smartfoni_v", "text": "\n Франция забранява със закон употребата на мобилни телефони в училищата. Депутатите от двете камари на парламента се споразумяха по проектозакон, с който от септември използването на мобилни устройства в учебните заведения ще се наказва, освен ако не става въпрос за образователни цели, съобщи Reuters. \r\n\r\n Мярката беше едно от предизборните обещания на президента Еманюел Макрон. Учителите призоваваха за приемането на забраната, за да успеят да сведат до минимум разсейването на учениците си в клас. Във Франция девет от десет деца на възраст между 12 и 17 години притежават смартфон. \r\n\r\n Освен че ще намали употребата на телефони от страна на учениците в час, целта на закона е и да защити подрастващите от вредно онлайн съдържание като порнография, насилие и кибертормоз. Учителите вече ще могат и съвсем законно да конфискуват телефоните на учениците, ако това е необходимо. \r\n\r\n Франция забранява със закон употребата на мобилни телефони в училищата. Депутатите от двете камари на парламента се споразумяха по проектозакон, с който от септември използването на мобилни устройства в учебните заведения ще се наказва, освен ако не става въпрос за образователни цели, съобщи Reuters. \r\n\r\n Мярката беше едно от предизборните обещания на президента Еманюел Макрон. Учителите призоваваха за приемането на забраната, за да успеят да сведат до минимум разсейването на учениците си в клас. Във Франция девет от десет деца на възраст между 12 и 17 години притежават смартфон. \r\n\r\n Освен че ще намали употребата на телефони от страна на учениците в час, целта на закона е и да защити подрастващите от вредно онлайн съдържание като порнография, насилие и кибертормоз. Учителите вече ще могат и съвсем законно да конфискуват телефоните на учениците, ако това е необходимо. \r\n\r\n Ръководството на всяко училище ще реши по какъв начин да приложи забраната – дали да накара учениците да предават телефоните си на входа на училището или да изисква от тях само да ги държат изключени в раниците си \r\n\r\n Законопроектът се очаква да бъде гласуван от Сената на 26 юли и да получи окончателното одобрение на депутатите от Националното събрание на 30 юли. \r\n \n\t\t\t\t\t\t", "date": "2018.07.20", "title": "Франция криминализира употребата на смартфони в..."}
{"url": "http://www.bnews.bg/article/245567-vas_okonchatelno_othvarli_poskapvaneto_na_mineralnata_voda_v_septemvri", "text": "\n От Върховния административен съд (ВАС) обявиха за нищожно решението на Общинския съвет в Септември, с което беше определена такса от 3 лева за пренос на кубик минерална вода. Решението е окончателно, съобщи БНР, позовавайки се на ВАС. \r\n\r\n Според магистратите драстичното увеличаване на преносната такса не е в компетенциите на общината. \r\n\r\n Припомняме, спорът за цената на минералната вода стана повод за масови протести срещу кмета Марин Рачев през юли 2017 г. \r\n\r\n С това приключва сагата, започнала през октомври 2016 година, когато по предложение на кмета на Септември Марин Рачев съветниците увеличиха на 3 лева единичната цена за водопренос на минералната вода по общинския водопровод. \r\n\r\n Според държавната тарифа за ползване на минерална вода, цената е 50 стотинки за кубик, при температура над 50 градуса, а 35 стотинки за кубик - при по-ниска температура. \r\n\r\n Ако решението не бе отменено, община Септември щеше да получава 6 пъти по-голяма сума за транспортиране на минералната вода, в сравнение с цената ѝ. \r\n\r\n Според магистратите е спорно и решението за актуване на водопровода от термоминералното находище \"Варварски минерални бани\" като общински, още повече, че той е разположен на територията на две общини - Септември и Пазарджик. В тази връзка е необяснимо защо решението от 2016 година не е било атакувано от Областната управа. \r\n\r\n Недоволните от поскъпването на цената за пренос на минерална вода през юли поискаха пълна ревизия на обществените поръчки в община Септември. \r\n\r\n Припомняме, на 1 февруари полицаи претърсиха сградата на община Септември, а кметът бе показно отведен с патрулка на разпит. \r\n\r\n Операцията срещу корупцията по високите етажи на властта бе проведена под ръководството на Специализираната прокуратура. Над 50 полицаи извършваха обиски в общината, в дома на градоначалника на Септември и свързани с него хора в града. \r\n\r\n В операцията участва и Бюрото за защита на свидетили към главния прокурор Сотир Цацаров. \r\nАкцията бе заради повдигнато обвинение за данъчно престъпление срещу кмета на общината Марин Рачев за нарушения на закона за обществени поръчки. С тях са нанесени щети на община Септември за 13 милиона лева. \r\n\r\n Малко по-късно на кмета Марин Рачев бе наложена парична гаранция за 250 000 лева. След това гаранцията му бе намалена със 120 000 лева. \r\n\r\n С 50 000 лева гаранция бе главният счетоводител на общината. \r\n\r\n На 13 февруари Апелативният спецсъд реши кметът на община Септември да остане на поста си. \r\n\r\n Новата дата на делото на кмета на община Септември е за 10 септември т.г. \r\n \n\t\t\t\t\t\t", "date": "2018.07.20", "title": "ВАС окончателно отхвърли поскъпването на минералната вода в Септември"}
{"url": "http://www.bnews.bg/article/245551-hartienite_vinetki_ostavat_v_istoriyata_vizhte_kakvo_shte_tryabva_da_napravite", "text": "\n Хартиените винетки остават в историята от 1 януари 2019 г. Ако обаче водачите на коли имат стикер, който е валиден след тази дата, трябва отидат в пункт за продажба на винетки и до 31 януари 2019 г. да подадат заявление за замяна на хартиената винетка с електронна. \r\n\r\n За това предупреждават от в. „Труд“. \r\n\r\n Винетките за камиони над 3,5 тона ще са валидни до 15 август 2019 г. От следващия ден камионите ще плащат тол такси за изминато разстояние, а винетките ще бъдат невалидни. Това гласят промени в Закона за пътищата, който беше разгледан в Комисията по бюджет и финанси към парламента. \r\n\r\n В проекта е записано още, че за всеки отделен път може да се прилага различна тол такса за изминатото разстояние на камионите, не само според категорията на шосето, но и според договора, сключен с бъдещите оператори на трасето. Вече е ясно, че няма да се въвежда еднодневна винетка, а ще има за уикенда, чиято цена ще бъде около 10 лв. Камионите пък ще плащат отделна тол такса за ремаркета. \r\n \n\t\t\t\t\t\t", "date": "2018.07.20", "title": "ХАРТИЕНИТЕ ВИНЕТКИ ОСТАВАТ В ИСТОРИЯТА! Вижте какво ще трябва да направите..."}
{"url": "http://www.bnews.bg/article/245569-zrelishten_arest_na_am_trakiya_zaloviha_prinositeli_kam_moreto_na", "text": "\n Около 12.30 часа днес на км 323 км от „Тракия” в посока Бургас бяха стопирани бял микробус и ескортиращия го лек автомобил. В МВР е имало данни, че цигарите са поели са от нелегално депо в Пловдив огромно количество цигари, които е трябвало да бъдат разпространени по морето. Микробусът е бил претъпкан със 100 мастербокса папироси без бандерол.    \r\n\r\n Арестувани на място двама мъже, единият е от тях е от бургаския квартал „Ветрен”, съобщава „Флагман”. Микробусът е бил претъпкан със 100 мастербокса папироси без бандерол (в един мастербокс има 50 стека цигари, б.а.). Неясно е дали са внесени от чужбина или са произведени у нас в нечия частна манифактура, подозренията са, че фабриката е била в Пловдив.   \r\n\r\n Мястото, при което са били блокирани бусът и лекият автомобил, е между Карнобат и Айтос. По пътя от Пловдив приносителите са били следени и чрез СРС-ата. Доказателствата срещу тях са железни.   Преди два дни при аналогична операция на ГДБОП бе разбита фабрика за цигари в бившата мандра край Карнобат, а ден по-рано криминалисти от РУ Несебър извадиха наяве същинската дейност на пловдивския транспортен бос Илиян Шаханов, който бе арестуван по обвинение, че автобусите му пренасят контрабандни цигари.    \r\n\r\n \r\n \n\t\t\t\t\t\t", "date": "2018.07.20", "title": "ЗРЕЛИЩЕН АРЕСТ НА АМ \"ТРАКИЯ\"! Заловиха приносители към морето на...."}
{"url": "http://www.bnews.bg/article/245557-mis_silikon_na_protest_iska_glavata_na_ministar_porozhanov_video", "text": "\n Освен горещи еротични снимки, които пуска в социалните  мрежи, актуалната  Мис Силикон Виктория Петрова, показа и сериозна гражданска позиция. \r\n\r\n Миската се включи в протестите пред сградата на Министерски съвет в столицата. Виктория, заедно с овцевъди и козевъди излезе на протест, за да подкрепи исканията им срещу мизерното държавно финансиране за техния вид животновъдство и ниските компенсации за умъртвяване на животни заради чумата в Южна България. \r\n\r\n Миската с останалите протестиращи скандираше „Оставка“ за земеделския министър Румен Порожанов и заместника му.  Виктория сподели и видео от протеста във Фейсбук. \r\n\r\n \r\n\r\n   \r\n \n\t\t\t\t\t\t", "date": "2018.07.20", "title": "Мис Силикон на протест! Иска главата на министър Порожанов (ВИДЕО) "}
{"url": "http://www.bnews.bg/article/245539-gerb_se_izdani_s_falshivo_obazhdane_do_prezidenta_aktsiya_prechupvane_dade_rezultat", "text": "\n В четвъртък се разигра странен задочен спор между президента и ГЕРБ, който се върти около обявената от Бойко Борисов акция \"Пречупване\" на старите ченгета. \r\n\r\n Всичко тръгна от обърканите думи на премиера във вторник вечерта на церемонията за връчването на наградите \"Икономика на светло\". Тогава той надълго и широко похвали успехите на ГЕРБ в борбата със сивата икономика и контрабандата. \r\n\r\n Борисов обяви, че по време на служебното правителство на Румен Радев приходите на митниците са намалели със 120 милиона лева само за два месеца. После ГЕРБ се върнали на власт и приходите на митниците се оправили. В заключение Борисов каза: \r\n\r\n \"Боят по контрабандата не само няма да го изпуснем, виждате издиханието им с яростната агресия с жълти, лъжливи, всякакви новини. Нарича се акция \"Пречупване\" на старите ченгета\". \r\n\r\n Така не се разбра дали ГЕРБ води акцията срещу \"старите ченгета\", или \"старите ченгета\" клатят ГЕРБ, нито пък кои \"стари ченгета\" визира Борисов. По-късно източници на Mediapool в ГЕРБ неофициално обясниха, че \"ченгетата\" водят акцията срещу ГЕРБ. \r\n\r\n В четвъртък, при посещението си в авиобазата \"Граф Игнатиево\", президентът Радев влезе в задочен спор с Борисов, а от думите му стана ясно, че е разбрал обратното - че ГЕРБ води акция с цел да \"пречупи\" ченгетата. \r\n\r\n Радев призова правителството да \"пречупи\" вижданията си за правовата държава, върховенството на закона, борбата с корупцията и организираната престъпност. \r\n\r\n \"Операция \"Пречупване\" не може да има успех, ако правителството не си пречупи собствените виждания за правова държава, що е то върховенство на закона, що е то корупция, що е то престъпност и как да се борим с нея\", коментира Радев. \r\n\r\n Той напомни на Борисов, че служебното правителство е оставило 1.6 млрд лева в бюджета. \r\n\r\n \"Нека кажат къде са (тези пари – б.р.). Същото служебно правителство събра просрочени вземания от минали години, особено в сферата на енергетиката. Това ме навява на мисълта, че тези вземания нарочно не са търсени от определени компании. Направете справка. Мога да ви я дам подробно.\", каза Радев. \r\n\r\n Той не е уточнил какви са тези 1.6 милиарда лева, но очевидно визира бюджетния излишък към края на юни 2017 г., който е размер на малко над 1.7 милиарда лева. Президентът продължи критиките към правителството заради липсата на реформи. \r\n\r\n Акция \"Пречупване\" вече дава резултат – всички се объркаха ГЕРБ се издъни с фалшиво обвинение към президента, който пък не схвана последния проблясък на Борисов. \"Виждате, че за разлика от мониторинговите доклади, Европейската комисия отговори откровено и дори грубо на нашите амбиции за влизане в еврозоната. Каза ни, че имаме нужда от реални реформи. Проблемът е, че натискът за реални реформи идва отвън, а не по вътрешните убеждения за дълг на българското правителство към собствените му граждани. \r\n\r\n Крайно време е кабинетът да разбере, че лобирането навън за членство в Шенген и еврозоната няма да има никакъв успях, ако не се вземат крути мерки тук за справяне с корупция, престъпност и бедност\", каза Радев. \r\n\r\n Реакцията на ГЕРБ бе мигновена, но тъпа. \r\n\r\n \"Настояваме в следващите часове или до края на седмицата президента да представи доказателства за събраните 1.6 млрд. лева. Ако не го направи, ние ще считаме, че освен г-жа Лъжа, имаме и г-н Лъжа\", заяви депутатът от ГЕРБ Тома Биков на брифинг в парламента. \r\n\r\n \"Позитано\" 20 произвежда фалшиви новини през определени сайтове. Тези лъжи се повтаряха от лидера на БСП госпожа Нинова. Президентството също повтаря част от фалшивите новини, които те (сайтовете) произвеждат\", допълни Биков. \r\n\r\n ГЕРБ вероятно няма нужда от специални доказателства за оставения от служебното правителство бюджетен излишък, защото всеки от партията може да отвори сайта на Националния статистически институт. Спорът за излишъка обаче изглежда лишен от смисъл, защото в последните няколко години на полугодието бюджетът постоянно е на плюс, тъй като големите разходи се правят в края на годината. През 2016 година бюджетният излишък, например, бе 3.1 милиарда лева. \r\n\r\n \"Това е много мощна атака (акция \"Пречупване\" – б.р.), която върви, но ние сме готови да отговорим. Няма да се поддадем на подобни атаки. Президентът говори за операция \"Пречупване\" - тя съществува и е в ход, ние обаче сме готови да я спрем\", декларира Биков. \r\n\r\n   \r\n \n\t\t\t\t\t\t", "date": "2018.07.20", "title": "ГЕРБ се издъни с фалшиво обаждане до президента!  Акция \"Пречупване\" даде резултат!"}
{"url": "http://www.bnews.bg/article/245526-elen_koleva_se_mesti_v_kipar_may_chaka_bebe", "text": "\n Елен Колева смята да се засели за постоянно в Кипър \r\n\r\n Там е адресът на най-новото ѝ гадже и актрисата сериозно мислела да заживее с него в родината му.  \r\n\r\n Откакто лятото дойде, хубавата Елен не е мърдала от кипърското море. Тя се плацика в компанията на своя синеок възлюбен – състезателя по таекуондо Андреас Стилиану. 33-годишният кипърец вече е запознал гаджето си с родата, научи „Уикенд”. \r\n\r\n Родената в Монтана актриса успяла да влезе под кожата на сестра му. Приятелите на Андреас също се били запознали с българката и я приели в компанията си, така че в Кипър тя се чувствала като у дома си. За сметка на това България все повече ѝ опротивявала заради клюките, които не спират да извират по неин адрес, както и лошите спомени от провалите в предишните ѝ връзки. Освен това мъжът ѝ печелел там много повече отколкото тя в България, така че от практична гледна точка било по-добре да се премести при него.  \r\n\r\n Засега двойката не говори за брак, но Елен изглежда подозрително напълняла, особено в талията и ханша. Считаната за голяма красавица актриса дори е отпуснала коремче, което се опитва да гълта на снимките, но въпреки това не може да скрие. По бедрата ѝ пък започва да се вижда целулит – нещо доскоро немислимо за нея. Въпреки това актрисата изглежда щастлива и допълнителните килограми явно не я притесняват. Това поражда съмнения, че може да е бременна от новия си любим. \r\n \n\t\t\t\t\t\t", "date": "2018.07.20", "title": "Елен Колева се мести в Кипър, май чака бебе "}
{"url": "http://www.bnews.bg/article/245541-pari_za_zaplati_na_novi_direktori_ima_a_za_detsata_s_uvrezhdaniya_ne_mtsp_proizvezhda_dvama_novi_direktori", "text": "\n Вече е ясен първият държавнически акт на социалния министър Бисер Петков, след като беше уволнен, а след това върнат на поста по желание на протестиращите майки на деца с увреждания. \r\n\r\n Бисер Петков предлага на Министерския съвет да гласува в следващите си заседания поправки в Устройствения правилник на Министерството на труда и социалната политика. Днес изтече срокът за бележки към проекта в Портала за обществени консултации. \r\n\r\n Единствената важна промяна е, че една от дирекциите се разделя на три, за да се произведат двама нови директори. \r\n\r\n Така МТСП вместо 3 дирекции в общата си администрация, вече ще има 5 и по този начин ще обслужи желанията на повече хора да бъдат директори. \r\n\r\n Досегашната Дирекция \"Правно и административно обслужване и човешки ресурси\" се разделя на Дирекция \"Правно обслужване и обществени поръчки\", Дирекция \"Информационни технологии и административно обслужване\" и Дирекция \"Човешки ресурси\". \r\n\r\n Старата голяма дирекция е имала численост от 34 души, новите 3 имат численост от 31 души, но за сметка на това с общо 5 души се увеличава щата в другите 2 дирекции - \"Финанси\" и \"Връзки с обществеността\". \r\n\r\n В доклада към проекта за изменение на Устройствения правилник, министър Бисер Петков е описал мотивите, които налагат отварянето на нови директорски постове. С надеждата някой да намери смисъл в тях (ние не успяхме), ги препечатваме дословно: \r\n\r\n С обособяването на отделна дирекция „Правно обслужване и обществени поръчки“ ще се повиши нивото на контрол върху работата и ефективността на звената по правно обслужване и обществени поръчки. \r\n\r\n С обособяването на дирекция „Информационни технологии и административно обслужване“ се цели оптимизиране на дейностите по изграждането на модерна цифрова администрация с високо ниво на мрежова и информационна сигурност. Усъвършенстване на административните процеси с разработване и предоставяне на електронни административни услуги. Ускоряване на процесите по намаляване на административната тежест за гражданите и бизнеса и развитие на електронното управление в системата на Министерството на труда и социалната политика чрез прилагане на най-нови технологични решения. \r\n\r\n С цел повишаване качеството на дейностите, свързани с управлението и развитието на човешките ресурси се предлага процесите по управление на човешките ресурси да бъдат организирани в отделна дирекция. \r\n\r\n Администрацията продължава да расте, пари за заплати за нови директори имате, а за майките на деца с увреждания- не. Обяснете това на тях.  \r\n\r\n Държавата с най-гниещата икономика се оказва с най-тлъста администрация. Кому е нужно?  \r\n \n\t\t\t\t\t\t", "date": "2018.07.20", "title": "Пари за заплати на нови директори има, а за децата с увреждания- не! МТСП произвежда двама нови директори!"}
{"url": "http://www.bnews.bg/article/245542-deputatite_besni_ministrite_porozhanov_i_radev_se_skrili_po_dupkite_vapreki_pokanata_za_diskusiya_vav_vrazka_s_evtanaziyata", "text": "\n Денят на народните представители започна с огромно възмущение.  Причината е, че министрите Радев и Порожанов няма да присъстват на днешното заседание. Припомняме, че министърът на земеделието и министърът на вътрешните работи бяха поканени за дискусия, засягаща горещата тема с чумата в село Шарково и евтаназията на болните животни. \r\n\r\n Цветан Цветанов от ГЕРБ се опита да успокои нагорещеното положение в парламента и излезе на трибуната да обясни: \"Парламентарният ден започва в 9 часа и свършва в 14 часа. Ако вие си свършвате работата в 9 и 30 и си тръгвате, то това е доста несериозно. Министрите ще бъдат тук и ще вземат отношение по темите, които сте поставили. Дайте време на Порожанов и Радев.\" \r\n\r\n Лидерът на БСП Корнелия Нинова не се забави с остър отговор и побърза да излезе и да попита дали Цветанов си говори с председателстващият, който съобщил, че министрите са възпрепятствани и няма да успеят да дойдат на парламентарния контрол. \"Г-н Цветанов, вие говорите ли си с председателстващия? Преди броени минути той ми съобщи, че министрите няма да идват. Може ли двамата да си поговорите и да се разберете, а след това да ни кажете дали ще има изслушване\", помоли Нинова.   \r\n  \r\n \n\t\t\t\t\t\t", "date": "2018.07.20", "title": "ДЕПУТАТИТЕ БЕСНИ! Министрите Порожанов и Радев се скрили по дупките, въпреки поканата за дискусия във връзка с евтаназията "}
{"url": "http://www.bnews.bg/article/245522-rusiya_zakleymyava_iskaniya_razpit_na_prevodach_ot_sreshtata_tramp_putin", "text": "\n Руски политици отхвърлят американското предложения, преводачът на срещата Тръмп-Путин да бъде разпитван за това, което са обсъждали лично, съобщава АП. Руският посланик в САЩ Анатолий Антонов се надява, че \"устните споразумения между Путин и Тръмп ще бъдат изпълнени\". \r\n\r\n Руските представители се безпокоят, че вътрешните сътресения в САЩ ще възпрепятстват бъдещото сътрудничество в Сирия или контрола върху оръжията, обсъждани на срещата на високо равнище, пише БЛИЦ. \r\n\r\n „Руски представители отхвърлят и противоречивите действия и изказвания на Тръмп за това, което той казва, какво са и какво не са говорили с Путин по време на срещата в понеделник. \r\n\r\n Те обаче са възмутени от предложенията на американски депутати за разпит на преводача на Тръмп. Константин Косачев, ръководител на горната камара на парламентарната комисия по външни работи коментира, че идеята създава опасен прецедент, който заплашва \"цялата идея за дипломация\". \r\n  \r\n \n\t\t\t\t\t\t", "date": "2018.07.20", "title": "Русия заклеймява искания разпит на преводач от срещата Тръмп-Путин\r\n\r\n"}
{"url": "http://www.bnews.bg/article/245540-prodavat_nova_televiziya_na_beztsenitsa_vizhte_predpolagaemata_suma", "text": "\n Продавачът MTG изненадан от решението Комисията за защита на конкуренцията забрани придобиването на Нова тв и “Нетинфо” от компанията на чешкия магнат Петр Келнер. Със свое решение от 19 юли КЗК не позволява на ППФ ТМТ Бидко 2 Б.В., Нидерландия, да купи “Нова Броудкастинг Груп” АД и така да получи непряк контрол и върху дъщерните ѝ дружества “Нетинфо” АД и “Агенция Ева” ООД, съобщават от комисията. \r\n\r\n “MTG е изненадана от решението и ще го разгледа допълнително, преди да реши какви следващи стъпки да бъдат предприети”, заявиха официално от шведската компания. \r\n\r\n Срокът за обжалване пред КЗК е 14 дни. \r\n\r\n MTG обяви още през февруари, че продава своите 95% от “Нова Броудкастинг Груп” на управлявания от Келнер холдинг PPF Group за 185 млн. евро. С тези пари най-богатият чешки бизнесмен трябваше да изкупи и останалите 5% от медийната компания, които са притежание на сегашния ѝ изпълнителен директор Дидие Щосел и люксембургската фирма “Ийстърн юръпиън медиа холдингс”. \r\n\r\n На решението на КЗК реагираха и чешките медии. “Българският регулатор блокира продажбата на “Нова Броудкастинг” на чешкия инвестиционен фонд PPF”, написа електронното издание iDNES.cz. Сайтът цитира говорителката на PPF Зузана Мигдалова, според която компанията на чешкия милиардер Петр Келнер още не е получила решението на КЗК писмено и затова не може да го коментира. Пак според чешките медии въпреки решението на българския регулаторен орган говорителят на шведския концерн MTG е заявил пред агенция Ройтерс, че очаква споразумението за продажбата на “Нова Броудкастинг” да приключи във втората половина на тази година. \r\n\r\n Медийни експерти у нас са на мнение, че след решението на КЗК цената на “Нова” вероятно ще падне до 100 млн. евро. За това допринася и намаляването на печалбата на медийната група, която се очаква да е с около 15 млн. лева по-малка заради изтеглянето на рекламата на “Националната лотария”. В същото време рекламният пазар се е повишил с 3%, които са недостатъчни да покрият загубите. За миналата година чистата печалба на “Нова Броудкастинг” е била 34 млн. лева. \r\n\r\n Най-вероятно ще има търг за медиъната група на Нова тв предвиждат специалисти. При първоначалния търг, когато MTG избира за купувач фонда на Келнер са се явили още три чуждестранни компании. \r\n\r\n При анализа на сделката сега КЗК я отказва с аргументите, че придобиваната група има водещи позиции на медийния пазар, припокриване на дейностите на участниците в концентрацията на пазара на онлайн търговия, разполага със значителен финансов и организационен ресурс, възможност за реализиране на икономии от мащаба и обхвата и утвърден имидж. \r\n\r\n КЗК смята, че значителният брой средства за масова информация, с които ще разполага обединената група, ще ѝ даде съществено предимство пред останалите участници, предоставящи медийни услуги. Както и че инвестиционните намерения на придобиващото дружество може да доведат до установяване или засилване на господстващо положение. “Такова поведение би ограничило и интересите на крайните потребители, предвид обществената значимост на медиите”, предполага комисията. \r\n\r\n Петр Келнер няма други медии у нас, но е изразил желание да купи 100% от “Нетинфо” - компанията, в която “Нова Броудкастинг” държи в момента 70%, пише 24chasa.bg \r\n\r\n Същевременно е възможно установеният мащаб на “Нова Броудкастинг груп” да се окаже пречка и за бъдещи сделки, казват медийни наблюдатели. Така че това решение на КЗК може да доведе до отделяне на някои дъщерни дружества от компанията майка при следващ опит за продажба от страна на MTG. \r\n \n\t\t\t\t\t\t", "date": "2018.07.20", "title": "Продават НОВА телевизия на безценица! Вижте предполагаемата сума!"}
{"url": "http://www.bnews.bg/article/245544-umishlen_palezh_deset_koli_plamnaha_kato_fakli_na_ohranyaem_stolichen_parking", "text": "\n 10 коли изгоряха на охраняем паркинг в столичния квартал Люлин.Според информация на БНР, палежът е умишлен, а автомобилите са собственост на заложна къща.  \r\n\r\n При инцидента няма пострадали. Полицията издирва извършителите. \r\n \n\t\t\t\t\t\t", "date": "2018.07.20", "title": "УМИШЛЕН ПАЛЕЖ! Десет коли пламнаха като факли на охраняем столичен паркинг"}
{"url": "http://www.bnews.bg/article/245543-povod_za_gordost_rodni_detsa_matematitsi_grabnaha_shampionska_kupa_i_zlatni_medali_v_hong_kon", "text": "\n Ученици на ППМГ „Академик Никола Обрешков“ спечелиха шампионска купа и златни медали в Хонг Конг. В периода 14 – 20 юли 2018 г. там се провежда 21th Primary Mathematics World Contest 2017 (PMWC), предава Флагман бг. Състезанието по математика е за ученици на възраст до 13,5 години и се състои от индивидуален и отборен етап. \r\n\r\n В тазгодишното издание участие взеха 128 ученици от Китай, Австралия, Тайван, Тайланд, Филипини, Южна Африка, Малайзия, Индонезия, Виетнам, Макао, Монголия и България. В индивидуалната част учениците на ППМГ спечелиха три бронзови отличия както следва: Кристина Димитрова 7 клас с преподавател г-жа Юлия Хараламбиева, Цветелина Илиева 7 клас с преподаватели г-жа Юлия Хараламбиева и г-жа Мирослава Георгиева, Мартин Тотев 6 клас, с преподавател г-жа Тонка Михова. \r\n\r\n В отборната част учениците:  Кристина Димитрова, Цветелина Илиева, Мартин Тотев и Мартин Денев постигнаха 10 точки от 10 възможни. С този блестящ резултат отборът на ППМГ спечели шампионска купа и златни медали. За купата Po Leung Kuk отборът на ППМГ Бургас спечели купа за трето място и бронзови медали. Ръководители на отбора са г-жа Тонка Михова и г-жа Ганка Вътева. Отборът на ППМГ се прибира в България утре в 12:00 ч. с полет на Катарските авиолинии. \r\n  \r\n \n\t\t\t\t\t\t", "date": "2018.07.20", "title": "ПОВОД ЗА ГОРДОСТ! Родни деца математици грабнаха шампионска купа и златни медали в Хонг Кон"}
