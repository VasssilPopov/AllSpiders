{"url": "http://www.bnews.bg/article/261768-dve_momicheta_na_15_i_16_godini_sa_se_udavili_v_reka_vrabnitsa", "text": "\nУченички от Средното духовно училище са се удавили в река Върбица край Момчилград. Те са отишли да се къпят. Сигналът е подаден малко след 15 часа днес. \r\n\r\nМалко по-рано стана ясно, че момче се е удавило и в микроязовир край монтанското село Габровница. Това е четвърти подобен инцидент за една седмица.\r\n\r\nОколо 16:30 ч. е подаден сигнал към МВР за изчезнал 18-годишен младеж. Очаква се водолази да търсят тялото му.\r\n\r\nВодоемът се намира в старо военно поделение, което не функционира. Обектът има охрана. На място има и табели, които забраняват къпането в микроязовира, съобщи bTV.\r\n\r\nИзчезналото момче е било заедно със свои приятели, когато е станал инцидентът.\r\n\r\nПрипомняме, че тази седмица се удави 15-годишно момче във водите на река Огоста край село Портитовци. Сигналът за инцидента бе подаден на 18 юни. Тялото му бе открито от водолазен екип.\r\n\r\nМомче изчезна и във водите на Дунав край Силистра. 16-годишният Боян Маринов потъна във водите на река Дунав във вторник вечерта. Той бил на разходка с трима свои приятели. Когато тийнейджърите стигнали до рибарската стоянка, Боян решил да влезе в реката. Направил няколко скока, но при последния не излязъл.\r\n \n\t\t\t\t\t\t", "date": "2019.06.21", "title": "Две момичета на 15 и 16 години са се удавили в река Връбница"}
{"url": "http://www.bnews.bg/article/261764-predsedatel_na_ek_golyama_zaplata_18_chasov_raboten_den_i_sluzhiteli_ot_28_darzhavi", "text": "\nТой пилотира изпълнителната власт на ЕС, ръководи екип, в който се говори на много езици, преговоря с най-големите световни лидери, но няма нито самолет, нито ведомствено жилище. Новият председател на Европейската комисия ще встъпи в длъжност на 1 ноември и вчера на европейска среща на високо равнище се обсъждаха кандидатите за него.\r\n\r\nСпоред настоящия титуляр, Жан-Клод Юнкер от Люксембург, \"това е работа на пълен работен ден, по 18 часа дневно\". Владеенето на английски е задължително, френският е допълнително предимство, както и всеки друг европейски език.\r\nПетгодишният мандат може да бъде повторен само веднъж. Ето какви са прерогативите и задачите на тази длъжността:\r\n\r\nНепривлекателен кабинет\r\n\r\nЧовекът, който е лицето на Европа, има офис на 13-ия етаж на \"Берлемон\", сграда с кръстовидна форма, построена през 60-те години на мястото на бивш манастир (откъдето идва името й) и обновена в края на миналия век след 15-годишно отстраняване на азбест. Тя няма нищо общо с блясъка на Елисейския дворец или канцлерството в Берлин.\r\n\r\nРазположена е в доста сив квартал, който носи името на родения в Люксембург французин Робер Шуман, един от бащите основатели на Европа.\r\n\r\nПред \"Берлемон\", от другата страна на \"Рю дьо ла Лоа\", улицата, която е почти като минаваща през града магистрала, се намира Съветът, където по няколко пъти годишно се събират държавните и правителствените ръководители на Съюза.\r\n\r\nТази сграда, наречена \"Юстус Липсиус\" (по името на белгийския хуманист от 16-и век), постоянно напомня на председателя на Европейската комисия, че правомощията му са ограничени, тъй като лидерите на държавите от ЕС и Европейският парламент вземат решенията въз основа на негови предложения.\r\n\r\nГоляма заплата\r\n\r\nЗаплатата е следната: 27 903,32 евро бруто на месец (облагани с 45 процента данък), към които всеки месец има добавка за квартира от 4185,50 евро и 1418,07 евро за разходи.\r\n\r\nАко има дете, което да издържа, председателят на Еврокомисията получава добавка от 410,11 евро и помощ за ученик от 100,18 евро.\r\n\r\nЗа сравнение, френският президент печели много по-малко: неговата месечна заплата е 15 140,45 евро бруто, заедно с всички добавки.\r\n\r\nПредседателят на Еврокомисията няма служебно жилище. Затова има две възможности - да живее в един от многобройните апартаменти в европейския квартал, да наеме къща в престижните и зелени общини Волув Сен Пиер или Волув Сен Пиер/Сен Ламбер или Укл, т.е. във фламандската част Тервюрен, или, както г-н Юнкер, да спи в хотел.\r\n\r\nЗа пътуванията си председателят на изпълнителната власт на ЕС трябва да ползва редовни полети като всички.\r\n\r\nСлужители от 28 държави\r\n\r\nПредседателят на Еврокомисията има под свое ръководство около 33 000 служители, които са от 28-те държави членки (ако се стигне до Брекзит, те ще са 27).\r\n\r\nОсновният работен език е английският и това ще остане така, дори ако Обединеното кралство напусне Съюза. Другите два работни езика са френският, чието влияние значително намаля след разширяването на ЕС на Изток, и немският.\r\n\r\nПод прякото ръководство на председателя е Колегиумът на 27-те комисари, по един от всяка държава от ЕС (плюс тази на председателя).\r\n\r\nПредседателят ги избира на базата на предложения на страните членки. След това трябва да бъдат одобрени от Европейския парламент.\r\n\r\nДатчанката Маргрете Вестагер, кандидатка за председателския пост на Еврокомисията, обеща да има балансирано разпределение между мъже и жени.\r\n\r\nЗаседания на Еврокомисията в сряда\r\n\r\nПод ръководството на своя председател Европейската комисия предлага законодателство, задължително за целия ЕС, следи за зачитането на конкуренцията между предприятията, като евентуално налага глоби и договаря търговски споразумения между ЕС и целия свят.\r\n\r\nКомисията се събира на заседание един път седмично, най-често в сряда в Брюксел, но веднъж месечно заседава във вторник в Страсбург.\r\n\r\nЕдин път годишно, през септември, председателят на Еврокомисията изнася реч за състоянието на Евросъюза на пленарно заседание на Европейския парламент в Страсбург, донякъде по образец на американския президент, който говори през януари пред Конгреса. \n\t\t\t\t\t\t", "date": "2019.06.21", "title": "Председател на ЕК: Голяма заплата, 18-часов работен ден и служители от 28 държави"}
{"url": "http://www.bnews.bg/article/261766-chez_izleze_s_ofitsialna_pozitsiya_za_sdelkata_s_evrohold", "text": "\nЧЕЗ Груп подписа договор за продажба на българските си активи с \"Еврохолд АД\", която е най-голямата публично търгувана компания в България и основен играч в Централна и Югоизточна Европа. Това се казва в официалната позиция на компанията с централен офис в Прага. \r\n\r\n \"Еврохолд планира да финансира придобиването и рефинансирането на съществуващи заеми от български компании на ЧЕЗ Груп отчасти със собствени ресурси отчасти със заеми от водещи световни банки\", посочват от ЧЕЗ. \r\n\r\n Продажбата включва всичките седем български дружества на ЧЕЗ Груп (ЧЕЗ България, ЧЕЗ Електро България, ЧЕЗ Разпределение, ЧЕЗ Трейд България, ЧЕЗ ИКТ България, Проект за свободна енергия Орешец и Бара Груп).\r\n\r\nСделката подлежи на одобрение от Българската комисия за защита на конкуренцията (КЗК) и Българската комисия за енергийно и водно управление (КЕВР).\r\n\r\nМеждународният арбитраж, който ЧЕЗ предприе срещу България през юли 2016 г., не е засегнат от продажбата и ще продължи да се поддържа от ЧЕЗ. \r\n\r\n ЧЕЗ навлезе на българския пазар през 2004 г., като закупи две трети дял в три дистрибуторски компании. През 2007 г. разпределението е отделено от електроснабдяването (\"отделяне\") и е създадена ЧЕЗ Разпределение България АД. В момента ЧЕЗ Разпределение доставя електроенергия на приблизително 3 милиона клиенти. През 2018 г. ЧЕЗ Електро България и ЧЕЗ Трейд България продадоха 10.5 TWh електроенергия на крайни клиенти.\r\n\r\nЕврохолд България АД е основен играч в Централна, Източна и Югоизточна Европа и някои страни от бившия Съветски съюз. В същото време Еврохолд е най-голямата публично търгувана компания в България и акциите й се търгуват на Българската и Варшавската фондови борси. Дъщерните дружества на Еврохолд са активни в застраховането, лизинга, продажбите на автомобили, управлението на активи и инвестиционните услуги в 12 европейски страни. Еврохолд притежава Euroins Insurance Group (EIG), която оперира на европейските пазари и притежава дъщерни дружества в България, Румъния, Северна Македония, Украйна, Грузия, Беларус и Чехия. \n\t\t\t\t\t\t", "date": "2019.06.21", "title": "ЧЕЗ излезе с официална позиция за сделката с \"Еврохолд\""}
{"url": "http://www.bnews.bg/article/261767-balgariya_postavi_novo_uslovie_za_es_gotse_delchev", "text": "\nГоце Делчев е новото условие за получаване на дата за започване на преговори на Северна Македония с Европейския съюз. Така македонските медии тълкуват изявлението на българския премиер Бойко Борисов, че македонците трябва \"да узреят\" и имат още неща за поправяне, например спора дали Гоце Делчев е българин или македонец. Скопската телевизия Телма коментира, че на въпрос кога ще започнат преговорите с ЕС, Борисов е \"поставил Гоце Делчев в залог\".\r\n\r\nПредседателят на Съвета на посланиците Люпчо Арсовски коментира за телевизията, че изявлението на Борисов, както и използването на членството на България в ЕС, са \"неподобаващи за премиер\".\r\nСтава дума за изказването на Бойко Борисов ден по-рано в Брюксел. Премиерът коментира по повод отлагането на датата за начало на преговорите за присъединяването на Северна Македония към ЕС, че \"македонците имат много неща да оправят\".\r\n\r\n\"Нека не ме разберете грешно, но докато се спори Гоце Делчев българин ли е, македонец ли е - това дребнотемие, едни герои, които са се били за България, Македония, за родния край и най-хубавите ни песни са свързани с тях. Докато това е темата и непрекъснато опозицията ще ме подпитва какво прави (двустранната) комисия - нека узрее. Трябва ни време да си довършим работата на комисията. При преговори (за присъединяване към ЕС) влизаме в друга хипотеза - ще кажат \"България ни спря\" или \"България ни пречи\". Това не мога да допусна. България направи всичко и те се изстреляха в небето. Сега те трябва да направят компромиса по комисията и антибългарската реторика\", заяви премиерът.\r\n\r\nСръбските медии припомнят, че въпросът чий е Гоце Делчев попадна в центъра на вниманието преди две седмици, когато смесената комисия за историческите въпроси не постигна съгласие за общо честване на революционера. Тогава българският външен министър \"се закани\", че България ще напусне комисията, а преди това вицепремиерът Красимир Каракачанов \"заплаши\", че Северна Македония няма да стане членка на ЕС, ако не приеме, че Делчев е българин, посочва телевизия Телма.\r\n\r\nПорталът \"Вечер\" цитира изказването на премиера Борисов в статия, озаглавена \"Ново, българско условие за ЕС: Подпишете, че Гоце Делчев е българин\", добавяйки \"Ще остане ли нещо от Македония?\".\r\n\r\nЕлектронното издание \"Република\" пише: \"Дали промененото име ще бъде достатъчно? България наложи Гоце Делчев като условие за дата за преговори с ЕС\".\r\n\r\nОбратно на медиите премиерът на Северна Македония Зоран Заев заяви, че Борисов е доказал голямото си приятелство към съседната страна.\r\n\r\n\"Българският премиер Бойко Борисов е доказал голямото си приятелство към Република Северна Македония в много изключително важни моменти, заяви днес премиерът на Северна Македония Зоран Заев, отговаряйки на въпрос на журналист дали е \"добросъседство\" това, което е казал Борисов\", заяви Заев, цитиран от агенция МИА и БТА.\r\n\r\nПремиерът на Северна Македония припомни, че двете страни имат договор за приятелство и в него са приели, че част от тяхната история е обща, и са поели задължение да се посветят на бъдещето и \"да затворят отворените въпроси, които са останали зад тях\".\r\n\r\n\"Убеден съм, че ще намерим решение на този отворен въпрос, който в момента се обсъжда в обществеността\", каза Заев.\r\n\r\n\"Гоце Делчев се е самоопределял като българин и в същото време се е борел за независима македонска държава, заяви президентът на Северна Македония Стево Пендаровски в интервю за емисия на телевизия Алсат-М, цитирано от агенция Нетпрес и БТА.\r\n\r\nПендаровски каза, че става дума за два неоспорими исторически факта, и предложи това като компромисен подход към образа и делото на революционера, чието определяне предизвика напрежение между София и Скопие през последните дни и заплашва отново да обтегне отношенията между двете страни, посочва Нетпрес.\r\n\r\n\"През последните няколко седмици имах интензивна комуникация с хора, които разбират от тези неща, защото аз съм сигурен, че това постепенно става политически проблем. Твърдя, че това тепърва ще става политически проблем, ако подходът от българска страна продължи да бъде такъв. Значи, безспорна историческа истина е за всички, които имат малко познания от този исторически период, че Гоце Делчев се е самоопределял като българин. Но не е ли историческа истина, и то стопроцентова, че Гоце Делчев се е борел за македонска държава? Автономия, независима държава, дори накрая е оставил завет неговите кости да почиват в независима Македония\", каза Пендаровски в интервюто. \n\t\t\t\t\t\t", "date": "2019.06.21", "title": "България постави ново условие за ЕС - Гоце Делчев"}
{"url": "http://www.bnews.bg/article/261765-barekov_koy_upravlyava_darzhavata_slavi_koyto_zadava_zakonodatelniya_dneven_red_v_parlamenta_vmesto_gerb_i_patreotite_ili_obvinyaemiyat_privatizator_ivo_prokopiev", "text": "\nБиНюз попадна на коментар на евродепутата Николай Бареков, публикуван в личната му Фейсбук страница, където той задава изключително важни въпроси. \r\n\r\n Ето какво написа той: \r\n\r\n Питам Бойко Борисов : #Кой управлява държавата? Слави, който задава законодателния дневен ред в парламента, вместо ГЕРБ и Патреотите или обвиняемият приватизатор Иво Прокопиев, който назначава посланиците и дирижира икономическата политика на кабинета? Надявам се, коалиционните партньори на Борисов да си зададат същите въпроси! Интелектът на нацията изглежда силно подценен от върхушката.  \n\t\t\t\t\t\t", "date": "2019.06.21", "title": "Бареков: Кой управлява държавата? Слави, който задава законодателния дневен ред в парламента, вместо ГЕРБ и Патреотите или обвиняемият приватизатор Иво Прокопиев? "}
{"url": "http://www.bnews.bg/article/261752-simeonov_zaplashil_s_napuskane_na_koalitsiyata_zaradi_namalyavaneto_na_partiynite_subsidii", "text": "\n Разглеждането на закона за намаляването на партийните субсидии от 11 на 1 лев не се състоя в парламента. Официалната версия за пред обществото бе, че бюджетната комисия не е внесла необходимия доклад за второ гласуване, което се явява процедурна пречка. \r\n\r\n Неофициалната причина, която се е коментирала в кулоарите на народното събрание е, че Валери Симеонов е заплашил, че ще напусне коалицията ако се намалят субсидиите на 1 лев. Странното е, че партията на Симеонов, която на последните избори показа, че се подкрепя само от няколко хиляди души се надува и диктува условията? \r\n\r\n Според добре осведомени източници Симеонов за пореден път е обслужил интересите на задкулисието, с което доказва, че така наречените патриоти се явяват в ролята на параван, който да прикрива образите на истинските кукловоди! \r\n  \r\n \n\t\t\t\t\t\t", "date": "2019.06.21", "title": " Симеонов заплашил с напускане на коалицията заради намаляването на партийните субсидии!"}
{"url": "http://www.bnews.bg/article/261751-barekov_izrigna_za_rumyana_bachvarova_shansat_prokopiev_da_te_naznachi_za_poslanik_e_100", "text": "\n Николай Бареков изригна по повод назначението на Румяна Бъчварова за посланик в Израел. Евродепутатът смята, че тя е номинирана от подсъдимия олигарх Иво Прокопиев. Ето какво пише още той във фейсбук:  \r\n\r\n \"Шансът да те номинира синът на шефа на ДС в Ловното стопанство на Бай Тошо и Пенчо Кубадински в Разград - Иво Прокопиев - за посланик и да станеш такъв е 100%. Справка: премиерската секретарка Румяна Бъчварова, чиято дъщеря и зет са на заплата и бонуси при подсъдимия за грабеж и корупция И.П. от схемаджийския кръг “Капитал”. \r\n\r\n Шансът да те номинират от Атака или дори ”самия Пеевски” (Oh, my God!) за посланик и то на “Кънда в дивия” и да станеш такъв в ерата на Бойко Борисов е 0%. Питам съвсем човешки, господин президента и господин премиера, които управляват ужким държавата, наречена от народа “Територия”, #КОЙ управлява Територията на някогашна България през 2019-та, 30 години след “края на комунизма”?? \r\n\r\n Питам: Има ли конфликт на интереси при Румяна Бъчварова като възложител на еврофондове и поръчки в качеството и на вицепремиер от ГЕРБ на фирми, свързани с олигарси, и парите, които попълват щедро семейния бюджет на дъщеря и от същите тези фирми, на които зет и и дъщеря и са “служители”. Питам премиера, питам президента и питам прокуратурата. И ще продължавам да питам всеки ден.\" \r\n \n\t\t\t\t\t\t", "date": "2019.06.21", "title": "Бареков изригна за Румяна Бъчварова: Шансът Прокопиев да те назначи за посланик е 100%"}
{"url": "http://www.bnews.bg/article/261754-yambol_otbelyaza_lyatnoto_slantsestoene_s_drevni_trakiyski_rituali_i_vino_snimki", "text": "\n Стотици хора се събраха да почетат древните обичаи и да посрещнат най-дългия ден 21 юни в археологическия резерват „Тракийски и античен град Кабиле“. Събитието се организира за  поредна година от община Ямбол и Регионален исторически музей – Ямбол. Най-старата изба в региона „Вила Ямбол“ се включи с вината Kabile, кръстени на едноименния тракийски град. \r\n\r\n „Когато първият слънчев лъч е преминавал през скалния улей и е огрявал образа на богинята Кибела, изсечен в скалата, древните траки са разбирали, че е дошъл най-дългият ден“, коментираха още организаторите. А желаещите да се включат в събитието се увеличават от година на година. Събитието продължи с дегустация на вино. Зрители разказват, че когато първите слънчеви лъчи огреят образа на богинята Кибела, изсечен в скалите през изкуствено изкопан улей, моментът е магически. Образът сменя цветовете си като преминава през яркочервено, оранжево и жълто. На Зайчи връх е била експедиция, която е замервала с уреди както магнитното поле на светилището, така и състоянието на хората, които са се качили на него преди и след престой от няколко часа. Резултатите са удивителни. Оказва се, че магнитното поле на Зайчи връх и самото светилище е 7 пъти по-силно в сравнение с нормалното за планетата, а медицинските показатели на присъстващите на експеримента се се подобрили значително. \r\n\r\n Тракийското селище възниква в края на 2-ото хилядолетие пр.Хр. в подножието на възвишението Зайчи връх на завоя на р.Тонзос - сега р.Тунджа. През тракийската епоха Кабиле е столица на тракийските царе Спарток и Скосток.  Историята на траките, култът им към виното и традициите да се празнува с напитката са с дълбоки корени в региона на Кабиле. \r\n\r\n Най-ранните писмени сведения за производството на вино от траките са от Омир. Писмени свидетелства подчертават, че за разлика от елините, траките не го разреждали с вода. В знак на почит към това богато наследство най-старата изба в Южна България „Вила Ямбол“ кръсти серия вина Kabile,  а на етикета постави лика на богинята Кибела. \r\n\r\n Именно тези вина опитаха ентусиастите навръх Зайчи въх в най-дългия ден от годината. Според производителя именно традициите са силната връзка между минало и бъдеще, на която трябва да се залага, особено във винопроизводството. Регионът на Ямбол е известен с добрите си климатични условия за производство на качествени напитки, а „Вила Ямбол“ е сред ключовите производители там. На серията вина Kabile е изобразена именно богинята-майка Кибела - закрилница на земите и лозята, първородна сила зад всяко вино. Тази марка е сред най-награждаваните на световни конкурси. Само от началото на 2019 година Kabile спечели 20 медала от световни състезания. \r\n\r\n \r\n \n\t\t\t\t\t\t", "date": "2019.06.21", "title": "Ямбол отбеляза лятното слънцестоене с древни тракийски ритуали и вино(СНИМКИ)"}
{"url": "http://www.bnews.bg/article/261762-zloveshta_statistika_balgariya_e_vodeshta_po_broy_na_abroti_v_evropa", "text": "\n Само за първите три месеца на 2019 г. в България са извършени 5 800 аборта, което поставя страната ни сред водещите държави в Европа по брой аборти. Това сочи статистика на Националния център по обществено здраве и анализи, предаде БГНЕС. От тях над 3 600 бременности са прекъснати по желание. \r\n\r\n Статистиката сочи още, че София и Пловдив са водещите градове, в които се извършват най-много премахвания на плода – само за първите три месеца на годината в Столичната община са извършени 935 аборта, в Пловдив – 571, а в Бургас – 410. Стара Загора се нарежда на четвърто място с 386 аборта от януари до април, а на пето място е Пазарджик – с 363 унищожени ембриона. В Русе, Силистра, Сливен, Плевен, Хасково и Търговище случаите на премахване на плода са около 200 за всеки град. \r\n\r\n 39 от прекъснатите бременности са извършени на деца под 15-годишна възраст, като в 22 от случаите абортът е спонтанен, а в 17 – терапевтичен /тоест, застрашава живота на майката, или плодът е с високи рискове от увреждания/. \r\n\r\n Най-много аборти правят жените над 30-годишна възраст – близо 2 850. На второ място са жените от 20 до 29-годишна възраст, като за първото тримесечие на годината те са 2 408. И сред тийнейджърките абортът не е табу, като в Стара Загора са извършени най-много аборти на 15-19 годишни момичета – 55. По този показател – аборти сред тийнейджъри, Стара Загора е на първо място в статистиката, после се нареждат отново Пловдив /49 аборта/, след това Столична община /47/, и Сливен /35/. \r\n\r\n Статистиката на Националния център по обществено здраве и анализи отчита само медицинските аборти, направени по желание, спонтанните, и тези, извършени по медицински показатели, но в държавата няма официална статистика за това колко ембриона биват премахвани незаконно. Според източници в интернет броят на незаконно премахнатите ембриони в частни клиники, както и този на извършените с медикаменти, е даже по-висок от тези, премахнати законно, и описани в официалната статистика. \r\n\r\n Ако официалната статистика се запази със същия темп до края на 2019 г, то за една година България ще е загубила над 23 000 бъдещи българчета. За сравнение, през 2016 г. официалният брой на прекъснати бременности е 26 446, при 56 хиляди регистрирани живородени деца. \r\n\r\n Според официалната статистика, от 1954 г. насам, когато абортът е легализиран, са извършени над 6.5 милиона аборта. \r\n\r\n Общо в света през 2018 г. са извършени близо 42 милиона прекъсвания на бременности. \r\n \n\t\t\t\t\t\t", "date": "2019.06.21", "title": "ЗЛОВЕЩА СТАТИСТИКА! България е водеща по брой на аброти в Европа"}
{"url": "http://www.bnews.bg/article/261750-otlozhiha_namalyavaneto_na_partiynata_subsidiya", "text": "\n Парламентът отложи окончателното приемане на промените, свързани с намаляването на партийните субсидии. Те бяха предвидени като първа точка в дневния ред на Народното събрание.  \r\n\r\n Причината планираната за днес промяна да отпадне, е, че не е готов докладът на бюджетната комисия. Мнозинството от депутатите подкрепиха отлагането - 186 гласуваха \"за\", само двама се възпротивиха, а 7 се въздържаха. \r\n\r\n Само преди ден депутатите от комисията приеха на второ четене промени в Закона за политическите партии, с които свиха държавната субсидия за партиите от 11 на 1 лев за получен действителен глас. \r\n\r\n Поправките в закона позволиха и юридически лица да предоставят дарения на политическите формации, както и безплатно ползване на партийните офиси. Промените трябваше да влязат в сила от 1 юли. Все още не е ясно кога законовата поправка ще стигне отново до пленарната зала.  \r\n \n\t\t\t\t\t\t", "date": "2019.06.21", "title": "Отложиха намаляването на партийната субсидия"}
{"url": "http://www.bnews.bg/article/261755-tezhka_katastrofa_s_postradali_na_avtomagistrala_trakiya_v_blizost_do_burgas", "text": "\n На автомагистрала „Тракия” по направление София - Бургас , в отбивката за слизане в посока Българово, е възникнало тежко ПТП с 4-5 автомобили. Сигналът е поодаден в МВР към 10:40 ч. По първоначални данни  има тежко пострадали, а по непотвърдена информация и двама загинали. \r\n\r\n Дясното платно в посочения пътен участък е непроходимо до приключване на огледа, като движението по магистралата в посока Бургас се извършва в едната лента с намалена скорост . \r\n\r\n Временно движението по автомагистрала „Тракия“ в района на пътен възел „Българово“ при 350-ти км, в посока Бургас се осъществява само в скоростната лента, потвърдиха от АПИ. \r\n\r\n Шофьорите е необходимо да се движат с повишено внимание и съобразена скорост, като спазват указанията на „Пътна полиция\". \r\n \n\t\t\t\t\t\t", "date": "2019.06.21", "title": "Тежка катастрофа с пострадали на автомагистрала „Тракия” в близост до Бургас"}
{"url": "http://www.bnews.bg/article/261756-protestite_v_honkong_prodalzhavat", "text": "\n Хиляди хора взеха участие в нов антиправителствен протест в Хонконг. \r\n\r\n Демонстрантите поискаха оставката на ръководителката на местното правителство и окончателната отмяна на законопроект, разрешаващ екстрадиции в Китай. \r\n\r\n Повечето от участниците в протеста бяха облечени с черни дрехи. \r\n\r\n Част от тях временно блокираха някои от най-натоварените пътни артерии в Хонконг. \r\n\r\n Това предизвика сериозни проблеми с трафика.  \r\n \n\t\t\t\t\t\t", "date": "2019.06.21", "title": "Протестите в Хонконг продължават"}
{"url": "http://www.bnews.bg/article/261757-ivaylo_ivanov_shte_bade_znamenosets_na_evropeyskite_igri_v_minsk", "text": "\n Джудистът Ивайло Иванов ще бъде знаменосец на България по време на тържественото откриване на вторите европейски игри в Минск. Церемонията е тази вечер от 20 ч. на стадион \"Динамо\" и в нея ще участват делегациите на 50-те участващи държави. \r\n\r\n България участва с 85 състезатели в 15 спорта. \r\n\r\n Преди откриването започват квалификациите в няколко спорта, в които ще стартират боксьорите Боян Асенов, Радослав Панталеев и Петър Белбаров, както и състезателите на стрелба с лък Иван Банчев и Добромира Данаилова. \r\n\r\n Най-големи надежди за медали има към художествената гимнастика в лицето на Катрин Тасева и ансамбъла. За призови места се очаква да спорят още състезателите в борбата и бокса. \r\n \n\t\t\t\t\t\t", "date": "2019.06.21", "title": "Ивайло Иванов ще бъде знаменосец на европейските игри в Минск"}
{"url": "http://www.bnews.bg/article/261760-golyamo_neshtastie_spoletya_preslava", "text": "\n Напоследък на фолкпевицата Преслава никак не й върви и от любимка на народа е напът да се превърне в една от най-мразените ни звезди. Дори самата звезда няма обяснение какво се случва и кой толкова й има зъб, но от месец и половина е подложена на зверски изтезания.  \r\n\r\n Всичко тръгна от решението да си оперира носа, който в продължение да години й създаваше комплекс за малоценност. Певицата нямаше търпение да се покаже пред своите почитатели с променената визия, като очакваше те да я харесат още повече и да я подкрепят в решението си. \r\n\r\n Уви, изля се толкова помия, че Преслава трудно понесе всички обиди за себе си. А само преди ден й нанесоха пореден нож в гърба, с което я довършиха тотално, а кариерата й виси на косъм.  \r\n  \r\n \n\t\t\t\t\t\t", "date": "2019.06.21", "title": "Голямо нещастие сполетя Преслава"}
{"url": "http://www.bnews.bg/article/261753-plashtame_desetki_hilyadi_levove_za_ohrana_na_gey_parad", "text": "\n Плащаме десетки хиляди левове за охрана на гей парад, това стана ясно след зададен въпрос към министъра на отбраната Красимир Каракачанов от партия \r\nАтака. Каракачанов най-невъзмутимо отговори, че повече от 740 полицая са охранявали гей парада, пропускайки, че точно толкова са необходими за охрана на българските села, нещо, което обещаваха на българските избиратели през 2017 г.. \r\n\r\n Особено интересна се оказа информацията, която изнесе Каракачанов за охрана на контрапарада организиран от Атака. \r\n\r\n Според изнесените данни на контрапарада участие са взели около 100 души, които обаче са били охранявани от близо 200 души полицаи. Никой не зададе уточняващ въпрос на Каракачанов, защо е било необходимо 100 души да бъдат охранявани от 200 полицаи и  \r\nкак точно се вземат тези решения за охрана. \r\n\r\n От изнесените данни стана ясно, че няма никакъв проблем възрастните хора в българските села да бъдат охранявани от полицията, но явно управляващите от ВМРО искат те да бъдат обект на постоянни кражби и малтретиране, за да могат да развиват на техен гръб своята идеология за \"бранене\" на България!  \r\n  \r\n \n\t\t\t\t\t\t", "date": "2019.06.21", "title": " Плащаме десетки хиляди левове за охрана на гей парад!\r\n"}
{"url": "http://www.bnews.bg/article/261759-vlak_se_udari_s_patnicheski_avtobus_v_atina", "text": "\n Влак на крайкраградска транспортна компания се удари с пътнически автобус близо до центъра на Атина, предаде БГНЕС. \r\n\r\n Според властите няма данни за сериозно пострадали, въпреки че автобусът е бил пълен при инцидента. \r\n\r\n Свидетели заявиха, че благодарение на машиниста, който успял да намали скоростта значително преди удара, са били ограничени щетите. \r\n\r\n Не е ясно кое превозно средство не е спазило предимство. \r\n \n\t\t\t\t\t\t", "date": "2019.06.21", "title": "Влак се удари с пътнически автобус в Атина"}
{"url": "http://www.bnews.bg/article/261761-shesti_den_zhitelite_na_selo_balanovo_sa_bez_voda", "text": "\n Шести ден без вода са жителите в село Баланово в област Кюстендил, съобщи bTV. \r\n\r\n Те сигнализират, че проблемът с водата е от дълго време и се заключава както в липсата така и в качеството ѝ, когато я има. \r\n\r\n \"Водата все една е мазут\", обянява местна жителка. \r\n\r\n Местното ВиК е уведомено за проблема, но не е отговорило. Според тях оплакванията от качеството на водата нямат основания. \r\n\r\n Кметът на селото Явор Митев е на мнение, че проблемът се дължи на очистващите инсталации на ТЕЦ \"Бобовдол\". \r\n\r\n Той отбеляза, че се взимат проби от водата на всеки 10-15 дни, но резултат за подобряването на нещата няма. \r\n \n\t\t\t\t\t\t", "date": "2019.06.21", "title": "Шести ден жителите на село Баланово са без вода"}
{"url": "http://www.bnews.bg/article/261763-gloriya_otnovo_nagoreshti_mrezhata_s_tyalo_na_18_godishna", "text": "\n Глория определено знае как да разпалва страстите - не само в социалните мрежи, но и по гръцките плажове, където от известно време събира тен, пише show.blitz.bg. \r\n\r\n Фолкдивата буквално слага в малкия си джоб голяма част от далеч по-младите си колежки, с перфектните мерки, които показва. Какъвто и бански да облече, тя е ослепителна! \r\n  \r\n \n\t\t\t\t\t\t", "date": "2019.06.21", "title": "Глория отново нагорещи мрежата с тяло на 18-годишна! "}
{"url": "http://www.bnews.bg/article/261758-4_8_po_rihter_udari_frantsiya", "text": "\n Земетресение с магнитуд 4,8 е регистрирано във Франция, предаде БГНЕС. \r\n\r\n Епицентърът на земния трус се намира на 47 км южно от град Анже с население 169 хиляди души и на 77 км източно от Нант. Дълбочината му е 8 км. \r\n\r\n Трусът е станал в 07.50 часа местно време. \r\n\r\n Граждани коментират, че са почувствали земетресението силно. То е усетено на 270 км южно от епицентъра. За момента няма данни за разрушения. \r\n \n\t\t\t\t\t\t", "date": "2019.06.21", "title": "4,8 по Рихтер удари Франция"}
