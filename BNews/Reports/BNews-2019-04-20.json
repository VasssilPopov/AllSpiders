{"url": "http://www.bnews.bg/article/259885-v_gartsiya_zakopchaha_nash_shofyor_s_kraden_nash_kamion_s_59_nelegalni_migranti", "text": "\nОткраднат български камион с натоварени 59 нелегални мигранти е бил засечен по пътя към Солун от гръцката полиция, съобщава кореспондентът на БНР в южната ни съседка.\r\n\r\nТоварният камион е бил в системата за издирване след кражбата му в България. Полицията го спира за рутинна проверка по магистралата Комотини - Солун. Установявят,че камионът е откраднат и арестуват 60-годишния български шофьор за кражба и фалшифициране на документите на превозното средство.\r\n\r\n документи камионът е превозвал изолационни строителни материали. На полицията прави впечатление,че за подобен товар е прекалено скъпо да се извозва с този тип камион. \r\n\r\nПри разтоварване на стоката на място властите откриват в камиона 59 нелегални мигранти, които съобщават, че са платили по 1500 евро на човек, за да бъдат закарани до Солун. Влезли с лодки от Турция през река Марица.\r\n\r\nПолицията разследва арестувания шофьор за участие в престъпна група.  \n\t\t\t\t\t\t", "date": "2019.04.20", "title": "В  Гърция закопчаха наш шофьор с краден наш камион с 59 нелегални мигранти"}
{"url": "http://www.bnews.bg/article/259882-vzriv_i_vaorazheno_napadenie_sreshtu_pravitelstvena_sgrada_v_kabul", "text": "\n\r\nВъоръжени мъже са атакували министерството на комуникациите в центъра на Кабул, прекъсвайки месеците на относително спокойствие в столицата на Афганистан и подчертавайки заплахите за сигурността, които продължават въпреки опитите за започване на мирни преговори с талибаните, съобщава \"Ройтерс\".\r\n\r\nДнешното нападение е започнало малко преди обяд тамошно време с експлозия пред входа на многоетажната сграда, в която се помещава ведомството в оживен търговски район на града, последвана от стрелба, която е можело да бъде чута на повече от километър и половина разстояние.\r\n\r\nРайонът около сградата е отцепен от полицията, след като най-малко трима нападатели са влезли в битка със силите за сигурност, уточни говорителят на вътрешното министерство Насрат Рахими.\r\n\r\nТой каза, че до ранния следобед най-малко двама от нападателите са били ликвидирани, а стрелба вече не се чува. Няма потвърждение обаче, че нападението е приключило.\r\n\r\nЕксплозията, за която служители от силите за сигурност заявиха, че е предизвикана от атентатор самоубиец, също така е била в близост до силно укрепения хотел \"Серена\", един от малкото хотели в Кабул, който все още се използва от чуждестранни посетители. \n\t\t\t\t\t\t", "date": "2019.04.20", "title": "Взрив и въоръжено нападение срещу правителствена сграда в Кабул"}
{"url": "http://www.bnews.bg/article/259877-zaloviha_aver_na_mityo_ochite", "text": "\n Авер на Митьо Очите е заловен в Бургас. Става въпрос за Константин Вълчев, известен като Мамута, предаде Флагман.бг. \r\n\r\n Мамута бе обявен за издирване от Интерпол преди 2 години, след като влезе в сила присъда за шофиране след употреба с метафетамин, а паралелно с това се водеше и друго дело срещу него – за разпространение на наркотици. След ареста му ще бъде приведен в затвора. \r\n\r\n Той е задържан снощи в блок 18 в ж.к.“Зорница“, където от известно време се е укривал. Паралелно с неговия арест криминалисти са атакували и дома на брат му Тодор Вълчев в блок 17 в ж.к.“Зорница“, където са открити над 400 грама марихуана, както и други неща. \r\n\r\n През 2016 година Коце Мамута отново бе задържан заедно с брат му в апартамент в ж.к.Зорница, където разследващи открита дрога, електрони везни и пликове. \r\n \n\t\t\t\t\t\t", "date": "2019.04.20", "title": "Заловиха авер на Митьо Очите"}
{"url": "http://www.bnews.bg/article/259884-predade_se_v_politsiyata_edin_ot_osadenite_za_smartta_na_chorata", "text": "\nМирослав Писов, един от петимата полицаи, осъдени вчера от Върховния касационен съд (ВКС) на 7 години затвор за смъртта на Ангел Димитров - Чората, се предаде в полицията в Благоевград, съобщава БГНЕС.\r\n\r\nПисов пристигна с джип със свой приятел. След като се изказа пред репортерите, влезе в полицията, след кратък разговор със следовател се върна до колата, взе си сак с дрехи и влезе отново в сградата на местното МВР.\r\n\r\n\"Не зная дали тук или в прокуратурата трябва да се явя. Това, което се иска от нас, ще го направим - да се явим, както разбрахме от медиите и от другите хора, че е необходимо да ни задържат и да ни приведат в изпълнение на политическото решение на Лозан Панов. Да е жив и здрав\", каза Писов.\r\n\r\nТой определи присъдата като политическа: \"Идват евроизбори и групата на Лозан Панов трябва да направи така че през решенията, които те взимат, да вземат държавната власт насилствено. Те искат да я вземат насилствено, защото не могат да я вземат с избори. Ние сме представители на българската държава, ние сме представители на МВР. Ние не сме осъдени лично като хора, а какво е осъдителното решение, не знаем, те не искат да го дадат.\r\n\r\nНие как да обжалваме това нещо, те не искат да го дадат. Нашите адвокати не могат да получат решението, за да го обжалваме пред главния прокурор и пред ВКС, изтъкна Писов.\r\n\r\nСпоред него всеки един гражданин може да бъде поставен в тази ситуация. \r\n\r\n\"Лозан Панов съдебен лекар ли е или се явява като моралния ментор на държавата\", попита Мирослав Писов. \n\t\t\t\t\t\t", "date": "2019.04.20", "title": "Предаде се в полицията един от осъдените за смъртта на Чората"}
{"url": "http://www.bnews.bg/article/259590-tramp_shte_zaselva_nelegalni_migranti_v_gradove_na_demokratite", "text": "\n Президентът на САЩ Доналд Тръмп обяви, че неговата администрация ”силно” обмисля освобождаването на мигранти, задържани на границата и транспортирането им в градове, управлявани от Демократическата партия. Според него тази идея би трябвало да зарадва опонентите му предвид имиграционната им политика. \r\n\r\n \"Демократите казват, че трябва да отворим границата си и че нелегалните имигранти имат правото да бъдат в нашата страна. Затова демократите трябва да работят с администрацията на президента, за да намерим начин за транспортиране на тези незаконни чужденци в райони и щати, управлявани от тяхната партия\", заяви говорител на Белия дом в петък. \r\n\r\n На свой ред Тръмп настоя Демократическата партия да подкрепи предложенията му за промени в имиграционната политика на САЩ. \r\n\r\n \"Ще ги заведем в техните райони, ще им създадем убежища и ще позволи те да се погрижат за имигрантите. Можем да им доставим много, можем да им дадем неограничено количество“, коментира Тръмп в отговор на критиките на опонентите му за изграждане на стена по границата с Мексико. \r\n \n\t\t\t\t\t\t", "date": "2019.04.20", "title": "Тръмп ще заселва нелегални мигранти в градове на демократите"}
{"url": "http://www.bnews.bg/article/259883-atlanticheskiyat_savet_bg_predstavya_7_nachina_za_obezvrezhdane_chrez_hibridna_voyna", "text": "\n Атлантическия съвет представят седем начина държавата да остане безпомощна пред хибридната война на Кремъл. \r\n\r\nВ обстоен анализ те изброяват, че първата предпоставка е игнорирането на проблема. \r\n\r\nСпоред неправителствената организация, колкото по-дълго институциите и обществото са в неведение и не разбират, че против страната се води хибридна война, толкова по-лесно агресорът успява да постигне целите си. \r\n\r\n\"Това стои в основата на стратегията на Руската федерация в нейната хибридна кампания против България - въпросът за хибридните въздействия против държавата да бъде игнориран и да не се предприемат никакви реални действия за защита. Най-ефективният начин за преодоляване на всяка защита против хибридни атаки е да се въздейства на вземащите решения, така че държавата да не изгражда способности за противодействие\", пишат от Атлантическия съвет. \r\n\r\nТе описват седем начина за въздействие, чиято цел е България да остане неподготвена и беззащитна против хибридните атаки на Москва.  \n\t\t\t\t\t\t", "date": "2019.04.20", "title": "Атлантическият съвет - БГ представя 7 начина за обезвреждане чрез хибридна война"}
{"url": "http://www.bnews.bg/article/259880-dvama_mladezhi_arestuvani_za_teroristichniya_akt_v_severna_irlandiya", "text": "\n\r\nДвама младежи са били арестувани във връзка с убийството на журналистката Лира МакКий в Северна Ирландия, съобщават британските медии.\r\n\r\nДвамата, на възраст 18 и 19 години, са били задържани съгласно Закона за тероризма. \r\n\r\n29-годишната МакКий беше застреляна, докато е наблюдавала размириците в град Лондондери в Северна Ирландия в четвъртък вечерта. Насилието се разрази след полицейски спецакции в къщи в райони на града. \r\n\r\nМакКий е стояла близо до полицейски джип с други журналисти, когато е била застреляна. \r\n\r\nУличните камери са заснели последните мигове в тълпата, а кадри от мобилен телефон показаха заподозрения стрелец. \r\n\r\nПолицейската служба на Северна Ирландия уточни, че стрелецът е стрелял по полицейски служители около 23 часа местно време в четвъртък. \r\n\r\nВъв видеото маскираният нападател се вижда да стреля към полицаи и случайни свидетели. \r\n\r\nУбийството беше осъдено масово. \r\n\r\nПолицейският началник Джейсън Мърфи, който ръководи разследването, определи смъртта на МакКий като \"безсмислена и ужасяваща\".  \n\t\t\t\t\t\t", "date": "2019.04.20", "title": "Двама младежи арестувани за терористичния акт в Северна Ирландия"}
{"url": "http://www.bnews.bg/article/259875-geri_doncheva_vdigna_na_krak_politsiyata_v_yaponiya", "text": "\n Гери Дончева в момента е в Япония с приятел. Красавицата споделя, че е възхитена от народа там, а последната случка го доказва.  Нашенката от невнимание забравила телефона си в купето на влака, след което вдигнала полицията на крак да го търсят. Изписала толкова много жалби и обяснения какво точно се случило, че изобщо не очаквала да има някакво развитие по случая.   \r\n  \r\n\r\n Гери и приятелеят й пътували в един с един от най-бързите влакове в Япония. Мъкнели и много куфари с тях и при прекачването към следващия влак тя забравила мобилния си телефон на седалката. Сетила се едва когато пристигнала на уреченото място.  \r\n\r\n И започнала да ходи по мъките. Срещнала се с полицаи, които я уверили, че в 90% от случаите японците дават намерените телефони в полицията. На нея това й звучало като невъзможна приказка, но нямала друг избор освен да напише с кой влак е пътувала, кое купе и седалка. \r\n\r\n Три дни по-късно телефонът бил върнат на Дончева.\"Дадоха ми го, непокътнат, срещу усмивка и въвеждане на кода ми в телефона, за да се уверят, че е мой! Сега трябва да се обадя в полицията, за да спрат да търсят по случая. Така бях помолена от полицая\", сподели преживяванията си тя. \r\n \n\t\t\t\t\t\t", "date": "2019.04.20", "title": "Гери Дончева вдигна на крак полицията в Япония "}
{"url": "http://www.bnews.bg/article/259876-ekskluzivno_v_barekov_i_bayraktarov_bez_tsenzura_kade_otivat_partiynite_subsidii_nikolay_barekov_dava_karakachanov_na_prokuraturata_ima_li_liderat_na_vmro_chadar_ot_gerb", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\" водещите коментираха как се харчат партийните субсидии. \r\n\r\n През последните години много се говори за партийните субсидии, но странно защо никой не казва как и за какво партиите харчат нашите пари. Търсим добрия пример в така наречените \"патриотични формации\".  \r\n\r\n Започваме с партията на Валери Симеонов - НФСБ. От отчетите на партията установяваме, че тя е получила за периода 2015 - 2018 година държавна субсидия на обща стойност 6 559 000 лева. Нека проследим къде са отишли голяма част от тези пари. Десетки хиляди са изхарчени за канцеларски материали и цветя, сякаш е извършвана не партийна, а погребална дейност. Едно перо се набива обаче сериозно в погледа ни и това са сделките със свързани лица. Оказва се, че това са фирми от групировката \"СКАТ\", а сделките са на стойност 1 894 000 лева. Дивиденти от тези свързани фирми, както сами можете да се досетите получават Валери Симеонов и неговите съдружници. За периода 2015 - 2017 година Валери Симеонов е получил точно 335 000 лева дивиденти.  \r\n\r\n При ВМРО държавната субсидия също е за милиони. ВМРО, също както колегите им от НФСБ са изхарчили десетки хиляди левове за цветя и канцеларски материали, сякаш и ВМРО са извършвали погребална, а не партийна дейност. Вероятно с колегите им от НФСБ са погребвали България! При ВМРО установяваме, че са изхарчени стотици хиляди левове за консултантски договори. За толкова пари ще ви консултира режисьор, генерал и дори маршал, а като се замисли човек как само лъгаха бедните български пенсионери.  \r\n\r\n Става ясно, че парите от държавните субсидии влизат в джоба на Валери Симеонов и Каракачанов, а с тях те финансират собственият си бизнес. \r\n\r\n Като лидер на ББЦ (Презареди България) около две години Николай Бареков имаше възможност да получава държавна субсидия, която обаче бе в значително малки размери, защото бяха в коалиция. Доста пари влязоха при олигарха Ковачки, защото той също имаше процент от коалиционната субсидия. Със зъби и нокти Бареков се бореше да не бъде открадната цялата субсидия, та някакви пари да влязат и в \"Презареди България\". \r\n\r\n Водещите в студиото коментираха и факта, че за втора поредна година България се нарежда на 111 място по свобода на медиите. Ние сме на последно място в Европа, над нас е половин Африка. В тази класация България наистина е стигнала възможното дъно. \r\n\r\n Пример: Докато Николай Бареков беше в БТВ до 2009 година, България беше сред първите 20 в света по свобода на медиите. По- късно през 2009 година, на ръба ГЕРБ да влезе във властта, за първи път влязохме в първите 30 по свобода на медиите. След това, когато Бареков основа партия \"България без цензура\", България беше на 78-о място в света по свобода на медиите. \r\n\r\n Към днешна дата, народът бива манипулиран. Фактът, че се изграждат фалшиви медийни образи и фалшиви герои е показателен. Небезизвестен факт е, че единствен Николай Бареков плати от собствения си джоб, за да си направи отчет на мандата в ЕП, докато \"баджак медиите\" дадоха безплатна трибуна на останалите евродепутати, включително един от тях си направи скандална реклама в новините на БТВ, където заяви следното: \"Благодарение на ЕП, дойдох тук и се научих да се пера сам!\". Смях огласи студиото на \"Бареков и Байрактаров без цензура\". \r\n\r\n Във връзка със случая \"Иванчева\", Бареков зададе въпроса: Защо не са повдигнати обвинения и на Красимир Каракачанов, Валери Симеонов и Бате Харо и защо Гешев не подходи по същия начин с тях, както с Иванчева? \r\n\r\n \"Ако тези хора бяха получили доживотни присъди, това щеше да компенсира общественото недоволство в страната.\", коментира Бареков. \r\n\r\n Журналистът Димитър Байрактаров представи свое разтърсващо разследване срещу вицепремиера Красимир Каракачанов.  \r\n\r\n От него става ясно, че Каракачанов също се е сдобил с жилище на безценица. Той заменя стария си апартамент в кв. \"Овча купел\" за такъв за 643 евро на кв.м, в центъра на столицата в луксозна кооперация.  \r\n\r\n Според експерти в този бранш, сделката е \"кокошка за арабски кон\" в полза на патрЕота. Разликата в цената между новото и старото жилище на министър Каракачанов е в хиляди проценти.  \r\n\r\n По- интересното е, че за да си позволят това жилище, семейство Каракачанови са били принудени да преживяват през 2017 година с с 213 лева на месец. Вие вярвате ли? \r\n\r\n Странното е, че вицепремиерът и до днес е непроверен и необезпокояван, въпреки че не е декларирал конфликт на интереси с продавачът на апертамента, фирмата \"СОФТ 07 МЕТАЛ\". \r\n\r\n Николай Бареков и Димитър Байрактаров внесоха още разкрития по случая. Фирмата, продала апартамента на Каракачанов е с едноличен собственик лице с фамилия Немски. \r\n\r\n Нещата придобиват пиперлив нюанс, тъй като сестрата на Красимир Каракачанов работи в централата НЗОК, където всяка година бюджета е от порядъка на 4 млрд. лева и тя също е с фамилия Немски. \r\n\r\n Байрактаров сподели, че според достоверни източници, сестрата на министъра всъщност заема доста сериозна позиция в НЗОК, като директор в \"Правна дирекция\".  \r\n\r\n Разкритията не свършват дотук. Оказа се, че въпросната кооперация е построена върху бивш имот на ВМРО. Реално може да се окаже, че Каракачанов не просто е купил апартамента, а той е инвеститор в самата сграда. \r\n\r\n Бареков запита защо медиите, които разкостиха Цвенатов за евтиния апартамент сега удобно си мълчат и защо Бойко Борисов жертва Цветанов и Цачева, а в същото време пази Каракачанов? \r\n\r\n Кой оставя Каракачанов да бъде толкова безнаказан? Толкова ли е удобен Каракачанов за задкулисието, за Прокуратурата и за Борисов, че го пазят? -това бяха само някои от въпросите, зададени от водещите Бареков и Байрактаров.  \r\n\r\n Николай Бареков заяви, че ще депозира разследването за Каракачанов в Главна Прокуратура, в Спецпрокуратурата и в КПКОНПИ, за да разбере дали тези органи ще се задействат или отново ще се окаже, че ГЕРБ е спуснал политическия чадър на лицето Каракачанов. \r\n\r\n \"Гласувайки за ВМРО и за НФСБ, вие директно гласувате за листата на ГЕРБ и ДПС! Ако искате да гласувате против статуквото, ключът е 'Движение Презареди България'. Изборът е ваш!\", заключи евродепутатът.  \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.04.20", "title": "ЕКСКЛУЗИВНО в \"Бареков и Байрактаров без цензура\": Къде отиват партийните субсидии? Николай Бареков дава Каракачанов на Прокуратурата! Има ли лидерът на ВМРО чадър от ГЕРБ? "}
{"url": "http://www.bnews.bg/article/259867-lazarovden_e", "text": "\n   \r\n\r\n Днес православните християни отбелязват Лазаровден. В основата за празника е библейската притча за възкресението на Лазар от Исус Христос.  \r\nВ българските традиции той се свързва и със съзряването на девойките и тяхната готовност за встъпване в брак. \r\n\r\n По традиция Лазаровден се отбелязва на осмия ден преди Великден. Празникът е с подвижна дата - винаги в предпоследната събота преди Великден. В календара на християнската църква той е свързан с един от най-вълнуващите евангелски сюжети - възкресението на Лазар, жител на град Витания, който се е намирал близо до Ерусалим. \r\n\r\n Според евангелието, когато Спасителят е в земите отвъд река Йордан, Лазар се разболява и умира. Когато месията се връща, възкресява покойника на четвъртия ден от неговото погребение в знак на благодарност за проявеното от него гостоприемство. Според средновековните писания, Лазар живее още 30 години в строг пост и въздържание и е провъзгласен за първи епископ на град Китион на остров Кипър. \r\n\r\n На Лазаровден църквата отбелязва с празнична литургия възкресението на Лазар, както и паметта на светия мъченик Лазар Български, измъчван и убит на 23 април 1802 г \r\n\r\n В миналото момите са излизали, нагиздени със сватбени премени и венци. Те са пеели песни и танцували, а после пускали венците си по реката. Навсякъде лазарките благославяли труда на работливите стопани, пеели за нивите, за къщата, за стоката - домашните животни. \r\n\r\n Типичен за Лазаров ден е моминският обичай Лазаруване (Боенец, Кумичене), който е важен етап от социализацията на момите. \r\n \n\t\t\t\t\t\t", "date": "2019.04.20", "title": "Лазаровден е! "}
{"url": "http://www.bnews.bg/article/259594-v_mon_nedovolni_ot_segashnite_sanktsii_za_bezotgovorni_roditeli", "text": "\n\r\nСпирането на детските добавки за 1 месец при 5 неизвинени отсъствия също за един месец, каквато санкция действа в момента, няма възпитателен ефект спрямо безотговорните родители. Това мнение изрази заместник-министърът на образованието Деница Сачева пред БНР. \r\n\r\nТя посочи, че едно 4-членно семейство получава около 140 лева месечно. Ако се спрат помощите, то следващия месец семейството ще получи 99 лв., но заради гарантирания минимален доход - понеже на всички ще им е паднал дохода, по-следващия месец то ще получи 190 лв., изчислява Сачева. Това означава, че заради санкциите въпросното семейство дори ще получи повече средства. \r\n\r\nТе не го приемат като санкция, просто имат едно отложено вземане на тези пари, обобщи зам.-министърът. \r\n\r\nПо тази причина тя защити новото предложение за законова промяна, а именно детските добавки да се спират за 12 месеца при 5 неизвинени отсъствия. \r\n\r\nКогато в един момент ти отнемат за една година парите, това са близо 1000 лв., ти не можеш да ги възстановиш, посочи като аргумент Сачева.  \n\t\t\t\t\t\t", "date": "2019.04.20", "title": "В МОН недоволни от сегашните санкции за безотговорни родители"}
{"url": "http://www.bnews.bg/article/259868-oblachno_sas_slabi_valezhi_temperaturite_se_ponizhavat", "text": "\n  В съботния ден ще преобладава разкъсана облачност, в голяма част от деня - значителна. Температурите ще се понижат. \r\n\r\n В някои райони ще превали слаб дъжд. По високите места - над 1300 м, ще превали слаб сняг. Повече валежи се очакват през нощта в Западна България. \r\n\r\n Вятърът ще бъде ориентиран от североизток, предимно умерен, а в източната част на страната временно силен. \r\n\r\n Минималните температури са в интервала 1-6 градуса. \r\n\r\n Максималните са предимно между 10 и 15 градуса, в крайния югозапад до 18 градуса. \r\n \n\t\t\t\t\t\t", "date": "2019.04.20", "title": "Облачно, със слаби валежи, температурите се понижават"}
{"url": "http://www.bnews.bg/article/259870-badeshtite_pensioneri_shte_mogat_da_izbirat_trite_si_nay_dohodni_godini", "text": "\n Бъдещите пенсионери ще могат да избират дохода от трите най-благоприятни години преди 1997 г. \r\n\r\n Това решиха депутатите, след като приеха окончателните промени в Кодекса за социално осигуряване на първо четене. \r\n\r\n Предложението е на ГЕРБ, след като стана ясно, че настоящото законодателство не дава право на избор. \r\n\r\n Ако тези промени днес не бяха приети, в изчисляването на новите пенсии нямаше да се включват три последователни избрани от хората години от последните 15 години осигурителен стаж до 1 януари 1997 г., както и осигурителният доход в периода 1 януари 1997 до 31 декември 1999 г. \r\n\r\n Така с новата промяна при подаване на заявление за отпускане на пенсия след 31 декември 2018 г. пенсионерите ще могат да изберат размера на пенсията им да бъде определен с индивидуален коефициент, изчислен по стария ред. Това означава, че ще могат да включат дохода за тези три най-благоприятни години преди 1997 г. и на целия доход от 1 януари 1997 г. до пенсионирането им. \r\n \n\t\t\t\t\t\t", "date": "2019.04.20", "title": "Бъдещите пенсионери ще могат да избират трите си най-доходни години"}
{"url": "http://www.bnews.bg/article/259873-informatsionno_obsluzhvane_shte_broi_glasovete_ot_evrovota", "text": "\n \"Информационно обслужване\" ще брои резултатите от евроизборите на 26-и май. Решението е публикувано късно снощи на сайта на Централната избирателна комисия публикува. \r\n\r\n ЦИК възлага на дружеството компютърната обработка на данните в РИК и ЦИК от гласуването и издаването на бюлетин на ЦИК с технически носители за резултатите от гласуването в изборите за членове на Европейския парламент. \r\n\r\n За целта председателят на ЦИК Стефка Стоева ще подпише договор с \"Информационно обслужване\". \r\n\r\n Решението подлежи на обжалване пред Върховния административен съд чрез Централната избирателна комисия в тридневен срок от обявяването му. \r\n \n\t\t\t\t\t\t", "date": "2019.04.20", "title": "\"Информационно обслужване\" ще брои гласовете от евровота"}
{"url": "http://www.bnews.bg/article/259874-chastniyat_samolet_se_sgromolyasal_s_gram_i_tryasak_na_stadiona_v_orizari", "text": "\n Самолетът, паднал в пловдивското село Оризари, се сгромолясал с гръм и трясък. Това разказаха очевидци пред bTV.   Малко преди това той е забелязан да кръжи над квартал „Кършияка“ в Пловдив.   На място е пристигнала веднага линейка. Противoпопожарната служба и полицията също са там, районът е отцепен.   Загинали са двама мъже. \r\n\r\n Пилотът вероятно е бил и собственик на самолета. По непотвърдена информация той е излетял от летище Белозем.   \r\n\r\n В събота близо до селото се провежда състезание с дронове. Не е ясно дали и падналата машина е била част от програмата, посочва Нова телевизия. \r\n  \r\n \n\t\t\t\t\t\t", "date": "2019.04.20", "title": "Частният самолет се сгромолясал с гръм и трясък на стадиона в Оризари \r\n\r\n"}
{"url": "http://www.bnews.bg/article/259872-izvanredno_chasten_samolet_padna_v_plovdivsko_ima_zaginali", "text": "\n Малък частен самолет е паднал и се е разбил днес край пловдивското село Оризаре, съобщиха за БЛИЦ от полицията.   \r\n\r\n Загинали са двама души. Самолетът е бил двуместен.   \r\n\r\n Инцидентът е станал около 10.20 ч. сутринта. Самолетът е паднал на стадиона в селото. Загиналият пилот на машината е мъж. Засега няма информация за самоличността на втората жертва. В момента текат огледи.    \r\n\r\n \r\n  \r\n \n\t\t\t\t\t\t", "date": "2019.04.20", "title": "ИЗВЪНРЕДНО! Частен самолет падна в Пловдивско, има загинали\r\n\r\n"}
{"url": "http://www.bnews.bg/article/259879-v_rumaniya_srednata_zaplata_e_1890_lv", "text": "\n Средната брутна заплата в Румъния към май 2018 година е била близо 1890 лева, а в Гърция – 2138 лева, сочи статистиката. \r\n\r\n В северната ни съседка един oт вceĸи дeceт paбoтeщи, или пoчти 580 xил. дyши, ca пoлyчили пo нaд €1 000 нeтнa зaплaтa ĸъм дeĸeмвpи 2018 г. Toвa пoĸaзвaт дaнни нa coциaлнoтo миниcтepcтвo, цитиpaни oт Zіаrul Fіnаnсіаr. Бpoят им ce e yдвoил зa пocлeднитe пeт гoдини. \r\n\r\n Дaннитe пoĸpивaт 5,11 милиoнa дoгoвopa и нe вĸлючвaт тeзи, ĸoитo paбoтят нa пoвeчe oт eдин дoгoвop. Cpeднaтa нeтнa зaплaтa ce e пoвишилa c 68 пpoцeнтa oт дeĸeмвpи 2013 дo дeĸeмвpи 2018 г., пoĸaзвa cтaтиcтиĸaтa. Чacт oт pъcтa ce дължи нa oтĸpивaнeтo нa нoви виcoĸoĸвaлифициpaни paбoтни мecтa. Heпpeĸъcнaтo pacтящият бpoй нa ІТ cпeциaлиcтитe cъщo дoпpинacя зa pъcтa. Инвecтициитe в пpoизвoдcтвoтo, ocнoвнo oт aвтoмoбилнaтa индycтpия, ceгa ca двoйнo пo-мaлĸo oт инвecтициитe в цeнтpoвe зa oбcлyжвaнe, финaнcoви и ІТ ycлyги. \r\n\r\n В Македония към юни 2018 средната брутна работна заплата e 1142 лева. \r\n\r\n В съседна Албания към февруари 2018 средната брутна заплата е била 929 лева, а в Косово – €476 евро към март 2018. \r\n \n\t\t\t\t\t\t", "date": "2019.04.20", "title": "В Румъния средната заплата е 1890 лв."}
{"url": "http://www.bnews.bg/article/259871-spetsprokuraturata_i_gdbop_udariha_proseshkata_mafiya", "text": "\n Специализираната прокуратура, ГДБОП и ОДМВР-Видин, с подкрепата на Дирекция \"Жандармерия\" в МВР, извършват действия по разследване на организирана престъпна група за трафик на хора с цел просия (предимно в Кралство Швеция), както и пране на пари, съобщиха от прокуратурата. \r\n\r\n Процесуално-следствени действия се водят в село Дреновец, община Ружинци. \r\n\r\n Извършват се обиски, претърсвания, изземвания, разпити на свидетели. \r\n \n\t\t\t\t\t\t", "date": "2019.04.20", "title": "Спецпрокуратурата и ГДБОП удариха просешката мафия"}
{"url": "http://www.bnews.bg/article/259878-27_dushi_postradaha_ot_pozhar_v_zabaykalskiya_kray_na_rusiya", "text": "\n\r\n27 души достигна броят на пострадалите от природните пожари в Забайкалския край, съобщиха от руското Министерство на здравеопазването. Пожарът вече е потушен. Възможно е броят на ранените да се увеличи. \r\n\r\nСедмина са в болница. Двама от пострадалите са в тежко състояние. От всички пострадали шестима са със средна степен на изгаряне, а 19 с лека степен на изгаряне. \r\n\r\nСпоред ведомството спасителната авиация от регионалния Център по медицина с два ветролета Ми-8 транспортира в Чита осем души от Борзински, Ононски и Агински район на Забайкалския край, където избухнаха пожари. \"Пациентите са без усложнения\", изтъкнаха от ведомството. \r\n\r\n14 населени места пострадаха от пожари на юг и югоизток на Забайкалския край. Унищожени са 107 сгради и съоръжения, в това число 88 жилищни кооперации. Според местните власти над 300 души са загубили имуществото си.  \n\t\t\t\t\t\t", "date": "2019.04.20", "title": "27 души пострадаха от пожар в Забайкалския край на Русия"}
