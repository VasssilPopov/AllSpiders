{"url": "http://www.bnews.bg/article/249988-deo_i_saprugata_mu_ochakvat_vtori_naslednik", "text": "\n Тв водещият на спортния тотализатор Деян Славчев-Део и съпругата му Мариана Станчева са в очакване на втори наследник. Семейството отпразнува рождения ден на таткото на пица в ресторанта на неговия верен приятел Лео и пусна снимка от там, на която ясно се вижда коремчето на Мариана. \"Това е най-добрият подарък за 43-ата ми годишнина\", категоричен е телевизионерът. Семейството си купи имот в град до София, където вече живее един от братята на Део. Славчев гради там къща, където да живее увеличаващата се фамилия. Още не е ясно какъв е полът на бебето. Щастливата новина идва година, след като Део и любимата му вдигнаха сватба. Миналия октомври те сключиха граждански брак, а седмица по-късно вдигнаха и голямо тържество. Искрите между двойката пламнаха преди повече от 5 години и почти веднага заживяха под един покрив. Мариана и изпълнителят на „Дай газ“ възпитават един син – Борислав, който се появи на бял свят през 2016 г. „ Какъв баща съм ще каже Борислав след време. Прави ми впечатление как си задържа погледа върху нас и ни изучава. Нещо, което ние, възрастните, трябва да правим по-често. Страхувам се в какъв свят ще живее един ден, но тези тревоги се прокрадват за секунди. Когато човек е без дете, в един момент се блъска в стена. Преживяванията на познатите места като че ли се изчерпват. Трябва да се появи дете, на което да му покажеш света. Да преоткриеш света през неговите очи“, коментира преди време вечно усмихнатият блондин, цитиран от Хотнюз. \r\n  \r\n \n\t\t\t\t\t\t", "date": "2018.10.08", "title": "Део и съпругата му очакват втори наследник"}
{"url": "http://www.bnews.bg/article/249998-vatreshni_ministri_sa_diskriminirali_svoi_sluzhiteli", "text": "\n Комисия за защита от дискриминация (КЗД) установи, че вътрешният министър е извършил пряка дискриминация спрямо всички униформени служители на МВР, които са имали право на служебно облекло в периода 2014-2017 г. Проверката е извършена по жалба на най-големия синдикат на служителите в системата, който я е сезирал за проблема още през пролетта на миналата година. \r\n  \r\nУстановено е, че дискриминация има, тъй като в посочения 3-годишен период са осигурени униформи за много малка част от служителите в системата. В жалбата си до комисията от синдиката посочват, че служителите са подлагани на системни проверки и санкции, ако облеклото им не отговаря на установените изисквания, в резултат на което мнозина полицаи закупуват работните си дрехи и обувки за своя сметка. \r\n  \r\nВ заключение се посочва, че въпреки многобройните срещи и проведени преговори с МВР, разрешение на проблема няма. Комисията за защита от дискриминация се е произнесла в полза на униформените като предписва на ведомството да осигури \"стабилен механизъм за уреждането на въпроса\" в срок от 3 месеца. \r\n  \r\nРешението може да бъде обжалвано в 14- дневен срок пред административния съд. \r\n  \r\nПрез януари от Синдикалната федерация на служителите в МВР поставиха билборд на ключово столично кръстовище, с който сигнализираха пред гостите и делегатите на европредседателството за унизителните условия на работа на родните полицаи. \r\n \n\t\t\t\t\t\t", "date": "2018.10.08", "title": "Вътрешни министри са дискриминирали свои служители"}
{"url": "http://www.bnews.bg/article/249991-galabin_boevski_izchezna_bezsledno_nikoy_ne_znae_kade_e", "text": "\n Световният и олимпийски шампион по вдигане на тежести Гълъбин Боевски изчезна безследно. Пред „Уикенд“ близък приятел на щангиста, с когото са прекарали заедно няколко години по време на пика на кариерите си в силовия спорт, призна, че от началото на годината неговия авер го няма никъде и никой не знае къде е. \r\n\r\n Според информатора зад мистериозното изчезване вероятно стои аферата с деветте килограма кокаин през 2011 година. След като бе задържан на летище в Сао Пауло със забранените опиати и осъден на 9 години и 4 месеца затвор за наркотрафик. След по-малко от 2 години щангистът бе освободен и върнат в България. Причината за абсурда бе липсата на двустранен договор за правна помощ между двете страни. Това означава, че присъда, произнесена в една от двете страни не се зачита в другата. \r\n\r\n „Вероятно зад необяснимото стопяване на Гълъбин стои кокаиновата афера и внезапното му освобождаване, което може да означава, че е помогнал с нещо на разследващите. Няма друго обяснение за внезапната проява на снизходителност у властите в Бразилия. Това пък означава, че си е създал могъщи врагове“, разсъждава приятелят му. \r\n\r\n Той се надява Боевски да се укрива умишлено и да не му се е случило нищо лошо. Близките на спортиста също отричат да са го виждали скоро. \r\n \n\t\t\t\t\t\t", "date": "2018.10.08", "title": "Гълъбин Боевски изчезна безследно, никой не знае къде е "}
{"url": "http://www.bnews.bg/article/249994-grigor_dimitrov_potvardi_uchastie_v_turnira_v_roterdam", "text": "\n Григор Димитров включи турнира в Ротердам в програмата си за 2019 г.. Надпреварата в холандския град ще се състои от 9 до 17 февруари 2019 г. \r\n\r\n Директорът на състезанието Рихард Крайчек съобщи, че Димитров е потвърдил участие, както по-рано това са направили Марин Чилич (Хърватия), Кей Нишикори (Япония), Ник Кириос (Австралия) и Хьон Чун (Република Корея). \r\n\r\n \"Турнирът в Ротердам винаги е бил важен за мен. Първото ми участие беше решаващ момент в кариерата ми. Затова искам да спечеля титлата поне веднъж\", заяви българинът, който е девети в световната ранглиста в момента. \r\n\r\n Турнирът в Ротердам е седмица след надпреварата в София, която Димитров пропусна през миналия сезон заради травма и не защити титлата си в българската столица от 2017 г. \r\n \n\t\t\t\t\t\t", "date": "2018.10.08", "title": "Григор Димитров потвърди участие в турнира в Ротердам"}
{"url": "http://www.bnews.bg/article/249985-mariya_ilieva_krasti_sina_si", "text": "\n Мария Илиева кръсти бебето. Поп иконата въведе сина си Александър в христовата вяра, на масовото национално кръщене \r\n\r\n Форумът се провежда за втора поредна година и предизвика истински фурор. 40-годишната певица, която стана майка на 25 януари, подкрепи националната кауза „Направи го за България”, пише „България днес”. \r\nСъбитието се проведе над 11 български града. В нея участваха още около 1200 бебета, като участие взеха и други бг звезди. \r\nСред гордите родители се оказа и Мис България 2006 година Славена Вътова, която също кръсти своето дете. \r\n \n\t\t\t\t\t\t", "date": "2018.10.08", "title": "Мария Илиева кръсти сина си"}
{"url": "http://www.bnews.bg/article/250002-barekov_gnevno_zhalkiyat_opit_na_protestarite_na_prokopiev_da_yahnat_brutalnoto_ubiystvo_na_rusenskata_zhurnalistka_viktoriya_marinova_pravi_prestaplenieto_da_izglezhda_oshte_po_gnusno_ako_vaobshte_tova_e_vazmozhno", "text": "\n Гнусно е да използваш чиято и да било смърт за свои цели. Непростимо! \r\n\r\n Протестърите на Прокопиев направиха точно това, алармира евродепутатът Николай Бареков. Да използваш смъртта и то насилствена и садистична за лични и политически цели е също толкова голяма гнусотия, пише в свой пост той. \r\n\r\n *Публикуваме без редакторска намеса. \r\n\r\n \"Жалкият опит на протестърите на Прокопиев да яхнат бруталното убийство на русенската журналистка Виктория Маринова прави престъплението да изглежда още по-гнусно, ако въобще това е възможно.  \r\n\r\n Какво искат да ни натрапят тези гадове. Едва ли не Виктория е убита заради тяхно разследване. Да използваш смъртта и то насилствена и садистична за лични и политически цели е също толкова голяма гнусотия. Колцина от тази сган псевдожурналисти от хранилката на Капитал въобще бяха чували или познавали момичето от Русе преди свирепата му смърт? Николко. \r\n\r\n Каквито и да са версиите, който и да е убиецът, ясно е едно. Виктория загуби живота си, защото имаше нещастието да живее в държава, която не може да гарантира сигурността на гражданите си. Държава, в която всякакви ценности на свобода, включително и на словото, и на уважение към живота и личността са потъпкани. Дивашка работа. Вулгарна. Разпад, продължаващ цял човешки живот. Виктория бе убита и изнасилена на 30 години. Тя е връстница на Прехода, който изнасили и утрепа българския народ. Преходът, който направи милиардери такива като Прокопиев, а на повечето отне живота и семействата.\" \r\n \n\t\t\t\t\t\t", "date": "2018.10.08", "title": "БАРЕКОВ ГНЕВНО: Жалкият опит на протестърите на Прокопиев да яхнат бруталното убийство на русенската журналистка Виктория Маринова прави престъплението да изглежда още по-гнусно, ако въобще това е възможно!"}
{"url": "http://www.bnews.bg/article/249999-mazh_e_nameren_v_bezpomoshtno_sastoyanie_v_stolitsata", "text": "\n 32-годишен мъж е с опасност за живота след инцидент в София, съобщиха от МВР.  \r\n\r\n Според първоначалната информация той не е пребит. \r\n\r\n Сигналът за инцидента е бил подаден на 7 октомври около 7.50 часа. Мъжът е бил намерен в безпомощно състояние в подлез на бул. „Цариградско шосе“. \r\n\r\n На място били изпратени екипи на полицията и Спешна помощ, но пострадалият отказал преглед. \r\n\r\n По-късно на тел. 112 е получен втори сигнал за същото място и отново е изпратена линейка. Тогава той е бил откаран в болнично заведение. Настанен е за лечение с опасност за живота. \r\n\r\n Работата в полицията по изясняване на всички обстоятелства около инцидента продължава. \r\n \n\t\t\t\t\t\t", "date": "2018.10.08", "title": "Мъж е намерен в безпомощно състояние в столицата"}
{"url": "http://www.bnews.bg/article/249981-diona_se_razprikazva_vip_bradar_e_palen_tsirk_vatre_sa_samo_litsemeri", "text": "\n Една от участничките в тазгодишния сезон на „ВИП Брадър”—Диона, призна, че мястото й не е в къщата на Големия брат. Рапърката наскоро напусна формата и разкри, че не се е чувствала в свои води сред останалите съквартиранти. Диона откровено изрази мнението си за останалите си съквартиранти. И сподели скандални подробности от живота в Къщата, пише \"България днес\". \r\n„Мястото ми не беше сред цялото това лицемерие, което цари там и сред тоя цирк. Не мисля, че откровен човек, истински като мен, има място там”, призна Диона. \r\nПевицата призна, че поддържа контакт само с Мира Добрева и с никой от останалите.  Рапърката добави, че все още е с приятеля си и никога не му е изневерявала, както твърдеше гримьорът Валентин Кулагин. \r\n  \r\n \n\t\t\t\t\t\t", "date": "2018.10.08", "title": "Диона се разприказва: ВИП Брадър е пълен цирк, вътре са само лицемери "}
{"url": "http://www.bnews.bg/article/249983-selski_kmet_bi_futbolen_sadiya", "text": "\n Кметът на пловдивското село Дълго поле Тодор Танански е бил арестуван снощи. 41-годишният мъж е бил закопчан след футболен мач между отборите на селата Цалапица и Дълго поле.  \r\n\r\n Напрежението ескалирало по време на срещата между двата отбора. Танански обвинил футболния съдия, че не свири правилно. След края на мача, в съблекалнята, кметът се вбесил и ударил с пластмасова бутилка футболния съдия, пише \"Блиц\". Тодор Танански е арестуван за дребно хулиганство за 24 часа, пише Канал 3. \r\n\r\n За случая е уведомена районната прокуратура. \r\n \n\t\t\t\t\t\t", "date": "2018.10.08", "title": "Селски кмет би футболен съдия"}
{"url": "http://www.bnews.bg/article/249989-alfa_risarch_upravlyavashtata_koalitsiya_s_otslabeni_pozitsii", "text": "\n Управляващата коалиция влиза с отслабени позиции в есенния политически сезон, показва регулярното тримесечно национално представително проучване на агенция Алфа Рисърч, проведено в периода 23-30 септември 2018г. \r\n\r\n След края на Европредседателството, правителството губи инерцията от него и външно-политическия си фокус, донесли му повишен кредит на доверие през юни. Допълнително, вътрешно-партийните скандали и взаимни обвинения между патриотите, както и поредицата от проблеми през лятото, засегнали различни социални групи -  чумата по животните, срива в Търговския регистър и особено, трагичният инцидент край Своге, повишават критичността на общественото мнение към начина, по който управляващите се справят със задълженията си. На този фон, парламентарната опозиция, в лицето на БСП, запазва подкрепа сред традиционните си избиратели, но визията й за България не се припознава от по-широки кръгове като алтернатива, способна да отговори на обществените очаквания. \r\n\r\n Правителството отбелязва спад от 1% и ръст в негативните оценки от 41% до 43%. Същият  тренд бележи и персоналният рейтинг на министър председателя (редуциране на доверието от 37% на 33%, с което се връща на нивата от месец март). \r\n\r\n Що се отнася до министрите, няма значима промяна в персоналните им рейтинги, с изключение на един стремителен пробив към върха – този на спортния министър Красен Кралев. Домакинството на три световни първенства го изстрелва до първото място за „най-успешен министър“ (25.1%), и до второ в общия индекс на доверие, веднага след вицепремиера Томислав Дончев. Външният министър Екатерина Захариева запазва трето място, следвана от Лиляна Павлова, министъра на културата Боил Банов и военния Красимир Каракачанов. \r\n\r\n Събитията, които анкетираните определят като най-значими за изминалия период, показват кои са факторите, повлияли в най-голяма степен върху равнището на доверие към властта и коалиционните партньори.  Топ 6 събития включват - катастрофите по пътищата и инцидентът край Своге (51%), поскъпването на природния газ (36%), реакциите на властите срещу разпространението на чумата по животните (32%), напрежението между правителството и президента (31%), смяната на министри от правителството (28%), конфликтите и обвиненията между лидерите на ОП (25%).  Две трети от анкетираните са на мнение, че противоречията в управляващата коалиция се изострят, 31% са на противоположното мнение. Освен преките негативи, които всеки конфликт носи, тези публични взаимоотношения залагат и по-дългосрочни капани. Те атакуват „отвътре“ основното послание  на ГЕРБ, за стабилността. Някак неубедително е нестабилна коалиция да произвежда стабилност в обществото. \r\n \n\t\t\t\t\t\t", "date": "2018.10.08", "title": "Алфа рисърч: Управляващата коалиция с отслабени позиции"}
{"url": "http://www.bnews.bg/article/249978-bozhinov_i_dartoto_mu_kote_spyat_v_apartamenta_na_niki_mihaylov", "text": "\n Валери Божинов и възлюбената му Биляна Дол живеят в апартамента на Ники Михайлов, когато са в София. Красивата сръбкиня сама се похвали в социалните мрежи със снимки на гледката от гъзарското жилище малко преди официално да се пренесе във Враца, където Божигол играе за местния отбор „Ботев“, писа „България Днес“. \r\n\r\n Интериорният дизайн веднага бе разпознат от наблюдателни фенове на футболните семейства. „Това е домът на Михайлов“, заваляха коментари в мрежата от потребители, които явно помнят снимките, с които вратарят се изперчи от къщата си преди време. \r\n\r\n През 2015-а вратарят показа на феновете си какво гнезденце си е спретнал. Модернистични кресла, кръгла маса с пламтящ огън, както и невероятна гледка към цяла София съпътстват апартамента в квартал „Лозенец“. Висящите лампи в черно и бяло в кръгла форма, както и интересният килим придават луксозен привкус на жилището. \r\n\r\n Огромните прозорци  и завесите в бяло допълват стила в апартамента, а гардеробът му е издържан цветово в черно и бяло. \r\n \n\t\t\t\t\t\t", "date": "2018.10.08", "title": "Божинов и дъртото му коте спят в апартамента на Ники Михайлов"}
{"url": "http://www.bnews.bg/article/249992-zverski_prebiha_menidzhar_na_mobilen_operator", "text": "\n Зверски пребиха висш мениджър на А1 в Борисовата градина, съобщи Епицентър.бг. Илия Цветомиров Кусев е бил нападнат от незвестни лица в петък срещу събота миналата седмица. \r\n\r\n 32-годишният мъж е бил жестоко пребит с метални пръти, а след като бил захвърлен в безпомощно състояние, гласи неофициалната информация на Епицентър.бг. \r\nКусев е бил открит в събота сутринта от случайни минувачи, които са подали и сигнал в полицията, разказаха негови приятели. На място е пристигнала и линейка, а заради тежкото му състояние пребитият веднага е бил транспортиран във ВМА. В момента той е в реанимацията. \r\nОт Военна болница потвърдиха пред Епицентър.бг, че имат пациент на име Илия Кусев, но отказаха повече информация за състоянието му. \r\nРодителите на мениджъра обаче изпаднали в още по-голям шок след като посещението им в столичното Първо РУП. Те били ужасени от версията на полицаите, че синът им не е бил пребит, а най-вероятно е паднал....в шахта в Борисовата градина. \r\n\r\n В същото време лекарите са категорични, че раните по тялото на Илия Кусев показват, че той е бил бит и малтретиран. \r\n\r\n Според неофициална информация, мобилният оператор също се е ангажирал със случая. \r\nИлия Кусев е акаунт мениджър в компанията. Той се занимава с корпоративни клиенти и е представлявал компанията в търгове за предоставяне на телекомуникационни услуги на държавни и общински ведомства. \r\n \n\t\t\t\t\t\t", "date": "2018.10.08", "title": "Зверски пребиха мениджър на мобилен оператор"}
{"url": "http://www.bnews.bg/article/249993-pochina_izvesten_balgarski_animator", "text": "\n След продължително боледуване почина един от създателите на българската анимационна школа – художникът аниматор, режисьор и сценарист Стоян Дуков. \r\n\r\n Дуков е автор на 43 филма и сценарист на 9 филма. Сред най-известните му анимационни филми са: „Га“, „Къщи-крепости“, „Това е животът (Се ля ви)“, „Музикална история“, „Февруари”. Стоян Дуков е автор и на множество карикатури, илюстрации и плакати. \r\n\r\n Опелото ще се състои на 10.10 2018 година, сряда, от 12,00 часа в църквата „Св. Параскева “ - на ул. „Раковски “58. \r\n \n\t\t\t\t\t\t", "date": "2018.10.08", "title": "Почина известен български аниматор"}
{"url": "http://www.bnews.bg/article/249969-sarvayvarkata_ralitsa_kirilova_pashka_v_domashno_porno_skandalno_video", "text": "\n Скандално видео публикува сайтът HotArena! В кадрите се вижда млада жена, която удивително прилича на сървайвърката Ралица Кирилова. \r\n\r\n След проверка на сайта се оказа, че това си е Кирилова. Тя е чисто гола, седейки и безпардонно сваляйки се с непознат за широката общественост мъж. Въпросната дама е видимо пияна или под влияние на опиати. Речта й е трудноразбираема. Ралица беше гадже на известния бизнесмен Александър Найденов. \r\nВръзката им премина през няколко етапа, като в момента двамата са разделени. По време на връзката им Ралица си сложи и 700 кубика силикон в гърдите. Смяташе се, тя е накарала Сашо Майонезата да забрави раздялата си с актрисата Елен Колева. \r\nВидеото показва как голата дама явно е в депресивно състояние. Тя откровеничи с мъжа до себе си, навива го за секс. И това се случва. След кратка креватна гимнастика, Кирилова и ебача й сядат да обсъдят сеанса, като сървайвърката видимо няма свян от това, че е без никакви дрехи по себе си.  \r\n36-годишната Ралица Кирилова участваше в телевизионното реалити Сървайвър през 2014 г. Тогава във визитката й за предаването тя сподели, че е склонна към силни емоции и преживявания. Това видео доказва напълно думите й. Видеото вижте  \r\n \n\t\t\t\t\t\t", "date": "2018.10.08", "title": "Сървайвърката Ралица Кирилова пъшка в домашно порно (СКАНДАЛНО ВИДЕО)"}
{"url": "http://www.bnews.bg/article/249972-ek_podpuka_balgariya_olaf_da_se_zaeme_s_podozreniyata_za_zloupotrebi_sas_strukturni_fondove", "text": "\n Европейската комисия няма никаква търпимост към корупцията и злоупотребата със средства от ЕС, заяви днес говорител на институцията в отговор на въпрос, цитиран от БТА. \r\n\r\n Възприемаме съвсем сериозно всички изразени подозрения за злоупотреба със структурните фондове, следим медийните материали, свързани с България, добави той по повод съмненията за нарушения около обществени поръчки в строителството у нас. \r\n\r\n Ще съобщим на ОЛАФ и вече поискахме данни по тези обвинения от съответните власти, добави говорителят. \r\n \n\t\t\t\t\t\t", "date": "2018.10.08", "title": "ЕК подпука България: ОЛАФ да се заеме с подозренията за злоупотреби със структурни фондове!"}
{"url": "http://www.bnews.bg/article/249996-vsichki_sini_v_stolichna_obshtina_podkrepili_groznite_plochki_a_sega_protestirat", "text": "\n Даже и най-протестиращите сини общински съветници, избрани на последните местни избори като представители на Реформаторския блок, са подкрепили с гласовете си поставянето на плочките пред църквата \"Свети Седмочисленици\", по ул. \"Граф Игнатиев\", пред храм-паметника \"Александър Невски\", а също и в градинката на \"Кристал\", съобщава \"19 минути\".  \r\n\r\n Камарата на архитектите иска нов конкурс за площад \"Света Неделя\" \r\n\r\n Изнесени в мрежата данни показват, че \"За\" при решаването на казуса и на бюджета по него, който сега оспорват, са били:  \r\nБорислав Иванов Бориславов (председател на групата)  \r\nПрошко Начев Прошков (зам.-председател на СОС)  \r\nАнтон Господинов Койчев  \r\nИветка Тодорова Петрова  \r\nИво Николаев Божков  \r\nМарта Руменова Георгиева  \r\nМиглена Георгиева Горанова  \r\nНиколай Толчев Толчев  \r\nРадослав Игнатов Абрашев  \r\nСтефан Марчев Марков  \r\nТрайчо Димитров Трайков \r\n\r\n Това са всичките 11 от 11 представители на \"сините\" в софийския местен парламент. Двама от тях – Иво Божков и Марта Георгиева, през последните дни са много активни и в социалните мрежи и на протестите срещу ремонтите, обществената поръчка за тях и дизайна на проектите, даже засипват с обвинения конкретни свои колеги от ГЕРБ.  \r\n\r\n За съжаление, \"сините\" нито са повдигнали този въпрос при поставянето му, нито са изразявали мнение срещу него, а напротив – подкрепили са го, когато е било времето да се спори и да се предлагат алтернативи. Днес горчиво съжаляват за асфалта. И наистина, прочути парижки градини като \"Тюйлери\" пред Лувъра например си нямат даже и асфалт, а само пясък, какъвто е случаят с повечето култови европейски паркове като на двореца \"Белведере\" във Виена например или на голямата част от пространството пред \"Хофбург\" в самото сърце на австрийската столица.  \r\n\r\n Липсата на плочи, особено на странни, не пречи на тези образци на градинското изкуство. Тези аргументи трябваше да се чуят, ако не на обществените обсъждания, поне на заседанията на ресорните комисии и на Столичния общински съвет по темата. Да, ама не. Не би. \r\n\r\n Така че на \"сините\" ще се дължи и част от вината за поставянето на блокчетата \"меланж\" не само пред катедралата Свети Седмочисленици, чиято предишна асфалтова настилка си беше съвсем наред, но и в градинката на Кристал, която изглеждаше чудесно, беше с подновен асфалт и пейки. \r\n\r\n Само напомняме, че въпросната зелена площ беше ремонтирана съвсем неотдавна по друг проект и включването й в ремонтите това лято и есен изглежда доста странно като избор. \r\n \n\t\t\t\t\t\t", "date": "2018.10.08", "title": "Всички \"сини\" в Столична община подкрепили грозните плочки, а сега протестират"}
{"url": "http://www.bnews.bg/article/249976-mladen_marinov_saobshti_osnovnite_versii_za_ubiystvoto_v_ruse", "text": "\n Работи се по всички версии за убийството на журналистката Виктория Маринова в Русе, не се изключва нито една. Това каза пред журналисти в Русе министърът на вътрешните работи Младен Маринов. \r\n  \r\n„Има екипи от Института по психология, които работят по линия на криминалната психология. Естествено те са присъствали на всички действия до момента с оглед да добият достатъчно информация и да направят психопрофил на лицето. Работим по версия както за случайно събитие, извършено от лице, което е с психически отклонения и силно изразен полов нагон, но не изключваме и версия за планирано действие също от такова лице или от някакъв личен мотив. Нито една версия не подценяваме, работим по всички“, коментира Маринов. \r\n  \r\nПо думите му тяхна задача е била да разпределят екипите, така че паралелно да се работи по всички версии с оглед да не се изпусне нещо и загуба на време. \r\n \n\t\t\t\t\t\t", "date": "2018.10.08", "title": "Младен Маринов съобщи основните версии за убийството в Русе!"}
{"url": "http://www.bnews.bg/article/250000-oon_s_alarma_speshni_merki_v_borbata_s_klimatichnite_promeni", "text": "\n За спешни мерки в борбата с климатичните промени призова ООН. Доклад на Световната организация предупреждава, че ако глобалното затопляне не бъде ограничено до градус и половина, последствията за планетата ще бъдат катастрофални. \r\n\r\n Докладът е изготвен от междуправителствената експертна група по климатичните промени, която е лауреат на Нобелова награда за мир. Авторите му отбелязват, че времето за действие изтича. \r\n\r\n „Това е един от най-важните доклади, изготвяни някога от ООН. Нашето послание е пределно ясно – без адекватни мерки, ситуацията ще излезе извън контрол”, заяви Хю Сунг Ли. \r\n\r\n Според учените борбата с климатичните промени е въпрос на живот и смърт за милиони хора. \r\n\r\n „Обещанията на правителствата, направени преди три години, вече са недостатъчни, за да ограничим затоплянето под градус и половина. От огромно значение са количествата въглероден диоксид, които трябва да бъдат рязко намалени преди настъпването на 2030 година”, каза Джим Ский. \r\n\r\n В доклада се подчертава, че ако затоплянето бъде ограничено до градус и половина, от недостиг на вода ще страдат много по-малко хора. Освен това рязко ще спадне броя на смъртните случаи, причинени от горещи вълни, смог и инфекциозни заболявания, предаде БТВ. \r\n \n\t\t\t\t\t\t", "date": "2018.10.08", "title": "ООН с аларма: Спешни мерки в борбата с климатичните промени!"}
{"url": "http://www.bnews.bg/article/249987-naum_shopov_sableche_gadzheto_si_v_klip", "text": "\n Актьорът Наум Шопов и приятелката му Теа Минкова се снимаха заедно в новия клип на Любо Киров към песента „Летим“, видя HotArena. \r\n\r\n Любимата светска двойка захвърли дрехите и задръжките за видеото. Главни действащи лица във видеото са звездата от „Откраднат живот“ и дългогодишната му приятелка Теа. Още с първото гледане на клипа най-силно впечатление правят провокативните сцени, в които младата светска двойка влиза, писа „Телеграф“. \r\n\r\n Видеото започва са появата на Теа, която се разсъблича и остава по бельо. Малко след това сексапилната брюнетка ляга на диван и тогава се появява Наум, който започва да я обсипва с целувки по цялото тяло. \r\n\r\n През останалото време те преминават през всички стаи на апартамента, където милувките между тях продължават дори и на котлона в кухнята, докато Теа готви. Всички коментари под песента са повече от добри и почитателите на Любо споделят, че е надминал себе си с този проект. \r\n\r\n „Наум и Теа са повече от невероятни! Такава нежна и истинска любов пожелавам на всекиго!“, пише едно от коментиращите момичета. \r\n \n\t\t\t\t\t\t", "date": "2018.10.08", "title": "Наум Шопов съблече гаджето си в клип"}
{"url": "http://www.bnews.bg/article/249997-psihiatar_za_ubietsa_na_viktoriya_impulsiven_emotsionalno_nestabilen_revniv_psihopat", "text": "\n \"Става въпрос за импулсивен, емоционално нестабилен, ревнив психопат, който е извършил убийството и чак след това е осъзнал какво е направил и се е опитал да заличи следите\", коментира пред \"Фокус\" психиатърът д-р Веселин Герев по повод убийството на 30-годишната журналистика от Русе. \r\n\r\n По думите му вероятността да го извърши психично здрав човек психопат е 99% реалност, отколкото да го извърши страдащ от психично заболяване човек. \"Той не би постъпил по този начин. Тежки криминални деяния имат по-малко от 8 на 1000 психично болни регистрирани хора. Това е проучване на Клиниката по съдебна психиатрия в София\", каза още д-р Герев. Според него, когато деянието е извършено с особено голяма жестокост, става въпрос за убийство от ревност. \r\n\r\n \"Имал съм такива случаи и действително яростта на човек, който се чувства по някакъв начин излъган поради ревностни причини, е най-голяма. Мисля, че проблемът не е толкова свързан с работата на жената, а по-скоро е свързан с някакъв емоционален проблем и то от някакъв ревнив партньор най-вероятно. Когато става въпрос за ревност, не се дават предупреждения. Когато става въпрос за лични взаимоотношения, се действа. Ревнивите мъже и жени са толкова обсебващи, че не могат да си представят психологически, че дори човек, да кажем, ходи или диша без те да са до него. В повечето случаи тези убийства се извършват не само по жесток начин, но и биват последвани от самоубийство. Зависи от степента на психопатията на извършителя. Подсъзнателната мисъл е \"Никой няма да те има и заедно ще сме на оня свят\". В случая не е така. Но много е възможно, ако убиецът бъде открит и бъде притиснат, той да се самоубие. Имало е и такива случаи\", каза още д-р Герев. \r\n\r\n По-рано главният прокурор Сотир Цацаров и министърът на вътрешните работи Младен Маринов съобщиха в Рус, че се работи по всички версии - от \"случайно посегателство от лице с психически отклонения и със силно изразен полов нагон\" до планирано посегателство и личен мотив. По думите им нито една от тях не се подценява или изключва. Разследващите екипи работят паралелно по всички версии, за да не се изпусне нещо и да има загуба на време. \r\n\r\n Маринов и Цацаров определиха действията на извършителя като \"изключително брутални и жестоки\". Екип от Института по психология изготвят психопрофил на предполагаемия извършител. Изследва се и животът на жертвата - както в личен, така и в професионален аспект. \r\n\r\n Маринов коментира, че е твърде рано и все още няма съвпадение от ДНК-резултатите. По думите му Институтът по криминология работи на пълни обороти, като всички \"находки\" се изпращат незабавно за експертиза.  \r\n\r\n Тялото на 30-годишната журналистка Виктория Маринова беше открито в ранния следобед на 6 октомври (събота) в обрасла с растителност зона край брега на Дунав. На няколко метра от него са намерени и вещи на жертвата. Липсвали са мобилният ѝ телефон, ключовете от автомобила ѝ, очилата ѝ, както и част от дрехите. Преди да бъде убита е била изнасилена. Смъртта й е причинена от удари в главата и задушаване. \r\n \n\t\t\t\t\t\t", "date": "2018.10.08", "title": "Психиатър за убиеца на Виктория: Импулсивен, емоционално нестабилен, ревнив психопат"}
{"url": "http://www.bnews.bg/article/249949-razdyala_stoyan_aleksiev_zazhivya_s_mladata_si_metresa_v_shumen", "text": "\n Актьорът Стоян Алексиев не само, че не се е разделил с младата си муза Ивана Бобойчева, но вече живее с нея в провинцията. \r\nДвамата свиха семейно гнездо в Шумен, където актрисата получи щатно назначение. Тъй като Алексиев е пенсионер ще играе там, но само срещу хонорар. \r\nСтоян и Ивана напоследък прекарват  доста време в Шумен, но прескачат и до столицата. Нскоро влюбените бяха засечени от папараците на „Уикенд“ на бензиностанция на бул. „Ботевградско шосе“, където наливаха гориво. \r\nДокато им зареждаха колата, актьорите напазаруваха  минерална вода,  брускети,  със спанак и шоколадови десерти. А когато платиха за всичко се метнаха щастливи на лимузината си и поеха на север по магистрала „Хемус“ към новото си провинциално местообитание. \r\n \n\t\t\t\t\t\t", "date": "2018.10.08", "title": "Раздяла? Стоян Алексиев заживя с младата си метреса в Шумен "}
{"url": "http://www.bnews.bg/article/249979-bsp_iskat_razkrivane_na_motivite_i_izvarshitelite_na_ubiystvoto_v_ruse", "text": "\n От БСП отрекоха да политизират убийството на журналистката Виктория Маринова, но подчертаха, че след международната реакция не могат да мълчат. \"Няма нищо по-нормално да излезеш с позиция срещу такова тежко престъпление, мълчанието би било укоримо\", заяви соцлидерът Корнелия Нинова след заседание на ИБ. \r\n\r\n \"Какво очаквате? Основните политически субекти в България да мълчат? Не, няма да мълчим\", добави тя и допълни, че вече е нетърпимо равнището на престъпност, наред с недоверието в институциите. \r\n\r\n \"Вие виждате с какъв скептицизъм хората посрещат каквото и да е, казано от тях\", каза Нинова. \"И като че ли чак след тази силна международна реакция властта се забърза и се зае сериозно с този проблем\", добави Кристиан Вигенин. \r\n\r\n От БСП изразиха недоволство, че МВР още на втория ден обявили, че е малко вероятно журналистката Виктория Маринова да е била убита заради работата й. Международната реакция показвала, че в България са закърнели нашите сетива за свобода на словото, независимо от мотивите за убийството. То потвърдило още веднъж 111-то ни място по свобода на словото, смята Кристиан Вигенин. \r\n\r\n Двамата с Елена Йончева припомниха, че това е първото подобно престъпление срещу български журналист, а третото убийство в ЕС за годината, след като в Малта и Словакия бяха ликвидирани двама разследващи журналисти. На едното място в разследването се включили ФБР и Европол, а на другото премиерът подал оставка, направиха паралел с тукашните реакции социалистите. \r\n\r\n \"Искаме действие на правителството и разкриване на мотивите и извършителите на това престъпление, но и очакваме конкретни мерки как да бъде защитена свободата на медиите и независимата журналистика\", заяви Йончева. \r\n\r\n Социалистите съобщиха още, че внасят вота на недоверие другия понеделник, но този път първо ще обсъдят мотивите с пациентски и лекарски организации на срещи тази седмица, съобщи Канал 3. \r\n \n\t\t\t\t\t\t", "date": "2018.10.08", "title": "БСП искат разкриване на мотивите и извършителите на убийството в Русе"}
{"url": "http://www.bnews.bg/article/249975-dvama_amerikantsi_grabnaha_nobel_za_ikonomika", "text": "\n Икономистите Пол Ромер и Уилям Норхаус са тазгодишните носители на Нобелова награда за икономика, съобщават световните агенции. \r\n\r\n Признанието им се счита за най-престижното в тази област. Изследванията на учените \"значително разширяват обхвата на икономическия анализ, като изграждат модели, които обясняват как пазарната икономика взаимодейства с природата и знанието, съобщава Кралската шведска академия на науките. \r\n\r\n Пол Ромер, който е бивш главен икономист в Световната банка, е отличен за приноса му в интегрирането на технологичните иновации в макроикономическите анализи. Ученият е твърдо убеден, че правителствата следва да насърчават технологичните иновации като средство за осигуряване на бъдещ просперитет, като подкрепят финансирането на точните науки. \r\n\r\n Другият лауреат - Уилям Норхаус, често е сочен за бащата на икономиката, свързана с климатичните изменения. Той изследва начините, по които климатичните промени влияят на икономическия модел. Подобен пример може да бъде даден с данъка върху парниковите емисии. \r\n\r\n „Работата на двамата учени не дава заключителни становища, но откритията им значително ни приближиха до отговора на въпроса как можем да постигнем устойчив икономически растеж в глобален план”, посочва Нобеловият комитет. \r\n \n\t\t\t\t\t\t", "date": "2018.10.08", "title": "Двама американци грабнаха Нобел за икономика"}
{"url": "http://www.bnews.bg/article/249980-dimitar_bayraktarov_poiska_ostavkata_na_krasimir_karakachanov", "text": "\n \r\nЖурналистът Димитър Байрактаров поиска оставката на вицепремиера Красимир Каракачанов от ефира на телевизия България Он Еър. \r\n\r\n Байрактаров обвини Каракачанов, че носи пряка отговорност за сигурността и живота на българските граждани. Повод за поисканата оставка, станаха както случая с нападателя суданец, така и зверски убитата журналистка Виктория Маринова от Русе. \r\n\r\n Димитър Байрактаров припомни и за зверското шесторно убийство в Нови Искър и изрази притеснения, че и в случая с Виктория може да се появи някой изпуснат затворник, който ще бъде удобната версия за разкриване на извършителя на жестокото убийство.  \r\n  \r\n \n\t\t\t\t\t\t", "date": "2018.10.08", "title": "Димитър Байрактаров поиска оставката на Красимир Каракачанов!"}
{"url": "http://www.bnews.bg/article/250001-nov_metod_shte_otkriva_rak_na_mlechnata_zhleza", "text": "\n С триизмерна диагностика, разработена от родни учени, ще откриват рак на млечната жлеза в начален стадий. 3D мамографията все още е само проект и не е ясно кога ще започне да се прилага масово, тъй като към момента дозата на облъчване при диагностика с нея е прекалено висока, обясни ръководителят на проекта доц. Кристина Близнакова. \r\n  \r\n„Проектът „Максима” е свързан с моделиране на триизмерни модели на рак на гърдата, които са най-вече с неправилна форма – това са злокачествените модели. Това е по-специален метод, с който се получават две изображения на гърдата, която е компресирана. Компресира се с цел да се получи по-добро качество при по-ниска доза. Ако успеем я да свалим до дозата, каквато е при нормална мамография, би трябвало да няма проблем”, посочи доц. Близнакова. \r\n\r\n По думите й мотивация за този проект е статистика, според която „на всеки 19 секунди някъде в света някоя жена разбира, че има рак на гърдата. И на всеки 74 секунди някъде в света една жена умира от рак на гърдата”. \r\n  \r\nСтойността на проекта е малко под 1 млн. евро, а финансирането е със европейски средства, предаде Дарик. \r\n \n\t\t\t\t\t\t", "date": "2018.10.08", "title": "Нов метод ще открива рак на млечната жлеза"}
{"url": "http://www.bnews.bg/article/249974-vaklin_uvisna_s_edni_70_000_evro", "text": "\n Специализираният съд даде ход на делото срещу отстранения кмет на столичния квартал \"Младост\" Десислава Иванчева, заместничката й Биляна Петрова и бившият районен кмет Петко Дюлгеров. Тримата са подсъдими за това, че са поискали 500 000 евро подкуп от строителния предприемач Александър Ваклин, като са получили 70 000 евро, за да придвижат негови документи за строеж в района. Именно втората сума беше открита в служебната кола на Иванчева по време на показната акция през април, когато бяха извършени арестите. \r\n\r\n Преди началото на съдебното заседание днес Ваклин отхвърли част от твърденията на Десислава Иванчева. Бизнесменът отрече да познава Бойко Борисов и Цветан Цветанов и беше категоричен, че дори не ги е виждал на живо, предаде БТА. \r\n\r\n Той се оплака, че все още не е получил парите, които е дал за осъществяването на акцията. Белязаните банкноти още били в разследващите. \r\n\r\n Подсъдимите се възползваха от правото си да дадат обяснения на по късен етап. \r\n\r\n Колкото до строежа в \"Младост\", Ваклин обясни, че документите все още са по инстанциите. Бизнесменът заяви, че не бил склонен да дава пари в случаи като този, но пък и такива предложения не бил имал. \r\n\r\n Той каза още, че не се се притеснява от делото, което продължава с разпити на свидетели. Първа бе разпитана Галя Димитрова, подчинена на Ваклин. Тя обясни как се е движила преписката на бизнесмена по отношение на строежа. \r\n \n\t\t\t\t\t\t", "date": "2018.10.08", "title": "Ваклин увисна с едни 70 000 евро..."}
{"url": "http://www.bnews.bg/article/249977-tsatsarov_ubiystvoto_e_brutalno_i_zhestoko", "text": "\n Едно е ясно - извършените действия са изключително брутални и изключително жестоки. Това обяви главният прокурор Сотир Цацаров по повод убийството на журналистката Виктория Маринова в Русе. \r\n\r\n Тялото ѝ бе открито в събота на брега на Дунав, като бе установено, че преди да бъде убита, тя е била изнасилена. На място днес пристигнаха лично главният прокурор Сотир Цацаров и министърът на вътрешните работи Младен Маринов. \r\n\r\n  \"Приели сме, че не изключваме нито една от версиите. Не изключваме нито една версия, свързана със случайно посегателство, нито версия, свързана с планирано посегателство“, допълни Цацаров. \r\n\r\n Той поясни, че е мобилизиран целият експертен капацитет на МВР. \r\n\r\n \"Направен е анализ на всичко, което до момента е извършено от колегите от полицията в Русе и от Окръжната прокуратура. На база на този анализ са планирани всички действия по разследването, които предстои да бъдат извършени във всички възможни насоки, осигуряващи доказването на всички възможни версии\", уточни главният прокурор. \r\n\r\n   \r\n \n\t\t\t\t\t\t", "date": "2018.10.08", "title": "Цацаров: Убийството е брутално и жестоко!"}
{"url": "http://www.bnews.bg/article/249984-mis_pinokio_s_nos_za_20_000_evro", "text": "\n Най-скандалната Мис България – Тамара Георгиева, показа новия си нос. Израна за най-красива нашенка гордо разхожда тунингованото си лице и позира на всеки фотограф да я снима, а не както преди да бяга от обективите, тъй като се страхуваше, че ще я изкарат грозна, писа „България Днес“. \r\n\r\n Тамара е лице на автомобилно състезание за звезди. Още щом се появи на събитието, миската позира на фотографите, за да може да заснемат новия й нос. Той вече е перфектен и идеален, а Георгиева много си го харесва и не спира да си го гледа и да му се радва. \r\n\r\n По информация на изданието Тамара е броила в турска клиника тлъста сума, повече от 20 000 евро, за да оправи дефекта си. \r\n \n\t\t\t\t\t\t", "date": "2018.10.08", "title": "Мис Пинокио с нос за 20 000 евро"}
{"url": "http://www.bnews.bg/article/249943-novata_na_boyko_vasilev_go_natiska_za_svatba", "text": "\n Журналистът Бойко Василев, който се разведе със съпругата си Адриана преди две годи вече мисли за нова сватба.След поредица обвинения за изневери между Бойко и Адриана двамата се разведоха, но и до днес са в ужасни отношения. \r\nНовата до водещия е младата Албена Колчакова, която е продуцент и редактор в БНТ. Хубавата Албена омагьосала Василев до такава степен, че той бил готов да прекара остатъка от живота си с нея. Тя отдавна се замисляла за по-сериозна стъпка и настоявала да сключат брак, но Бойко бил предпазлив заради лошите спомени от тежката раздяла с бившата. Въпреки че имал едно наум, той обещал на приятелката си да помисли сериозно  по въпроса, но с уговорката да не пришпорват събитията, пише „Уикенд“.  \r\n \n\t\t\t\t\t\t", "date": "2018.10.08", "title": "Новата на Бойко Василев го натиска за сватба "}
{"url": "http://www.bnews.bg/article/249968-starite_koli_s_blizo_30_po_skap_danak_ot_sledvashtata_godina", "text": "\n Националният съвет за тристранно сътрудничество обсъди промените в данъчните закони догодина. \r\n\r\n От съвета стана ясно, че се променя начинът за облагане на автомобилите.Местният данък ще зависи от екостандарта им и годината на производство. \r\n\r\n Така от догодина данъците за автомобилите над 15 години се вдигат с около 30%. От тази промяна ще бъдат засегнати около 2 500 000 автомобила у нас.  \r\n\r\n От следващата година с промените в Закона за местните данъци и такси се предвижда да отпадне данъчната отстъпка за автомобилите с катализатор. \r\n\r\n \"Категорично не сме съгласни с отпадането на облекчението за катализаторите\", заяви на брифинг Ваня Григорова от КТ \"Подкрепа\", според която може да се провери дали собственикът на колата е поставил катализатор и това дори може и трябва да се случва с ежедневния контрол на техническите прегледи. \r\n\r\n От КНСБ настояха за преразпределяне на данъчната тежест върху автомобилите чрез екотаксата. \r\n\r\n Шефът на КТ \"Подкрепа\" Димитър Манолов настоява да отпадне подоходния данък върху минималната работна заплата и да се въведе диференцирана ставка на ДДС. Синдикалистът настоява по-старият автомобил, който е по-вреден, да се облага с данъци и да не отпада облекчаването на автомобили с катализаторни устройства. \r\n\r\n Браншовите организации обаче настояват в промяна на Закона за ДДС, с който да отпадне данъчният кредит за служебните леки автомобили. \r\n\r\n С промяна в Закона за счетоводството, които промени са свързани с намаляване на прага по отношение на одитирането на фирми и отпадане на задължителното одитиране на търговски дружества, в зависимост регистрацията, също беше тема, която бе обсъдена в проектът на Закон за изменение и допълнение на Закона за корпоративното подоходно облагане (ЗКПО). \r\n\r\n \"Исканията са основателни, защото по този начин се ощетява средният и дребният бизнес с 13 милиона лева\", уточни вицепремиерът Валери Симеонов. \r\n\r\n Минималният праг трябва да бъде вдигнат на 4.8 милиона лева, което би означавало, че между 6 500 малки фирми няма да има нужда да правят задължителен одит. \r\n\r\n Работодателите също настояват малкият бизнес да не подлежи на задължително одитиране, като подчертаха че има и европейска директива, която забранява това. \r\n\r\n Финансовият министър Владислав Горанов изтъкна, че трябва да се вземат само компромисни решения за облекчаване на данъчната регулация и обеща да се направят дискусии по темата. \r\n\r\n От работодателските организации нямат забележка по отношение на Закона за кооперативното подоходно облагане. От КРИБ също изразиха подкрепа към предложените законопроекти, но те настояват екологичният компонент да влезе в облагане на автомобилите. \r\n\r\n Тристранният съвет реши, че ДДС-то ще остане в същия размер, както е и в момента - 20%, данъкът върху доходите също остава непроменен - 10%. Всички други данъци също остават непроменени за следващата година. \r\n\r\n От синдикатите поискаха да се помисли по въпроса със събирането на данъците у нас. \r\n\r\n Една от най-важните промени, която се прие да влезе в сила от 2020 г. - по предложение на Българската стопанска камара отпадат служебните бележки, които работодателите издават на служителите на Тристранката. \r\n\r\n На днешното съвещание председателят на БСК Радосвет Радев бе избран за заместник-председател на Националния съвет за тристранно сътрудничество(НСТС). \r\n \n\t\t\t\t\t\t", "date": "2018.10.08", "title": "Старите коли с близо 30% по-скъп данък от следващата година"}
{"url": "http://www.bnews.bg/article/249995-pozorna_tishina_kmetat_na_ruse_otkaza_da_obyavi_trauren_den_v_pamet_na_viktoriya", "text": "\n В цялата страна хората излизат на бдения и протести заради жестокото убийство на Виктория Маринова. \r\n\r\n Само в Русе е пълна гръмка тишина. Кметът Пламен Стоилов не е обявил Ден на траур, а само обещава как ще сложи осветление и камери по тъмните алени на крайбрежната улица, където вече загина, убита по брутален начин една млада жена. \r\n\r\n BNews потърси кметския кабинет, от който ни отклониха към пресцентъра. Оттам обясниха, че няма да има такъв ден. На въпрос на Bnews защо това не се случва, при положение, че градът е бил в траур заради катастрофата край Своге, но не и за нещо, което се случва на местна почва, си поискаха половин час отсрочка и обещаха обратно обаждане по темата. \r\n\r\n \r\n\r\n Нито повече се обадиха, нито след работно време вече могат да бъдат намерени. \r\n\r\n Това е положението, русенци, българи и електорат на ГЕРБ. \r\n\r\n Ето програмата на Русенска община и местната областна управа: \r\n\r\n \r\n\r\n   \r\n \n\t\t\t\t\t\t", "date": "2018.10.08", "title": "ПОЗОРНА ТИШИНА! Кметът на Русе отказа да обяви траурен ден в памет на Виктория!"}
{"url": "http://www.bnews.bg/article/249967-natsionalistite_pechelyat_vota_v_bosna_i_hertsegovina", "text": "\n Победители на изборите в Босна и Херцеговина са националистическите лидери на сръбския и бошняшкия етнос, както и умереният лидер на хърватите. Това сочат предварителните резултати.  \r\n\r\n Сложното устройство на страната предвижда президентството да се дели на три - между бошняци, сърби и хървати. Международните наблюдатели гледат на вота като индикатор дали след войната, която взе 100 хиляди жертви, Босна и Херцеговина се ориентира на Запад или ще доминира националистическият вот.  \r\n\r\n Двете по-големи групи  - бошняците и сърбите, предпочетоха крайните лидери Милорад Додик и Шефик Джаферович. \r\n\r\n Според анализатори това предвещава трудно управление на страната. Най-песимистичните прогнози дори сочат проблеми с формирането на горната камара на парламента и още по-силно разделение на групите в обществото.  \r\n \n\t\t\t\t\t\t", "date": "2018.10.08", "title": "Националистите печелят вота в Босна и Херцеговина"}
{"url": "http://www.bnews.bg/article/249958-iznenadvashto_otmeniha_koalitsionniya_savet_na_upravlyavashtite", "text": "\n Отмениха Съвета на управляващата коалиция, който трябваше да се състои в понеделник в сградата на Министерския съвет. Засега причините не са ясни.  \r\n\r\n Една от темите, които трябваше да бъдат обсъдени, бе кандидатурата за главен секретар на МВР. В почивните дни Волен Сидеров поиска оставката на вътрешния министър с думите, че \"системата е прогнила\". Той поиска човек на неговата партия \"Атака\" да поеме министерството. \r\n\r\n Друга тема на разговорите щеше да е пътният инцидент с участието на съпругата на Волен Сидеров - Деница Гаджева, при който суданец прояви словесна агресия срещу нея.  \r\n\r\n   \r\n \n\t\t\t\t\t\t", "date": "2018.10.08", "title": "ИЗНЕНАДВАЩО! Отмениха Коалиционния съвет на управляващите"}
{"url": "http://www.bnews.bg/article/249965-kralitsa_elizabet_ii_pokani_prezidenta_rumen_radev_na_poseshtenie_vav_velikobritaniya", "text": "\n Президентът Румен Радев ще посети Великобритания по покана на Нейно Величество кралица Елизабет II, съобщиха от прессекретариата на държавния глава. \r\n\r\n В рамките на работната визита българският държавен глава ще има аудиенция при Н.В. кралица Елизабет II на 18 октомври. \r\n\r\n По време на посещението си Румен Радев ще изнесе и лекция в университета в Оксфорд и ще се срещне с представители на българската общност. Държавният глава ще посети Съюзното военноморско командване на НАТО в Нортууд. \r\n\r\n Президентът и българската делегация ще посетят и Уестминстърското абатство в Лондон. \r\n\r\n По време на визитата си във Великобритания държавният глава ще бъде придружаван от съпругата си Десислава Радева, която ще се срещне с учители, преподаващи в българските училища във Великобритания. \r\n \n\t\t\t\t\t\t", "date": "2018.10.08", "title": "Кралица Елизабет II покани президента Румен Радев на посещение във Великобритания "}
{"url": "http://www.bnews.bg/article/249966-pogrebvat_opernata_prima_monserat_kabaye_v_barselona", "text": "\n Световноизвестната оперна прима Монсерат Кабайе ще бъде погребана днес в Барселона. \r\n\r\n Кабайе почина на 85-годишна възраст в болница в каталунската столица в събота. В репертоара си именитото сопрано има над 120 роли. \r\n\r\n Кабайе е печелила няколко награди \"Грами\", включително за най-добро вокално соло през 1969 г. През 1987 г. певицата издава съвместен албум \"Барселона\" с вокалиста на \"Куин\" Фреди Меркюри. По-късно едноименната песен става химн на олимпиадата в Барселона през 1992 г. \r\n \n\t\t\t\t\t\t", "date": "2018.10.08", "title": "Погребват оперната прима Монсерат Кабайе в Барселона"}
{"url": "http://www.bnews.bg/article/249959-spored_simeonov_nyama_drama_che_ataka_mozhe_da_se_sayuzi_s_barekov_za_evroizborite_patriotite_nyamali_sporazumenie_za_sledvashtiya_vot", "text": "\n Не виждам трус в това, че една от партиите има намерение да участва в следващите избори в друго съдружие. В Обединените патриоти сме се подписали за сегашното събрание, не за бъдещи коалиции. Това каза пред БНТ вицепремиерът Валери Симеонов. \r\n\r\n Споразумението с ГЕРБ повелява всички кадрови промени да бъдат обсъдени с партньорите\", допълни Симеонов. \r\n\r\n По-добре да се внимава с избора да не го освобождаваме след няколко месеца главния секретар на МВР. По-добре да се направи подходящ избор. Светлозар Лазаров все още носи сериозни негативи от случая с Лясковец. Не мисля, че това е подходящ избор, смята вицепремиерът.  \r\n\r\n   \r\n \n\t\t\t\t\t\t", "date": "2018.10.08", "title": "Според Симеонов няма драма, че Атака може да се съюзи с Бареков за евроизборите. Патриотите нямали споразумение за следващия вот"}
{"url": "http://www.bnews.bg/article/249960-direktorat_na_interpol_e_podal_ostavka", "text": "\n Преди 3 дни Мън Хунвей изчезна при посещение в родната си страна, после Китай обяви, че той е задържан \r\n\r\n Директорът на Интерпол Мън Хунвей е подал оставка, обявиха от Интерпол. От организацията съобщиха, че той е изпратил в централата в Лион писмо с оставката си. Назначава се временно изпълняващ длъжността, докато бъде избран нов директор в края на ноември. \r\n\r\n Китай призна, че директорът на Интерпол Мън Хунвей е арестуван. Преди 3 дни директорът на международната организация изчезна при посещение в родната си страна. \r\n\r\n Оттогава правителството на Китай не беше отговорило официално на призивите на Интерпол и правителството на Франция да каже къде се намира Мън. В разпространеното становище на Пекин се казва, че той е арестуван по подозрения в незаконни действия \r\n\r\n Освен директор на Интерпол, от повече от 10 години Хунвей е заместник-министър на вътрешните работи на Китай.  \r\n \n\t\t\t\t\t\t", "date": "2018.10.08", "title": "Директорът на Интерпол е подал оставка"}
{"url": "http://www.bnews.bg/article/249946-kalin_vrachanski_bi_shuta_na_vekilska_zamina_na_pochivka_s_novo_gadzhe", "text": "\n След кратката авантюра с Мариана Векилска Калин Врачанки е заминал за Сицилия. Според негови близки той има сериозно гадже и вече мисли за семейство и деца. \r\nПред приятели Калин споделил, че е намерил жена, която е събудила неговия интерес, ала само времето щяло да покаже дали връзката им ще прерасне в нещо по-дълбоко. Тя не била популярна в светските среди, но притежавала качества, които впечатлили актьора. \r\nГовори се, че връзката му с Векилска приключила веднага щом Калин разбрал, че тя започва да се увлича. Така актьорът се освободил от бремето на излишните главоболия, пише „Уикенд“. \r\n \n\t\t\t\t\t\t", "date": "2018.10.08", "title": "Калин Врачански би шута на Векилска, замина на почивка с ново гадже "}
{"url": "http://www.bnews.bg/article/249944-dilyana_popova_se_shiri_v_selski_dom_za_200_bona", "text": "\n Диляна Попова вече е горд собственик на апартамент в Иваняне. Моделката е била на оглед там преди по-малко от месец, а вече си е нанесла багажа. Тя е купила жилището напълно обзаведено. Цената на жилището е около 100 хиляди евро като мощна финансова подкрепа оказал бащата на детето й Асен Блатечки. \r\nОстаналата част от парите Диляна си набавила със солиден банков кредит. Апартаментът, освен напълно обзаведен, си вървял и с декорацията. В хола, например, виси картина с черен кон. Картините в детската стая също били избрани от интериорния дизайнер на комплекса.  \r\nВ банята Диляна се къпе до огромно изображение на Ума Търман от класиката \"Криминале\", предават от Уикенд.  \r\n  \r\n \n\t\t\t\t\t\t", "date": "2018.10.08", "title": "Диляна Попова се шири в селски дом за 200 бона "}
{"url": "http://www.bnews.bg/article/249954-kasmetliyata_grabnal_nad_7_miliona_leva_ot_tototo_v_burgas_progovori_kak_e_natselil_dzhakpota", "text": "\n Късметът е сляп, според новия тото милионер на България. Щастливецът ударил печелившата комбинация от 76-ия тираж на \"Тото 2\" на Българския спортен тотализатор на случаен принцип, което му донесе 7 111 714 лева. Късметлията, не пожела да разкрие своята самоличност, но все пак сподели, че винаги играе с различни числа, пише \"Телеграф\". \r\n\r\n Много съм щастлив, добави още тайнственият паралия. Златните числа за милионите от джакпота на \"6 от 49\" - 5, 8, 21, 39, 41, 42 са попълнени в Бургас, а фишът за джакпота е пуснат в пункт в бургаския квартал \"Меден рудник\". Сумата за комбинацията пък е била 2,40 лв. На същото гише и друг път са регистрирани големи печалби. Именно там са били пуснати фишове, които са донесли на щастливци четири нови автомобила.  96-ият милионер на България е вторият в района на Бургаско, след като джакпот от нас 1 млн. лв. падна през пролетта и в Царево.  \r\n  \r\n \n\t\t\t\t\t\t", "date": "2018.10.08", "title": "Късметлията, грабнал над 7 милиона лева от тотото в Бургас, проговори как е нацелил джакпота\r\n"}
{"url": "http://www.bnews.bg/article/249936-shte_se_zadarzhi_li_toploto_vreme_i_dnes", "text": "\n Времето ще е предимно слънчево. На отделни места в низините и по Черноморието видимостта ще е намалена. Ще духа слаб до умерен североизточен вятър.  \r\n\r\n Минималните температури ще са от 4 до 9 градуса, а максималните - между 20 и 25 градуса. \r\n\r\n По Черноморието ще преобладава слънчево време, преди обяд на отделни места видимостта ще е намалена. \r\n\r\n Максималните температури ще са между 19 и 22 градуса. \r\n\r\n В планините ще е предимно слънчево. Ще духа до умерен вятър от север-североизток. \r\n\r\n Максималната температура на височина 1200 метра ще е около 17 градуса, на 2000 метра - около 11 градуса. \r\n \n\t\t\t\t\t\t", "date": "2018.10.08", "title": "Ще се задържи ли топлото време и днес? "}
{"url": "http://www.bnews.bg/article/249961-vatreshniyat_ministar_otiva_v_ruse_zaradi_ubiystvo_na_30_godishnata_viktoriya_marinova", "text": "\n Вътрешният министър Младен Маринов отпътува днес към Русе заради разследването на жестокото убийство на 30-годишната Виктория Маринова - административен директор на телевизия Ти Ви Ен. Очаква се в града да бъде проведено работно съвещание с участието на прокурори и полицаи, съобщава БНР. \r\n\r\n Все още няма задържан за убийството на административния директор на местна телевизия. Полицията работи по всички версии. \r\n\r\n Вътрешният министър заяви вчера, че по случая се проверяват лица от криминалния контингент, както и настанените в местната психиатрия, която е близо до мястото на инцидента. \r\n\r\n Сигналът за намерено тяло в храстите по крайбрежната алея в близост до тенис кортовете в Русе бе подаден от случайно преминаващ гражданин. На място полицаите откриха обезобразеното тяло на Маринова. Множество травми по главата и задушаване са причина за смъртта. Нападението е било извършено в светлата част на деня. Според разследващите полицаи все повече избледнява версията, че Виктория е била жертва на професионалната си дейност. \r\n\r\n Полицаите работят денонощно за разрешаване на случая. \r\n\r\n   \r\n \n\t\t\t\t\t\t", "date": "2018.10.08", "title": "Вътрешният министър отива в Русе заради убийство на 30-годишната Виктория Маринова"}
{"url": "http://www.bnews.bg/article/249963-zhestoko_ubiystvo_raztrese_i_varna_mazh_zakla_bivshiya_na_dashterya_si", "text": "\n За срок до 72 часа е задържан 55-годишният Мартин П. Той е бил привлечен като обвиняем от Окръжната прокуратура във Варна за убийство на млад мъж, който преди години живеел с дъщеря му на семейни начала – престъпление по член 115 от НК. \r\n\r\n На 6 октомври 2018 год. в здравния пункт в Дългопол е потърсил помощ млад мъж, след като е бил намушкан с нож. Малко по-късно пострадалият е починал там. \r\n\r\n За извършеното престъпление се е предал 55-годишния обвиняем. Той признал, че е намушкал бившия мъж на дъщеря си. Това съобщиха от пресцентъра на Апелативна прокуратура – Варна. \r\n\r\n Окръжната прокуратура във Варна ще внесе искане във Варненския окръжен съд за определяне мярка за неотклонение „Задържане под стража“ спрямо Мартин П. \r\n \n\t\t\t\t\t\t", "date": "2018.10.08", "title": "ЖЕСТОКО УБИЙСТВО РАЗТРЕСЕ И ВАРНА! Мъж закла бившия на дъщеря си"}
{"url": "http://www.bnews.bg/article/249964-izvanredno_zhertvite_v_katastrofata_kray_svoge_stanaha_20_oshte_edna_zhena_izdahna_v_pirogov", "text": "\n Още една от пострадалите жени при тежкия пътен инцидент край Своге е издъхнала. С нея жертвите на станаха 20. \r\n\r\n Тя бе настанена в болница \"Пирогов\", но въпреки усилията на медиците е починала, съобщава Нова телевизия. \r\n\r\n Разследването на инцидента продължава, но до момента единственият обвиняем е шофьорът на автобуса. Тежкият инцидент стана на 25 август. Тогава пълен с пътници автобус излезе от пътя и се падна върху асфалтова площадка под нивото на пътното платно на изхода на града. Разследването на фаталното произшествие продължава. Към момента единственият обвиняем е шофьорът на автобуса, който е на свобода под гаранция. \r\n \n\t\t\t\t\t\t", "date": "2018.10.08", "title": "ИЗВЪНРЕДНО! Жертвите в катастрофата край Своге станаха 20! Още една жена издъхна в Пирогов! "}
{"url": "http://www.bnews.bg/article/249971-evropeyskata_komisiya_ochakva_barzo_razsledvane_na_ubiystvoto_na_viktoriya_marinova", "text": "\n С голяма тъга научихме за убийството на младата българска журналистка Виктория Маринова. Това заяви на пресконференция днес говорител на Европейската комисия в отговор на въпрос. \r\n\r\n ЕК очаква бързо и задълбочено разследване от отговорните власти, което да изправи виновниците пред правосъдието и да изясни дали това нападение е било свързано с работата на жертвата. \r\n\r\n Трябва да направим необходимото, за да могат журналистите в безопасност да дават безценния си принос за демократичните ни общества, добави говорителят. \r\n\r\n Той цитира годишната реч на председателя на ЕК Жан-Клод Юнкер за състоянието на ЕС, в която Юнкер отбеляза, че Европа винаги трябва да бъде място, където свободата на журналистите е свещена. \r\n\r\n Прекалено много наши журналисти са притеснявани, нападани, убивани. Няма демокрация без свобода на медиите, допълни цитата говорителят. \r\n\r\n Информацията за зверското престъпление излезе от пределите на България часове след като бе оповестена за първи път. Статии за случая излязоха в най-авторитетните световни и европейски медии, сред които БиБиСи, Ройтерс, Гардиън и Ал-Джазира. \r\n\r\n Случаят стигна и до видни членове на европарламента. \r\n\r\n Председателят на групата на ЕНП Манфред Вебер писа в Туитър, че е шокиран от бруталното убийство на български журналист. \"Моите мисли са със семейството ѝ. Тя е третият журналист, убит в ЕС за една година\", пише Вебер и подчертава, че това е много притеснително че е необходимо спешно българските власти да извършат пълно разследване. \r\n\r\n Ужасèн съм да науча за убийството на журналист, който е разследвал корупция в България - написа Ги Верхофстат, председател на групата на Алианса на либералите и демократите за Европа в ЕП, евродепутат от Белгия от 2009 г. и министър-председател на страната от 1999 до 2008 г. \r\n \n\t\t\t\t\t\t", "date": "2018.10.08", "title": "Европейската комисия очаква бързо разследване на убийството на Виктория Маринова"}
{"url": "http://www.bnews.bg/article/249970-shestgodishna_prisada_za_vatreshen_ministar_v_makedoniya", "text": "\n Бившият министър на вътрешните работи в Македония Гордана Янкуловска получи 6 г затвор заради покупката на \"Мерцедес\" на стойност 600 000 евро. \r\n\r\n По същото дело миналата седмица бившият премиер Никола Груевски получи 2 години ефективна присъда, която бе потвърдена от Апелативния съд. \r\n\r\n По същия случай наказание от 6 години и 6 месеца лишаване от свобода получи и бившият заместник-министър на вътрешните работи Джоко Поповски.  \r\n \n\t\t\t\t\t\t", "date": "2018.10.08", "title": "Шестгодишна присъда за вътрешен министър в Македония"}
{"url": "http://www.bnews.bg/article/249938-kakvo_stava_s_doni_zashto_rebrata_mu_izskochiha_shok_snimka", "text": "\n Все по-болезнено слаб и немощен става музикантът  Добрин Векилов  - Дони.Той продължава да слабее с рекордна скорост и изглежда все по-зловещо. \r\nВизията му на изпосталял каторжник вече не буди възхищение, а направо плаши. Залитанията на Дони по източната философия толкова са го преобразили, че изглежда така, сякаш е гладувал 7 години в Тибет. \r\nТези  дни Дони публикува свои снимки в интернет и за пореден път хвърли феновете си в потрес. На тях музикантът позира гол до кръста. Коремът му е хлътнал, а ребрата му зловещо стърчат, пише „Уикенд“. \r\n51-годишният ексцентрик е свалил около 40 килограма от теглото си в последните две години. За щастие той е в цветущо здраве, а хилавият му вид се дължи на здравословния начин на хранене и залитания по източните учения. Снимката вижте  \r\n  \r\n \n\t\t\t\t\t\t", "date": "2018.10.08", "title": "Какво става с Дони, защо ребрата му изскочиха? (ШОК СНИМКА)"}
{"url": "http://www.bnews.bg/article/249951-markovski_za_ubietsa_na_krasivata_viktoriya_tova_e_zvyar_koyto_samo_nosi_choveshki_obraz", "text": "\n Това е предизвикателство към полицията. В такъв момент тя трябва да покаже знание, опит и трудолюбие. Необходимо е сериозно събиране на доказателства от местопрестъплението. \r\n\r\n Това заяви в студиото на \"Здравей, България\" по Нова телевизия адвокат Марин Марковски във връзка с жестокото убийство на журналистката Виктория Маринова. \r\n\r\n ,,Цялото местопрестъпление трябва да се изсмука. Има ли следи, косми, фасове... Огледът е много важно и решително нещо. Всичко трябва да се огледа'', допълни той. \r\n\r\n ,,Категорично, ако бъде открит ДНК материал, това означава, че извършителят е оставил личната си карта на местопрестъплението. За целта има ДНК банка за престъпници. В тази връзка според мен щяха да са го арестували вече, ако бяха попаднали на ДНК'', коментира Марковски. \r\n\r\n ,,Конструирането на една версия, която изглежда правдоподобна, не трябва да излиза по медиите, защото убиецът също ще следи темата'', смята той. \r\n\r\n По думите му убиецът ще бъде открит, но полицията задължително трябва да бъде дискретна в този тежък случай. \r\n\r\n ,,За съжаление понякога от преизподнята излизат такива зверове, които само носят човешки образ'', завърши адвокат Марковски. \r\n \n\t\t\t\t\t\t", "date": "2018.10.08", "title": "МАРКОВСКИ ЗА УБИЕЦА НА КРАСИВАТА ВИКТОРИЯ: Това е звяр, който само носи човешки образ "}
{"url": "http://www.bnews.bg/article/249939-izvesten_profesor_prizna_ima_shemi_za_iztochvane_na_nzok_chrez_lekarstva", "text": "\n \r\n\r\n Съществуват схеми за източване на НЗОК чрез лекарства. Това каза в сутрешния блок на БТВ директорът на УМБАЛ \"Света Екатерина\" проф. Генчо Начев по повод съвместните проверки ан Специализираната прокуратура и ГДБОП за злоупотреба с лекарства в две онкоболници. \r\n\r\n Лекарствената политика като цяло у нас е сбъркана – няма държава, в която парите за лекарства са колкото тези за болнична и доболнична помощ. За всяко лекарство се казва, че едва ли не е панацея и без достатъчно клинични тестове се пуска в обращение у нас. Спекулира се с нещастието на хората, заяви проф. Начев. \r\n\r\n За мен е престъпление – дори не само от морална гледна точка, а като нарушване на закона, добави той. \r\n\r\n По думите му въвеждането на задъжителна здравна застрахова е опит да се направи нещо реално. За да се направи реформа, първото, което трябва да с направи е реално остойностяване на медицинските услуги. Рязката демонополизация на НЗОК с декрет е много опасна. Мисля, че самите застрахователи не са готови за такова нещо, каза още проф. Генчо Начев. \r\n \n\t\t\t\t\t\t", "date": "2018.10.08", "title": "ИЗВЕСТЕН ПРОФЕСОР ПРИЗНА: Има схеми за източване на НЗОК чрез лекарства "}
{"url": "http://www.bnews.bg/article/249937-referendumat_pretarpya_proval_rumantsite_kazaha_da_na_geybrakovete", "text": "\n Референдумът в Румъния за забрана на гей браковете в конституцията не успя да привлече 30 процента участие на избирателите, предаде Франс прес, като се позова на Централното избирателно бюро. \r\n\r\n Едва 20,4 на сто от избирателите са гласували в двудневния референдум, започнал в събота, информира БНР. \r\n\r\n Румънците бяха призовани да се произнесат дали в основния закон да бъде вписано, че само мъж и жена, а не както досега - съпрузи - могат да встъпят в съюз. \r\n \n\t\t\t\t\t\t", "date": "2018.10.08", "title": "РЕФЕРЕНДУМЪТ ПРЕТЪРПЯ ПРОВАЛ! Румънците казаха “ДА” на гейбраковете! "}
{"url": "http://www.bnews.bg/article/249952-svetat_govori_za_viktoriya_zhestokoto_ubiystvo_predizvika_mezhdunaroden_otzvuk", "text": "\n BBC съобщава, че Маринова е третият известен журналист, убит в Европейския съюз през последната година. Цитиран е Харлем Дезир, представител на проекта \"Срещу организираната престъпност и корупцията\", в който Маринова е участвала. Той настоява за сериозно разследване на случая и наказание за извършителите.  \r\n\r\n За убийството съобщи и британският вестник \"Гардиън\". \r\n\r\n На Националното съвещание на МВР днес министър- председателят Бойко Борисов обяви, че е \"въпрос на време е да се разкрие убийството\", тъй като криминалистите разполагат с генетичен материал и на място са изпратени опитни специалисти. \r\n\r\n Трийсетгодишната жена е била директор в местна телевизия, където е водила и собствено предаване. Тялото ѝ беше открито на брега на Дунава, припомня БНР. \r\n\r\n По случая няма заподозрени, полицията разследва всички версии. В Русе бяха изпратени водещите криминалисти да разследват случая,  съобщи вътрешният министър Младен Маринов. \r\n\r\n \"Фиксирани са и са иззети множество находки, включително и генетичен материал, който колеги от Института по криминология да започнат работа по установяване на ДНК профил. Работи се по отношение на лица от криминалния контингент. В близост до местопрестъплението има психиатрично заведение, което също е обект на наша проверка и проверка на лицата, които са били настанени вътре - дали някой от тях се е отклонил,\" допълни още Маринов. \r\n\r\n Същевременно Комитетът за защита на журналистите призова българските власти да извършат задълбочено разследване на убийството на българската журналистка Виктория Маринова, водеща и административен директор на местния телевизионен канал ТВН, се казва в декларация на Комитета, публикувана на сайта му и цитирана от Франс прес. \r\n\r\n \"КЗЖ е шокиран от варварското убийство на журналистката Виктория Маринова. Българските власти трябва да положат всички усилия и да използват всички ресурси, за да извършат цялостно разследване и да изправят отговорните пред правосъдието\", заяви в Брюксел представителят на представителя на Комитета в Европейския съюз Том Гибсън. \r\n\r\n Изследване на Комитета сочи, че в Европейския съюз през изминалата година са убити двама журналисти заради работата им. Словашкият разследващ журналист Ян Куциак бе застрелян през февруари 2018 г. в Словакия, а известната малтийска разследваща журналистка Дафне Керуана Галиция бе убита през октомври 2017 г. от експлозия в колата ѝ близо до дома ѝ в Малта, напомня Комитетът за защита на журналистите, чиято централа е в Ню Йорк. \r\n\r\n Организацията Репортери без граници също призова българските власти да \"хвърлят цялата светлина върху този ужасяващ акт\" и да осигурят защита на колегите на Маринова, предаде Франс прес. \r\n\r\n Представителят за свободата на медиите в Организацията за сигурност и сътрудничество в Европа (ОССЕ) Арлем Дезир заяви, че е шокиран от убийството на разследващ журналист и призова за цялостно и стриктно разследване, добавя АФП. \r\n \n\t\t\t\t\t\t", "date": "2018.10.08", "title": "СВЕТЪТ ГОВОРИ ЗА ВИКТОРИЯ! Жестокото убийство предизвика международен отзвук! "}
{"url": "http://www.bnews.bg/article/249940-ivet_lalova_sabra_mazhkite_pogledi_v_gartsiya", "text": "\n Ивет Лалова отново развинти мъжките фантазии със снимки от ваканцията си. В момента 34-годишната спринтьорка е на море в Гърция заедно със съпруга си Симоне Колио. Няколко нейни кадъра от остров Корфу успяха да разпалят въображението на онлайн кибиците.  \r\nНа една от снимките Ивет е по бански и демонстрира обичайната си стегната фигура, която е блян за куп мъже. Неслучайно тя неведнъж е признавана за дупе номер едно в световната атлетика. \r\nИвет направи доста приличен сезон, макар че не успя да се пребори за призово място на европейското в Берлин, където остана пета. Иначе нашенката победи на турнира от Диамантената лига в Стокхолм.  \r\nНаскоро Ивет призна, че в близко бъдеще планира да стане майка за първи път, предават от Уикенд.  \r\n  \r\n \n\t\t\t\t\t\t", "date": "2018.10.08", "title": "Ивет Лалова събра мъжките погледи в Гърция\r\n"}
{"url": "http://www.bnews.bg/article/249955-zapochva_deloto_sreshtu_bivshata_kmetitsa_desislava_ivancheva", "text": "\n Днес в Специализирания наказателен съд днес започва делото срещу отстранената кметица на „Младост“ Десислава Иванчева, бившата ѝ заместничка Биляна Петрова и бившия районен кмет Петко Дюлгеров. Тримата са съд по обвинение, че са изнудвали строителния предприемач Александър Ваклин, за да бъде придвижена преписката му за разрешение за строеж в квартала. \r\n\r\n След като на предишното съдебно заседание съдът прецени, че в обвинителният акт не са допуснати съществени процесуални нарушения днес заключителната му част трябва да бъде прочетена в съдебната зала. В него се описва подробно как е взето решението за изнудването на Ваклин. Инициатор била Иванчева, помагала ѝ Петрова, а Дюлгеров предложил да е посредник в контактите със строителния предприемач. Първоначалната обсъждана сума била 250 000 лева, но след като станало ясно, че Ваклин има интерес и към други терени в Младост, била удвоена, пише в обвинителния акт. Той описва как се договаряли мястото и начинът на предаване на първата вноска от подкупа - 70-те хиляди лева, който бяха намерение у тримата подсъдими при показните им арести на 17 април. \r\n\r\n От обвинителния акт става ясно, че бял тефтер на Десислава Иванчева е едно от основните доказателства за корупционната афера. Той е бил намерен в дамската ѝ чанта, а на първите му две страници имало инициали и суми. \r\n\r\n От ареста си и досега отстранената кметица и бившата ѝ заместничка твърдят, че са невинни и че са жертва на схема, организирана от третия подсъдим - Петко Дюлгеров, и подалия сигнал, че е изнудван - Александър Ваклин. Бизнесменът ще е сред първите разпитвани по делото, както и съпругата му и десетки общински служители. \r\n \n\t\t\t\t\t\t", "date": "2018.10.08", "title": "Започва делото срещу бившата кметица Десислава Иванчева"}
{"url": "http://www.bnews.bg/article/249982-otstraniha_povredata_v_otdelenieto_po_hemodializa_vav_vidin", "text": "\n Отстранена е повредата на техниката в отделението по хемодиализа във Видинската болница. Заради авариен ремонт от четвъртък всички пациенти бяха насочени към Монтана. \r\n\r\n Извършена е предвидената по план дезинфекция, но процедури ще започнат от утре, тъй като вече днес пациентите са транспортирани до хемодиализния център в Монтана.  \r\n\r\n В отделението очакват обещаните от Министерството на здравеопазването 180 хиляди лева за ново оборудване. Те са за хемодиализни апарати, легла и водоочистваща система. \r\n\r\n Средствата са осигурени от Министерски съвет в края на септември. Очакват се и резултатите от проверка на Агенция \"Медицински одит\" за смъртен случай. 50-годишен мъж е починал в болницата след пропуснати процедури, предаде БНР. \r\n \n\t\t\t\t\t\t", "date": "2018.10.08", "title": "Отстраниха повредата в отделението по хемодиализа във Видин"}
{"url": "http://www.bnews.bg/article/249957-svobodnite_advokati_vzeha_vazhni_resheniya_za_promeni_v_advokaturata", "text": "\n В организирана нарочна двудневна конференция в Пловдив на 6 и 7 октомври 2018 г., адвокати от всички краища на България се събраха в Пловдив с цел взимане на основни решения за промени в нормативната уредба на адвокатурата, които да бъдат предложени на Висщия адвокатски съвет и да попаднат в новия законопроект на Закона за адвокатурата. \r\n\r\n Поводът за конференцията беше всеобщото мнение сред болшинството от адвокатите, че Висшия адвокатски съвет взима решения \"на тъмно\", не се допитва до адвокатите в страната, води непрозрачна политика, а дисциплинарните съдилища на адвокатурата действат като \"бухалка\" срещу неудобни адвокати, тъй като решенията им са необжалваеми пред съдилищата от съдебната система на Република България. \r\n\r\n В съботния ден се чуха множество разумни предложения, които бяха обединени в един общ текст, който беше гласуван в ден неделя. Две от предложенията не събраха мнозинство \"ЗА\" и не бяха включени в текста, но организаторите на конференцията обещаха на вносителите им, че дискусията по тях ще продължи в затворената група на събитието, след което ще бъдат подложени на гласуване във фейсгрупата на общостта - \"ФЕЙСБУК ОБЩНОСТ НА БЪЛГАРСКИТЕ АДВОКАТИ\". \r\n\r\n Срещата бе водена от адв.Велислав Величков, като на нея присъстваха много именити адвокати, сред които доайенът адв.Атанас Железчев, адв.Стефан Левашки - председател на пловдивската АК, както и заместничака му адв.Зоя Тошкова. \r\n\r\n Подробен анализ на някои фрапантни и противоречиви текстове с Конституцията от действащия Закон за адвокатурата направи адв.Стефка Манева - известен административист от Софийската адвокатска колегия. Свое изложение направи и адв.Емил Георгиев, представяйки на участниците някои  от нормите в адвокатурата на няколко държави членки на ЕС. Адвокат Борислав Вълчев пък представи свой законопроект, повечето текстове от който, влязоха и в окончателното предложение на участниците. \r\n\r\n Ето и текстa:  \r\n\r\n \"-          Всеобщо пряко и тайно гласуване на изборите за органи на адвокатурата на принципа: един адвокат – един глас, като за тази цел се въведе принципа  и процедурата за електронно гласуване в шестмесечен срок от приемането на промените в Закона за Адвокатурата. \r\n\r\n -          Предложенията за членове на органи на адвокатурата да се мотивират от вносителя с оглед професионалните и нравствени качества на кандидатите. \r\n\r\n -          По решение на ВАдвС, Висшия Контролен съвет, 1/5 от АС в страната или по искане на най – малко вписани 1/10  адвокати с редовни права, по вписаната бройка на адвокатите, обнародвани в последния брой на ДВ, се свиква извънредно ОСАС, като дневният ред се посочва от инициаторите . При редовни общи събрание на колегиите и ОСАС, до десет дни преди провеждането му  1/5 от членовете, съответно делегатите,  може да предложи писмено включване на нови точки от дневния ред. \r\n\r\n -          ОСАС е висшият орган на Българската адвокатура и  неговите решения са задължителни за всички органи на Адвокатурата. \r\n\r\n -          Да се разширят правомощията на ОСАС  с правата да определя размера на встъпителните вноски и членския внос към ВАдвС, да приема проекта за бюджета; определя размера на възнагражденията на членовете на ръководните и контролните органи; минималния размер на задължителната застраховка на адвоката; взима решения за изготвяне и подаване на конституционни жалби, както и на становища по законопроекти и тълкувателни дела, в случаите, когато ВАдвС не го прави \r\n\r\n -           Решенията на всички органи на адвокатурата се взимат конкретно и поотделно по всяка точка от дневния ред, като не се допуска гласуване „ан блок“. \r\n\r\n -          При неприемане отчетите за бюджета и/или дейността на ВАдвС на ОСАС, делегатите могат да прекратят мандата на съответните органи с квалифицирано мнозинство от 2/3 от присъстващите делегати за конкретното ОСАС . \r\n\r\n -          ВАдвСе длъжен да пази законноста и да защитава професионалната чест, достойнство и интереси на адвокатурата, като във всичките си дейстивя се ръководи от Закона и интересите на адвокатите, които представлява. \r\n\r\n -          ВАдвС, ВДС и АС създават информационна база данни с пълен и безусловен достъп на всеки адвокат, в която се публикуват всички решения и протоколи от събранията на всички органи, решенията на дисциплинарните дела при заличени лични данни, в седмодневен срок от съответното събрание/ заседание. Осигурява се безусловен достъп на   страните по дисциплинарни и други дела и техните защитници до пълната преписка и протоколи от заседания на ВАдвС и ДС. \r\n\r\n -          Дисциплинарните дела се провеждат по строго установен процесуален ред, при гарантирано приложение на европейските и международните  конвенции за защита правата на човека, ЕКА и при безусловен достъп до всеобхватен съдебен контрол върху постановените актове. \r\n\r\n -          Решенията на ръководните органи на Адвокатурата подлежат на съдебен контрол, с изключение на изрично уредените в този закон случаи. \r\n\r\n -          Отпадане на общата забрана за реклама дейността на адвокатите, като се въведат съответни ограничения, които да се запишат изрично в ЗАдв. Не се допуска форма на реклама в противоречие с ЕКА и действащото законодателство. \r\n\r\n -          Въвеждане на възможност за осъществяване на електронна идентификация на адвоката пред Съда, административните органи и органите на адвокатурата. Същата следва да осигурява интегриран достъп до деловодните системи на съдилищата и контролиран достъп до Национална база данни „Население“ и  национален информационен фонд на българските документи за самоличност. \r\n\r\n -          Приемане на правила за работа на ВАдвС и АС в страната, които да бъдат публикувани на Сайта на ВАдвС и колегиите в страната с право на безусловен достъп на всички адвокати. \r\n\r\n -          Въвеждане на лимитирана мандатност за ръководните и контролни органи на адвокатурата, както и в ДС, до не повече от два последователни мандата в един орган и не повече от три последователни  във всички органи. \r\n\r\n -          Проектите за бюджетите и дейността на ВАдвС и АС в страната да бъдат публикувани на Сайта на ВАдвС, страниците и сайтовете на колегиите в едноседмичен срок преди провеждане на съответните събрания.\" \r\n\r\n   \r\n \n\t\t\t\t\t\t", "date": "2018.10.08", "title": "СВОБОДНИТЕ АДВОКАТИ взеха важни решения за промени в адвокатурата!"}
{"url": "http://www.bnews.bg/article/249956-borisov_i_ninova_se_izpravyat_edin_sreshtu_drug_v_sada_vizhte_prichinata", "text": "\n Бойко Борисов и Корнелия Нинова - един срещу друг в съда. Софийският градски съд днес ще разгледа гражданското дело между двамата лидери. То е заради обидните думи, които двамата си разменили задочно в ефир.  \r\n\r\n При свое участие в NOVA Корнелия Нинова обидила премиера с думите „Крадецът вика: „Дръжте крадеца”, заради които той заведе дело срещу нея. Нинова пък веднага заведе контра-дело за обида заради думи на премиера, че тя е „Госпожа лъжа” и била сред активистите на СДС. \r\n\r\n Лидерът на ГЕРБ е предявил граждански иск за 26 000 лева, а лидерът на БСП – за 30 000 лева. \r\n \n\t\t\t\t\t\t", "date": "2018.10.08", "title": "БОРИСОВ И НИНОВА СЕ ИЗПРАВЯТ ЕДИН СРЕЩУ ДРУГ В СЪДА! Вижте причината! "}
{"url": "http://www.bnews.bg/article/249942-vdovitsata_na_boyan_petrov_gleda_10_kucheta_v_doma_si", "text": "\n \r\nФренският булдог на Радослава Ненова е родил рекорден брой кученца. Вдовицата на алпиниста, който изчезна безследно през май под връх Шиша Пангма, денонощно бди над многобройната челяд в дома си. Вместо обичайните 4-5 кутрета, домашната й любимка я зарадвала с 9.  \r\nТака питомците, за които се грижи, станали 10 на брой. Радослава си взела за любимец френски булдог, тъй като те са известни с любвеобилния си нрав. Животинчето се оказало идеалния компаньон за 9-годишния й син Явор.Тя още умувала колко от кученцата да задържи. За останалите щяла да осигури домове, предават от Уикенд.  \r\n  \r\n \n\t\t\t\t\t\t", "date": "2018.10.08", "title": "Вдовицата на Боян Петров гледа 10 кучета в дома си "}
{"url": "http://www.bnews.bg/article/249947-gadzheto_na_diona_ya_zaryaza_ne_iskal_da_e_s_tsiganka", "text": "\n Двоен удар понесе изпълнителката Диона през последната седмица. Освен, че я изгониха от Къщата на ВИП Брадър, гаджето й също я изритало, издават хора от обкръжението й. Приятелят на младата рапърка бил ужасно огорчен от факта, че тя скрила от него ромския си произход. Той научил за това от телевизията и не успял да преглътне унижението. \r\nСлед излизането й се чул с нея по телефона и й заявил, че не иска да я вижда повече. Самата тя била изключително разстроена от всичко, което й се случило в последните дни.  \r\nНе стига, че се изложи в шоуто, ами и гаджето я заряза, предават от Уикенд.  \r\n  \r\n \n\t\t\t\t\t\t", "date": "2018.10.08", "title": "Гаджето на Диона я заряза, не искал да е с циганка "}
{"url": "http://www.bnews.bg/article/249950-bivshiyat_na_rusata_zlatka_podigra_se_s_chuvstvata_mi_sazhalyavam_che_ne_poslushah_priyatelite_si_shto_za_stoka_e", "text": "\n Връзката на Златка Райкова и Благой Георгиев се развива с бясна скорост. Дори се понесоха, че очакват бебе. Двамата сами се издадоха, че искат да имат свое дете, разменяйки си любовни послания в социалната мрежа. \r\nДжизъса има три деца от две различни жени, но хлапетата живеят с майките  си, а желанието му да се размножава не е утихнало. Златка пък никога не  се е стремила да гради имидж да сериозна омъжена жена, нито е копняла да ражда и възпитава наследници, но ето че Благо е повлиял на природата й. Не е тайна, че двамата вече живеят заедно и не крият любовта си. Преди това Джизъса имаше кратка авантюра с Гери-Никол, но родителите на 20-годишната  лолитка  се намесиха и го пропъдиха. Тогава той бързо се ориентира към Златка, която вложи хонорара си от Капките в просторно жилище, в което се подслони Джизъса. \r\nМеждувременно бившият на Райкова- ММА боецът Георги Валентинов проплака, че е много огорчен от изневерите на Златка. Тя го окичила с огромни рога, макар че прие предложението  му за брак в национален ефир. \r\n„Златка е голямо разочарование за мен. Мислех, че любовта ни е истинска, че се обичаме повече от всичко, но явно не е било така. Държа да знае, че е грях да се подиграваш с чувствата на хората“, казва Жоро, цитиран от „Уикенд“. Той се ядосва, че бил сляп за десетките предупреждения  на свои авери каква всъщност е Златка и сочените от тях нейни изневери. \r\nБлагой също е известен със слабите си ангели. Докато първата му съпруга Христина беше бременна с дъщеря им, той мачкаше чаршафите с певицата Лияна . После би шута на Лияна и се върна при жена си, обаче изневерите му нямаха край и Христина го натири.  Последва брака му с рускинята Есмер, но и тя не издържа дълго да носи рога и го изгони след 2 години брак, забранявайки му да се вижда със сина им Елай. \r\n \n\t\t\t\t\t\t", "date": "2018.10.08", "title": "Бившият на Русата Златка: Подигра се с чувствата ми, съжалявам, че не послушах приятелите си що за стока е!"}
{"url": "http://www.bnews.bg/article/249948-plachkov_tragva_na_psiholog_shte_bori_vlechenieto_si_kam_kyuteka", "text": "\n Вместо възходящ нагоре кариерата на Веселин Плачков след неособено сполучливото му участие във „ВИП Брадър“ е на път да се сгромоляса. Присъствието му в шоуто ще се запомни единствено с агресивното му поведение, което екранният Левски демонстрира към ексцентричния гримьор  Валентин Кулагин. Пиперливият език на Кулагин го изкара извън нерви и той налетя на бой. Затова сега артистът тръгва на психолог, разузна „Уикенд“. \r\nТой ще потърси среща с психолог, за да пребори страха си от затворени пространства –причина поради която напусна и „ВИП Брадър“. И по-важно, да съумее да контролира изблиците си на гняв, иначе рискува да остане трайно без работа на сцената. \r\nАгресията срещу Кулагин не е първата в живота на Весо. Срещу него в миналото има заведени дела за побой.   \r\n \n\t\t\t\t\t\t", "date": "2018.10.08", "title": "Плачков тръгва на психолог, ще бори влечението си към кютека "}
{"url": "http://www.bnews.bg/article/249953-ot_poslednite_minuti_glaven_komisar_atanasov_razkri_ima_li_zadarzhan_za_ubiystvoto_na_viktoriya", "text": "\n Няма задържано лице. Извършителят се издирва на територията на целия град. Наблюдаваме също така и криминалния контингент. Възможни са абсолютно всички хипотези на този етап. Това коментира в ефира на Нова телевизия главен комисар Теодор Атанасов във връзка с издирвателните дейности, които предприема полицията в Русе, за да залови убиецът на журналистката Виктория Маринова. \r\n\r\n Той заяви още, че пробите за ДНК материала са изпратени до лабораториите и резултатите се изчакват. \r\n\r\n От своя страна кметът Пламен Стоилов увери, че ще се вземат мерки за осветяване на района и поставяне на видеокамери на мястото, където е била убита Виктория. \r\n\r\n ,,Това е безпрецедентно за града убийство. Освен болката, изпитвам и ярост. Нека всички се обединим около подкрепа за семейството на Виктория'', сподели Стоилов. \r\n \n\t\t\t\t\t\t", "date": "2018.10.08", "title": "ОТ ПОСЛЕДНИТЕ МИНУТИ! Главен комисар Атанасов разкри има ли задържан за убийството на Виктория"}
