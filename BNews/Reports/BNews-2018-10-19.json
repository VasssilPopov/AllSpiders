{"url": "http://www.bnews.bg/article/250630-zhenata_na_ludiya_reporter_vleze_v_uchebnitsite", "text": "\n Александра Петканова, бивша Богданска, влезе в учебниците по английски. Снимка на чаровната съпруга на Лудия репортер Даниел Петканов украсява помагало на най-говорения език по света, писа „България Днес“. \r\n\r\n Изображението е от фотосесия на Алекс, която се изявява като модел по целия свят. Половинката на Петканов, която следващата година ще роди първото си дете, веднага се похвали пред феновете си. \r\n\r\n „Когато те има в учебника по английски“, изкефи се бившата брадърка. \r\n \n\t\t\t\t\t\t", "date": "2018.10.19", "title": "Жената на Лудия репортер влезе в учебниците"}
{"url": "http://www.bnews.bg/article/250629-novo_20_milen_tsvetkov_zapochva_rabota_pri_slavi", "text": "\n Милен Цветков, чието предаване отпадна от ефира на Нова ТВ, се влива в редиците на конкурентната Би Ти Ви. Устатият журналист е бил поканен от стария си приятел Слави Трифонов да прави специална рубрика в шоуто на Дългия, съобщи „Галерия“. \r\n\r\n Трифонов вече подготвя екранния дебют на Цветков в шоуто, като заяви през миналата седмица, че предаването на Милен му липсва, защото той редовно го гледал, когато се прибере посреднощ вкъщи. \r\n\r\n Макар двамата да се познават още от годините на „Ку-ку“, мнозина предричат, че престоят на Милен при Слави ще бъде кратък, тъй като и двамата са с чепати характери. След свалянето на „Часът“ по Нова журналистът получи предложение да остане в медията, но той за пореден път предпочете да си тръгне. Слави е решил да го привлече, но историята помни как същото направи и със Сашо Диков, който обаче само след няколко изяви напусна предаването. \r\n \n\t\t\t\t\t\t", "date": "2018.10.19", "title": "Ново 20: Милен Цветков започва работа при Слави "}
{"url": "http://www.bnews.bg/article/250637-kola_udari_15_godishen_na_peshehodna_pateka_v_gorni_bogrov", "text": "\n Кола удари 15-годишно момче на пешеходна пътека в с. Горни Богров до София. \r\n\r\n Минути след 16 часа младежът е ударен от автомобил, докато пресичал в района на светофар в селото. Незабавно е откаран в болница от екип на Спешна помощ. \r\n\r\n Шофьорът е на мястото на инцидента, екип на пътна полиция извършва оглед. \r\n\r\n Предстои изясняване на обстоятелствата по случая и образуване надосъдебно производство. \r\n\r\n Припомняме, районната прокуратура в Пловдив започна разследване за средна телесна повреда заради инцидента с 34-годишната жена, която беше блъсната от автобус на градския транспорт. \r\n \n\t\t\t\t\t\t", "date": "2018.10.19", "title": "Кола удари 15-годишен на пешеходна пътека в Горни Богров"}
{"url": "http://www.bnews.bg/article/250641-ofitsialno_po_vreme_na_sreshta_na_nay_visoko_nivo_v_moldova_nikolay_barekov_i_volen_siderov_prezentiraha_novata_koalitsiya_pred_aliansa_na_evropeyskite_konservatori_i_reformisti_tselta_e_chetirima_evrodeputati", "text": "\n \r\nЕвродепутатът Николай Бареков, председател на ПП „Презареди България”, презентира партия „Атака” и председателя й Волен Сидеров пред европейските консерватори. Официалното представяне на новата коалиция се състоя в Кишинев, Молдова по време на среща на най-високо ниво на Алианса на консерваторите и реформистите в Европа /АКРЕ/ с участието на стотици консерватори от цял свят.  \r\nВ молдовската столица ПП „Атака” официално подаде писмо за намерение за членство в АКРЕ. \r\nПред ръководството и членовете на АКРЕ Николай Бареков анонсира голямата консервативна коалиция за предстоящите избори за европейски парламент и обяви, че е поканил партия „Атака” в качеството й на автентична консервативна сила с история и силни позиции в България.  \r\nПред европейските консерватори евродепутатът обясни целите пред бъдещото обединение на българските патриоти и консерватори. „Стремим се към спечелването на четири мандата”, категоричен бе Николай Бареков. „Очаквам ВМРО и много други формации да се присъединят към разговорите за голямото патриотично обединение”, заяви Бареков.  \r\nПредседателят на партия „Презареди България” обясни, че в разговорите с бъдещите партньори ще бъдат поставени три условия: първото е защита на консервативните ценности, семействата и свободата, второто – защита на социалните права на гражданите, най-вече на майките и на децата и третото условие – подписването на меморандум срещу расизма, ксенофобията и всички прояви на антисемизъм. \r\nПрезидентът на АКРЕ Ян Захрадил заяви пред консервативната общност, че е уверен в успеха на бъдещия съюз, особено след като лично се е уверил в потенциала за успех на Бареков и Сидеров в София миналата седмица. Тогава консерваторът се срещна с премиера Бойко Борисов, където беше обсъдена евентуалното общо управление между ЕКР и ЕНП в следващия Европейски парламент.  \r\n„В името на традиционните ценности, в името на повече суверенитет за държавите в Европа, в името на бъдещата Европа на отечествата и един реформиран Европейски съюз!” – с тези думи лидерът на „Атака” Волен Сидеров връчи заявлението си за членство в Алианса на европейските консерватори и реформисти в Европа.  \r\nПред ръководството на АКРЕ в лицето на президента Ян Захрадил и главният изпълнителен директор Ричард Милсъм Сидеров презентира партия „Атака” и резултатите по време на избори през годините. „Основател и лидер съм на партия, която през 2005 г. се обяви против либерализма и глобализацията в България. През 2007 г. аз имах трима евродепутати с резултат от 14%, на следващите евроизбори имах 12% резултат, а през 2006 г. бях опонент на социалистическия кандидат за президент в България с близо 25% резултат на балотаж. До 1989 г. бях член на антикомунистически формации, след падането на берлинската стена оглавих първия демократичен вестник „Демокрация” като главен редактор. Имам хиляди статии като журналист, публицист преди да основа партията”, обясни лидерът на „Атака”. \r\n„На идващите европейски избори със съдействието и помощта на Николай Бареков, на който благодаря, че ме покани, аз мисля, че постижимото число депутати, които можем да вкараме, е четири човека. По този начин ние ще увеличим семейството на консерваторите, защото аз съм сигурен, че утре Европа ще се управлява от консерватори и десни центристи така, както сега България се управлява от патриотичната формация, чиято парламентарна група оглавявам и партия ГЕРБ, която е член на ЕНП. Смятам, че това е бъдещето на Европа – либералите и социалистите ще отиват надолу, ние ще бъдем нагоре”, категоричен беше Сидеров. \r\nИзказванията на двамата български партийни лидери предизвикаха бурни овации в залата, в която се проведе традиционният форум на консерваторите. \r\n\r\n \r\n  \r\n \n\t\t\t\t\t\t", "date": "2018.10.19", "title": "ОФИЦИАЛНО! ПО ВРЕМЕ НА СРЕЩА НА НАЙ-ВИСОКО НИВО В МОЛДОВА: Николай Бареков и Волен Сидеров презентираха новата коалиция пред Алианса на европейските консерватори и реформисти! Целта е четирима евродепутати!"}
{"url": "http://www.bnews.bg/article/250638-maykite_na_detsa_s_uvrezhdaniya_izlizat_na_protest_iskat_ostavkata_na_simeonov", "text": "\n Майките на деца с увреждания обявиха в социалните мрежи, че излизат на протест с искане за оставката на вицепремиера Валери Симеонов. Те се събират пред сградата на Министерски съвет в понеделник, 24 октомври, в 12.30 ч., предаде БГНЕС. \r\n\r\n Междувременно Симеонов коментира във Facebook профила си, че няма да се откаже от нито една своя дума. \r\n \n\t\t\t\t\t\t", "date": "2018.10.19", "title": "Майките на деца с увреждания излизат на протест, искат оставката на Симеонов"}
{"url": "http://www.bnews.bg/article/250640-evropeyskiyat_sad_naredi_na_varshava_da_zamrazi_sadebnata_reforma", "text": "\n Европейският съд нареди на Полша незабавно да замрази съдебната реформа. Решението е задължително, а Варшава все още не е дала своя отговор по присъдата.  \r\n\r\n Правителството в Полша намали пенсионната възраст на съдиите във Върховния съд. Мотивът е, че съдебната система не е реформирана след падането на комунистическия режим. Реформата предизвика масови протести и критики, че управляващите подменят със свои хора състава на Върховния съд. \r\n\r\n Промените предизвикаха и сблъсък между Брюксел и Варшава, а Полша стана първата страна-членка, срещу която е активиран член 7 от европейския договор. Това може да доведе до отнемане на гласа й при вземането на решения в обшността. \r\n\r\n \"През последните часове дойде уведомление от Европейския съд и мога да кажа със сигурсност, че след щателен анализ ще обявим позицията си по решението\", заяви премиерът на Полша Матеуш Моравецки. \r\n \n\t\t\t\t\t\t", "date": "2018.10.19", "title": "Европейският съд нареди на Варшава да замрази съдебната реформа"}
{"url": "http://www.bnews.bg/article/250628-paparashki_udar_berbatov_opasno_blizak_sas_seksi_aktrisa", "text": "\n Димитър Бербатов бе засечен от фотографите на „Ретро“ в компанията на млада, привлекателна актриса \r\n\r\n Топфутболистът бе седнал на по кафе с Йоанна Темелкова, която блесна преди време с ролята си на дъщерята на Джаро в хитовата криминална поредица „Под прикритие“. \r\n\r\n И Йоанна, и Бербо са семейни и с деца, но това очевидно не пречи на приятелството им и те намират време да се срещнат. Актрисата неотдавна се залюби с внука на големия оперен певец Николай Гяуров – Мартин, с когото вече са родители на син. \r\n\r\n Въпреки че мъжът й също е футболен запалянко, той нямал покана за срещите й с Бербатов. Още по-интересното е, че красавицата и голмайсторът се виждат в заведение, разположено само на няколко метра от новото семейно гнездо на Димитър, където той преди броени седмици се нанесе заедно с жена си Елена и двете им щерки. \r\n\r\n Познанството на актрисата от „Под прикритие“ и бившата звезда на „Манчестър Юнайтед“ било съвсем прясно. Пътищата им се кръстосали в края на изминалото лято покрай благотворителния футболен мач между играчите на „Берое“, към които се присъединил и Бербатов, срещу младите родни актьори. \r\n\r\n Темелкова се занимавала с организацията на спортното мероприятие и покрай професионалната комуникация между нея и Митко се зародила симпатия, която Йоанна не отрича. \r\n\r\n На официалната вечеря след събитието двамата отново стояха близо един до друг и не спрели да си говорят. Младата актриса е увековечила момента със селфи с футболиста, под което пише: „Само ще кажа, че май се зарадва, когато го помолих за снимка“. Снимката вижте \r\n \n\t\t\t\t\t\t", "date": "2018.10.19", "title": "ПАПАРАШКИ УДАР! Бербатов опасно близък със секси актриса"}
{"url": "http://www.bnews.bg/article/250632-mvnr_predlaga_advokatskata_zashtita_na_balgarskite_granichari_za_deloto_v_turtsiya", "text": "\n Министерството на външните работи ще окаже всяко необходимо съдействие, в рамките на своите компетенции, за положителното разрешаване на случая с четиримата български граничари, обвинени в убийството на турски бракониер през 2018 г. \r\n\r\n Заместник-министър Стоянов информира, че чрез генералното консулство в Одрин са изпратени запитвания за информация по делото, както и че ще бъде поискано присъствието на наш представител на съдебните заседания. \r\n\r\n Предприети са стъпки и по отношение на адвокатската защита, като ведомството е предложило на сънародниците ни адвокати с опит в наказателните дела, съобщи МВнР.  \r\n\r\n Не е възможно българските граничари да бъдат предадени на Турция, заяви по-рано през деня министърът на правосъдието Цецка Цачева по време на парламентарен контрол в отговор на въпрос във връзка с делото в Турция срещу български граждани. \r\n\r\n Министър Цачева обясни, че държавата ще осигури средства на българските граждани за защита, като им е предоставен и списък с адвокати, от който да изберат защитник, за да ги представлява в съда в Лозенград. Български консул също ще присъства на заседанията там. \r\n\r\n Цецка Цачева отбеляза, че граничарите са опазили българската граница и институциите са длъжни да гарантират тяхната сигурност. \r\n \n\t\t\t\t\t\t", "date": "2018.10.19", "title": "МВнР предлага адвокатската защита на българските граничари за делото в Турция"}
{"url": "http://www.bnews.bg/article/250636-severin_ostava_v_aresta_prizna_vinata_si_chastichno_obzor", "text": "\n Задържаният за убийството на телевизионната водеща Виктория Маринова – Северин Красимиров, остава в ареста. Това реши Окръжният съд в Русе. \r\n\r\n Северин е призна вината си частично. Мъжът се разплака пред камерите и призна, че той е извършил убийството. \r\n\r\n Твърди, че не помни ясно всичко. Предишната вечер смесил алкохол и наркотик във вид на кристали. Прибирал се пеша до вкъщи и случайно попаднал на Виктория, която минала край него. \r\n\r\n Помня, като минавам – или тя ме удари, или аз я ударих, без да искам. Нещо ми каза тя, не помня хубаво, аз отидох там, ударих ѝ един шамар, тя падна”, каза пред медиите обвиняемият. \r\n\r\n Той каза още, че няма да оспорва решението на съда и ще лежи дори доживотно наказание. Адвокатът на Северин също настоя да остане в ареста, с мотива че обвиненият за убийството на Виктория се страхувал. \r\n\r\n „Няма друга причина да искаме да остане в ареста, освен че се страхува. Случиха се някакви събития в Русе, има опасност да се активизират всякакви групи от граждани” посочи Иван Дойнов, служебен адвокат на Северин. \r\n\r\n Пред разследващите Северин е признал за нанесените удари върху Виктория – причина за смъртта ѝ, но не и за изнасилването. \r\n\r\n „Той заяви, че е видял телефона, паднал на земята на мястото на престъплението, след което го е заровил там. Действително в кейса на телефона е служебната карта на пострадалата, където са нейните имена и снимката ѝ. Неговото обяснение е, че се е опасявал да не бъде разкрита самоличността ѝ толкова бързо, затова е заровил телефона. Не е имал намерение да го отнема, нито други вещи – като част от бижутата”, заяви Георги Георгиев, наблюдаващ прокурор по делото. \r\n\r\n Засега отпадат версиите за поръчка на убийството или за съучастници, според прокуратурата. \r\n \n\t\t\t\t\t\t", "date": "2018.10.19", "title": "Северин остава в ареста, призна вината си частично (ОБЗОР)"}
{"url": "http://www.bnews.bg/article/250621-bozhana_i_rut_koleva_se_napivali_s_rakiya_pred_halite", "text": "\n Готвачката Божана Кацарова е родена в София и е израснала  малък апартамент в крайния столичен квартал „Подуене“. Майка й била учителка по математика и била сред първите, които започнали да се занимават с компютри и интернет. Баща й пък е сред пионерите в бизнеса с климатици. В кварталното училище малката Божана учи предимно с цигани и още в онези години демонстрира буйния си нрав. \r\n\r\n „С две приятелки се имахме за голямата работа и си го изкарвахме на по-слабите характери. Затова мнозина днес сигурно биха казали за мен: „Оооо, знаеш ли какъв изрод е тая“, разказва майсторката на гурмето, цитира „Галерия“. \r\n\r\n Ситуацията не се променя и в пубертета, когато Божана се отдавна на забранените удоволствия. Най-голямата й дружка тогава е певицата Рут Колева, а двете от 14-годишни започват да пият ракия край Халите. Веднага след дипломирането си Божана заминава за Холандия, където завършва висшето си образование по „Комуникации и медии“. За да изкарва пари, чисти в заведение за бързо хранене, разнася вестници и гледа малки деца. В този момент я завладява страстта по готвенето, която наследява от майка си и баба си. През 2016 г. се връща в България, за да си извади американска виза. \r\n\r\n Една вечер се среща с актрисата Рая Пеева, която е гадже на Явор Бахаров. Двете се напиват в някакъв апартамент, а на сутринта пускат телевизора. Точно в този момент на екрана се завърта реклама за третия сезон на „Мастър шеф“ и Рая навива дружката си по чашка да се запише на кастинга. Одобряват я, а Божана дори печели формата.   \r\n \n\t\t\t\t\t\t", "date": "2018.10.19", "title": "Божана и Рут Колева се напивали с ракия пред Халите"}
{"url": "http://www.bnews.bg/article/250635-zapochna_protsedurata_za_vlizane_v_zatvora_na_nikola_gruevski", "text": "\n Наказателният съд в Скопие получи решението на Апелативния съд за окончателната присъда срещу бивш македонски премиер Никола Груевски. До 8 дни съдът трябва да изпрати искане за задържането му. \r\n\r\n Съгласно закона Груевски има две седмици за доброволно явяване пред съдебните власти за излежаване на наказанието. Той управлява еднолично Македония в продължение на 10 години от 2006 до 2016 г. Управление му беше белязано от масово подслушване и преследване на политическите противници, изолация на Македония от международната общност и съседите, цензура върху медиите, както и корупция, пише БГНЕС.  \r\n\r\n Той е оказал влияние върху своите подчинени за закупуването на лимузина, която струва около 600 000 долара. Лекият автомобил беше споменат в записанит телефонни разговори. Чрез тях сегашният премиер Зоран Заев преди две години запозна преди македонската общественост с безобразията, вършени по време на управлението на Никола Груевски. \r\n \n\t\t\t\t\t\t", "date": "2018.10.19", "title": "Започна процедурата за влизане в затвора на Никола Груевски"}
{"url": "http://www.bnews.bg/article/250627-i_v_gartsiya_otchitat_golemi_problemi_s_demografiyata", "text": "\n Населението на Гърция може да се свие с между 450 000 и 1,4 млн. души до края на 2035 г. Това е установил доклад за демографските предизвикателства пред южната ни съседка, изготвен от специална комисия от експерти по заръка на гръцкия парламент, съобщава в. \"Катимерини\". \r\n\r\n Според констатациите на доклада населението на Гърция ще достигне между 9,5 и 10,4 млн. души през 2035 г., в сравнение с 10,9 млн. през 2015 г., и ще се свие още повече до между 8,3 млн. и 10 млн. души до 2050 г., ако текущите демографски тенденции продължат. \r\n\r\n Докладът, който следва подобни предупреждения от страна на други научни институции относно смаляващото се население на Гърция, също така алармира за застаряването на страната. Прогнозира се, че хората над 65-годишна възраст ще съставляват 30,1-33,3 процента от населението към 2050г., от 20,9 на сто през 2015 г., докато населението в трудоспособна възраст (20-69 години) ще се свие от 7,1 млн. през 2015 г. на 5,7 млн. през 2050 г. \r\n \n\t\t\t\t\t\t", "date": "2018.10.19", "title": "И в Гърция отчитат големи проблеми с демографията"}
{"url": "http://www.bnews.bg/article/250631-barekov_koalitsiyata_obedineni_patrioti_priklyuchi", "text": "\n Постът вицепремиер е несъвместим с думите на Валери Симеонов към майките и децата с увреждания. Не само незабавно очаквам да си подаде оставката, но ще поставим условие към бъдещите ни партньори незабавно да напуснат  коалицията с НФСБ, ако искат да продължим разговорите за обединение. Това ултимативно условие ще поставя към колегите от АТАКА и ВМРО, ако заявят желане за членство в Алианса на консерваторите. Очаквам и разграничаване от лицето В. С. И недопустимите му прояви на колегата Ангел Джамбазки от ЕКР. \r\n\r\n Това написа току- що евродепутатът и член на ръководството на Алианса на консерваторите и реформаторите в Европа (АКРЕ), който е в Кишинев заедно с Волен Сидеров. На форума лидерът на Атака ще подаде молба за членство на партията си в АКРЕ. \r\n\r\n Реакцията на Бареков заради думите на Валери Симеонов “група кресливи жени с уж болни деца” по адрес на майките на деца с увреждания, които вицепремиерът и лидер на НФСБ казва пред телевизията си СКАТ. Снощи скандалните му реплики бяха излъчени в предаването “Господари на ефира”. \r\n\r\n Заради тях депутатът от Атака Миглена Александрова призове тази сутрин чрез “24 часа” Симеонов да си дава оставката. “Срам ме е, че  този човек е вицепремиер от квотата на “Обединени патриоти”! Невероятно възмутена съм! Като чух тези думи на Сименов, се разтреперах! Зная какво е да се грижиш за дете. Представям си какво е да си 24 часа в денононщието с болно дете, без пари! И той се гаври с тези жени”, мотивира искането си Александрова. \r\n\r\n Тя е категорична- вицепремиерът трябва да подаде оставка, още повече, че много политица са го правили, за далеч по- дребни неща и по- безобидни думи, и да се връща депутат, независимо че при това положение Народното събрание ще трябва да напусне тя. \r\n\r\n В никакъ случай не бих подложил себе си и партията си заедно с хората, които вярват в идеалите на консерватизма и патриотизма, на каквато и да било колаборация с моралния урод Валери Симеонов. Той няма грам човечност и е абсолютен дебил. Призовавам Бойко Борисов и Волен Сидеров, които са български бащи, незабавно да му поискат оставката. В противен случай и те нямат място в политиката. \r\n\r\n Това написа още Бареков в социалната мрежа.   \r\n \n\t\t\t\t\t\t", "date": "2018.10.19", "title": "БАРЕКОВ: Коалицията \"Обединени патриоти\" приключи"}
{"url": "http://www.bnews.bg/article/250633-shpionazhat_na_rusiya_v_shveytsariya_e_znachitelen_i_se_uvelichava", "text": "\n Шпионажът на Русия в Швейцария се увеличава. Това обявиха от швейцарското разузнаване след два важни случая, включващи заподозрени руски агенти, опитващи се да проникнат в обекти в Швейцария, съобщава \"Ройтерс\". \r\n\r\n \"Не мога да предоставя много подробности за руските действия в Швейцария, но е ясно, че са налице повече действия отколкото преди\", коментира Жан-Филип Годин, който е директор на швейцарската разузнавателна служба NDB, допълвайки: \"Не мога да кажа колко руски шпиони, но става въпрос за значителен шпионаж.\" \r\n\r\n Швейцарските власти смятат, че двама руски шпиони са тършували в швейцарска лаборатория за изследване на химически оръжия, а прокуратурата също така разследва кибератака срещу офисите на Световната антидопингова агенция (УАДА) в Швейцария. \r\n\r\n По думите на Годин, Швейцария е била ударена, защото там се намират седалищата на множество международни организации и неправителствени организации, особено около Женева. Спорни организации като Международния олимпийски комитет също биха могли да бъдат ударени. \r\n\r\n Той изтъква, че шпионажът не е включвал само руснаци, но също така и агенти от други страни. \r\n\r\n \"Това, което е различно днес, е, че руснаците се опитаха да действат срещу наша чувствителна инфраструктура, а това е червена линия\", подчерта шефът на швейцарското разузнаване. \r\n\r\n NDB заявиха през септември, че са работили с британските и холандските си колеги, за да осуетят руски заговор, който според медийни информации е бил насочен срещу швейцарска лаборатория за изследване на нервнопаралитични вещества като новичок. Според Великобритания Москва е използвала новичок, за да опита да убие бившия руски шпионин Сергей Скрипал и дъщеря му Юлия в английския град Солсбъри през март и задочно обвини двама руснаци за опит за убийство. \r\n\r\n Посолството на Русия в Берн отхвърли твърденията на швейцарските власти като \"абсурд\". \r\n \n\t\t\t\t\t\t", "date": "2018.10.19", "title": "Шпионажът на Русия в Швейцария е \"значителен и се увеличава\""}
{"url": "http://www.bnews.bg/article/250634-porednata_tragediya_psihichnobolen_ubi_zhena_si_v_burgaskiya_kvartal_sarafovo", "text": "\n Днес предиобед 71-годишна жена е била убита в бургаския квартал \"Сарафово\". Причина за смъртта й са многократни удари по главата с чук. \r\n\r\n За деянието е задържан съпругът на жертвата - 72-годишният Манол. Малко преди 12 часа той сам е сигнализирал на телефон 112 за престъплението и е направил самопризнания. \r\n\r\n По данни на Областната дирекция на МВР-Бургас жертвата е работела в Германия, но от няколко седмици била в България. \r\n\r\n Съседи на семейството твърдят, че по нищо не е личало, че възрастният мъж е агресивен. Известно е било обаче, че убиецът е страдал от психично заболяване. От БНР информират, че той е лекуван шест пъти в Центъра за психично здраве в Бургас, като за последно е лежал там през 2016 г. \r\n\r\n Разпитът на семейството на убитата и на съседи продължава, а достъпът до дома е отцепен. \r\n\r\n Образувано е досъдебно производство по случая. \r\n\r\n Припомняме, това е вторият подобен инцидент, след като само преди месец 21-годишен шизофреник простреля полицай в столицата. \r\n\r\n Убийството в Бургас отново поставя въпроса за неглижирането на проблема с хората с психически заболявания, което води до инциденти. \r\n\r\n Още през юли директорът на психиатричната болница \"Св. Иван Рилски\" Цветеслава Гълъбова заяви, че липсва добра мрежа, която да работи за обгрижването на тези хора извън лечението в болница. \r\n \n\t\t\t\t\t\t", "date": "2018.10.19", "title": "ПОРЕДНАТА ТРАГЕДИЯ! Психичноболен уби жена си в бургаския квартал \"Сарафово\""}
{"url": "http://www.bnews.bg/article/250626-hvanaha_piyan_shofyor_na_uchilishten_avtobus", "text": "\n Хванаха шофьор на училищен автобус пиян минути преди да потегли с автобус, пълен с второкласници. Учениците, които са от Бургас, е трябвало да отидат на екскурзия до Малко Търново. \r\n\r\n Преди заминаването двамата водачи на рейса били тествани от служители на сектор \"Пътна полиция\". Единият е бил с нулеви показатели за употреба на алкохол. Вторият - на 33 години, е бил с 0,66 промила алкохол в кръвта, съобщават от Областната дирекция на полицията в града.  \r\n\r\n На шофьора е отнето свидетелството за управление, а автобусът е спрян от движение. Друг автобус е изпратен да осъществи ученическата екскурзия. \r\n \n\t\t\t\t\t\t", "date": "2018.10.19", "title": "Хванаха пиян шофьор на училищен автобус"}
{"url": "http://www.bnews.bg/article/250624-zadarzhan_e_mazhat_koyto_napadna_stolichna_advokatka", "text": "\n Мъжът, който вчера нападна адвокатка в офиса ѝ в София, е задържан за 72 часа, съобщи БТА, като се позова на информация от прокуратурата. \r\n\r\n Нападнатата жена е адвокат Валентина Каменарска, а нападателят е 35-годишният Евгени Костов. \r\n\r\n Каменарска също съобщи за задържането му в профила си във „Фейсбук”: \r\n\r\n \r\n\r\n Според прокуратурата той се опитал да я изнасили, като я вкарал в санитарното помещение, натиснал главата ѝ към земята, запушил ѝ устата и започнал да я души, след което ѝ нанесъл удари през лицето. \r\n\r\n Костов не успял обаче да осъществи замисленото, защото адвокатката успешно оказала съпротива. \r\n\r\n В понеделник прокуратурата ще поиска постоянен арест за 35-годишния мъж. \r\n \n\t\t\t\t\t\t", "date": "2018.10.19", "title": "Задържан е мъжът, който нападна столична адвокатка"}
{"url": "http://www.bnews.bg/article/250613-severin_krasimirov_ostava_v_aresta_reshi_sadat", "text": "\n Северин Красимиров, обвинен за изнасилване и за убийство по особено мъчителен начин и с особена жестокост на 30-годишната Виктория Маринова - административен директор на TVN и водеща на предаване, остава за постоянно в ареста. Това определи днес Окръжният съд в Русе, след като прокуратурата поиска най-тежката мярка за неотклонение. \r\nОпределението на съда може да се обжалва в тридневен срок пред Великотърновския апелативен съд. \r\nПрестъплението бе извършено на 6 октомври тази година. Тялото на Виктория Маринова беше открито в ранния следобед в обрасла с растителност зона край брега на Дунав. Четири дни по-късно в Германия за убийството бе задържан 21-годишният Северин Красимиров от Русе. Той бе екстрадиран в България на 17 октомври /сряда/ вечерта, а вчера бе конвоиран до следствения арест в крайдунавския град. \r\nВ началото на заседанието служебният адвокат на Северин Иван Дойнов поиска делото да се гледа при закрити врата, но съдът реши, че искането е неоснователно. \r\nКрасимиров е на 20 години и има начално образование, тъй като няма завършен 8 клас, стана ясно по време на заседанието. \r\nОкръжният прокурор на Русе Георги Георгиев и прокурор Кремена Колицова заявиха, че са налице всички предпоставки за взимане на най-тежката мярка за неотклонение на обвиняемия. \r\nСеверин заяви, че е правилно, че прокуратурата иска да бъде задържан. \r\nПрокурор Колицова обясни, че от данните по делото може да се направи обосновано предположения, че Красимиров е извършил на престъпленията, в които е обвинен. За това сочели и част от неговите показания. Както и че има опасност той да се укрие. \r\nКрасимиров е потвърдил, че е бил на мястото на престъплението и че е нанесъл удари по лицето и главата на пострадалата, както и че е заровил телефона й. \r\nПо данни на свидетели, Северин заявил пред тях, че е изнасилил и ударил някакво момиче. \r\nСлужебният защитник Дойнов обясни пред съда, че Красимиров има основателни притеснения за собствения си живот, затова е добре той да бъде задържан за постоянно в ареста. \r\nНе мога да повярвам, че аз съм го направил. Съжалявам, каза Северин Красимиров преди началото на заседанието пред журналисти. Виновен съм, добави той и каза, че ще приеме всяка присъда от съда. \r\n \n\t\t\t\t\t\t", "date": "2018.10.19", "title": "Северин Красимиров остава в ареста, реши съдът"}
{"url": "http://www.bnews.bg/article/250597-miskata_s_golemiya_nos_lazhe_za_svetovna_titla", "text": "\n Мис България 2017 Тамара Георгиева, известна като миската с големия нос, подведе обществото, споделяйки, че е коронясана за Мис Планет 2018 за красота, титла, с която в действителност се е окичила украинката Елена Фирут. \r\nКонкурсът „Мис и Мистър Планет 2018“ раздава по четири първи награди, две за мъже и две за жени съответно в категория „Красота“ и втора в категория  „Талант“. За „Мис Планет Красота“ журито е избрало представителката на Украйна, а първата й подгласничка е от Грузия. Този конкурс малко прилича на Златния Орфей, където почти всички получаваха награди.  Та и тук е така, раздадени са около 16 награди, сред които е и Мис Талант на Тамара Георгиева, пише Lifeonline.bg. \r\nМежду другото, Тамара не е единствената участничка от България в конкурса състоял се в хотел в Тбилиси. \r\nНа състезанието нашенката се представи с новия си обонятелен орган, който се принуди да оперира след критиките, които отнесе заради него и незаслужената според повечето победа на Мис България. Може би за да докаже, че с нововъведенията е способна да покори целия свят, тя се самопровъзгласи за победителка в конкурс за красота, премълчавайки, че е участвала в конкурс за таланти. \r\n \n\t\t\t\t\t\t", "date": "2018.10.19", "title": "Миската с големия нос лъже за световна титла"}
{"url": "http://www.bnews.bg/article/250639-uchenitsite_ni_sa_posledni_v_es_po_chetene_matematika_i_nauki", "text": "\n Последни сме в Европейския съюз по четене, математика и науки. Това сочи статистиката на Европейската комисия. Два пъти под средното ниво на Евросъюза са знанията на 40% от учениците у нас по математика, четене и науки. Отличници в тези области са Естония и Финландия. \r\n\r\n В същото време броят на преждевременно напусналите системата на обучение е намалял за пръв път от 2011 г., но все още остава над средното за Европа. \r\n\r\n От Министерство на образованието казват, че плодовете на новите програми ще берем при следващото изследване. \r\n\r\n „Трябва да отбележим, че тези резултати са от 2015 година и на практика предстои следващото изследване. Реформите в образованието дават резултатите по-бавно, тъй като се изисква минаване на определени етапи и степени”, коментира Ваня Трайкова, експерт в МОН. \r\n\r\n Докато чакаме резултатите, завършилите у нас все още не отговарят достатъчно на нуждите на бизнеса. Според директора на Професионалната гимназия по електротехника и автоматика крачката напред била направена с дуалното образование. \r\n\r\n Като постижения в доклада се отчитат намаляване броя на напускащите училище, повишените заплати на преподавателите и дуалното обучение в училищата у нас. \r\n \n\t\t\t\t\t\t", "date": "2018.10.19", "title": "Учениците ни са последни в ЕС по четене, математика и науки"}
{"url": "http://www.bnews.bg/article/250625-gala_byasna_na_stefan_napuska_go_sled_vip_bradar", "text": "\n Гала била бясна на мъжа си Стефан и се чудела дали да не го изпъди от общия им дом след финала на „ВИП Брадър“. До крайното решение тв водещата стигнала, след като докопала мобилния телефон на половинката си и се натъкнала на негови любовни кореспонденции с други жени. \r\nПри влизането си в риалитито Стефан бил задължен да остави апарата навън, като той, естествено, го поверил на жена си, която го отнесла у дома. Гала нямала намерение да бърника в телефона на любимия си, но женското ѝ любопитство надделяло и тя се изкушила да провери съобщенията му и профилите му в социалните мрежи. \r\n\r\n Тв звездата с изненада открила, че Стефан от месеци открито флиртувал, уж невинно, със свои интернет ухажорки. Водещата изпаднала в шок и неистов плач и започнала да звъни на най-близките си приятели, за да им иска съвети и да ги пита как да постъпи. Всички били на различни мнения, но след като се освестила, Гала решила да изчака финала на предаването и чак тогава да търси сметка на мъжа си. Именно тази случка била причината при последното ѝ явяване като негов защитник в живото студио на шоуто тя да бъде унила и да не драпа с всички сили да спаси половинката си от изгонване. \r\n\r\n Всъщност това не била първата подобна случка. Преди години звездата отново се изкушила да провери телефона на Стефан и пак открила съмнителни съобщения, които той си разменял с анонимна дама. И тогава обаче тя му простила забежката, защото той знаел как да я манипулира, за да му прощава. Параноята обаче не спирала да преследва водещата на „На кафе“, която винаги имала обица на ухото, защото си припомняла обстоятелствата покрай тяхното запознанство, които много наподобявали опитите му да кръшка. Когато още и двамата били женени за други, Стефан объркал една цифра от телефонен номер и изпратил по погрешка съобщение на Гала. \r\n\r\n В онзи момент тя била на маса заедно с дружката си Кремена Халваджиян, която била почерпена и настояла двете да се помайтапят с човека от отсрещната страна на телефона. Така започнали да пращат похотливи есемеси на женения тогава Стефан, без изобщо да подозират кой е той и как изглежда. Впоследствие Гала сериозно хлътнала и си пишела с настоящия си любим по цели нощи, докато накрая двамата не се срещнали на живо и след няколко вечери решили да напуснат тогавашните си половинки и да заживеят заедно. \r\n \n\t\t\t\t\t\t", "date": "2018.10.19", "title": "Гала бясна на Стефан, напуска го след ВИП Брадър"}
{"url": "http://www.bnews.bg/article/250620-lora_karadzhova_posyagala_kam_chashkata_ot_maka_po_bivshiya_si", "text": "\n Бившият партньор на Лора Караджова и баща на дъщеричката й върти нова любов. Валентин Славов има сериозна връзка със сърфистка и вече отдавна е загърбил миналото си с певицата. \r\n\r\n С новото гадже се запознали покрай общото си влечение към сърфинга. Според източници на „Галерия“ Лора знае за девойката, с което бившият й е заедно вече близо половин година. \r\n\r\n В началото щерката на Данчо Караджов трудно приемала новината и редовно посягала към чашката от мъка. От няколко месеца обаче Лора също се носи на гребена на любовта и вече е превъзмогнала чувствата си към Славов. \r\n \n\t\t\t\t\t\t", "date": "2018.10.19", "title": "Лора Караджова посягала към чашката от мъка по бившия си"}
{"url": "http://www.bnews.bg/article/250615-d_r_zahariev_ot_otkradnat_zhivot_pod_chehal", "text": "\n „,Много бях ревнива. Сега не съм толкова, но преди години беше страшно. Ревнувах Емил защо играе тенис на маса, а не прекарва времето си с мен“, откровено признава съпругата на екранния д-р Захариева от „Откраднат живот“. Актрисата Албена Павлова и сценаристът Емил Марков са заедно повече от 30 години. В началото на брака си Албена ревнува съпруга си от всички колежки, с които той се среща на снимачната площадка. За щастие с времето разбира, че няма поводи за ревност. По време на снимките на „Откраднат живот“ не е имало ревност заради целувките на д-р Захариев и Ралица Паскалева, пише „България Днес“. \r\n \n\t\t\t\t\t\t", "date": "2018.10.19", "title": "Д-р Захариев от \"Откраднат живот\" - под чехъл"}
{"url": "http://www.bnews.bg/article/250617-mel_bi_prizna_za_kokainovata_si_zavisimost", "text": "\n Бившата \"Спайс Гърлс\"-ка Мел Би обяви завършването на автобиографията си, която според мнозина съдържа неизвестни досега пикантни подробности от личния й живот, съобщи БГНЕС. Книгата е озаглавена \"Брутално искрена\", а в нея Мел Би признава, че се е опитала да са самоубие през 2014 година. \r\n\r\n Именно тогава \"животът й е бил далеч от блясък и слава\", така че един ден тя решава да погълне 200 таблетки. Това е вторият й опит за самоубийство. Тя обвинява бившия си съпруг Стивън Белафонте, който по нейните думи я е малтретирал с години. В миналото си Мел Би е и наркоманка, попадайки в този ад в опитите си да избяга от депресията. „Докато бях в журито на \"Америка търси талант\" на всяка пауза излизах от студиото и вземах кокаин, пише Мел, признавайки, че дрогата е по-голяма пропаст от депресията. След развода си тя прибягва до серия пластични операции и дори такава за \"подмладяване на вагината“. \r\n\r\n В брака си с Белафонте тя е участвала в \"секс-тройки\", които той е заснемал. Често в тази игри тя е канила известни личности, сред които и Рита Ора, която обаче й отказала. \r\n  \r\n \n\t\t\t\t\t\t", "date": "2018.10.19", "title": "Мел Би призна за кокаиновата си зависимост "}
{"url": "http://www.bnews.bg/article/250616-15_godishnata_suzanita_pak_se_pusna_gola_kato_aktrisa_ot_porno_film_snimki_18", "text": "\n Тийнсензацията Сузанита свали дрехите и показа, че я бива в танца „Туърк“, както и въртенето около пилон \r\n\r\n Всичко това видяхме в новия й проект „Малката сладката“ с Крум. Освен изрязани тоалети, тъмен грим и провокативно излъчване, блондинката за преден път успя да привлече интереса на феновете, демонстрирайки близост с попфолк изпълнителя Крум, писа „Телеграф“. \r\n\r\n Същевременно инстаграм профила на Сузи се пълни все със скандални кадри. На последните си фотоси тя е със супер уголемени устни и се дупи по прашки на диван. \r\n\r\n Феновете й са категорични, че на 15 години успешно заприлича на кака от порно филмите. Снимките вижте  \r\n \n\t\t\t\t\t\t", "date": "2018.10.19", "title": "15-годишната Сузанита пак се пусна гола като актриса от порно филм (СНИМКИ 18+)"}
{"url": "http://www.bnews.bg/article/250619-skandalno_obviniha_shefa_na_bta_za_neizgodni_sdelki_za_mineralna_voda_ako_go_priznayat_za_vinoven_ot_1_do_6_godini_zatvor", "text": "\n Софийската градска прокуратура (СГП) внесе в Софийския градски съд (СГС) обвинителен акт срещу генералния директор на Българска телеграфна агенция (БТА) Максим Минчев. \r\n\r\n Шефът на БТА е обвинен в сключване на неизгодни сделки, съобщиха от прокуратурата. \r\n\r\n Според обвинението в периода от 8 февруари 2016 г. до 10 януари 2017 година Минчев съзнателно е сключил две неизгодни сделки и от това са произлезли значителни вреди за БТА в общ размер 93 584 лева. \r\n\r\n Предмет на сделките било предоставяне на реклама и информационни услуги от страна на БТА срещу извършена услуга за нуждите на агенцията- предоставяне на трапезна вода на цени, надвишаващи в пъти средните пазарни цени. \r\n\r\n В обвинителния акт се уточнява, че при избора на доставчик на минералната вода не били прилагани обективни критерии за определяне на обоснована цена, която да е във финансов интерес на БТА.  \r\n\r\n Също така не било осъществено и проучване на пазара. Не са провеждани и обществени поръчки, въпреки наличието на предпоставките за това. \r\n\r\n Спрямо Минчев е определена мярка за неотклонение \"подписка\". \r\n\r\n Ако бъде признат за виновен директорът на БТА може да получи наказание от 1 до 6 години затвор. \r\n \n\t\t\t\t\t\t", "date": "2018.10.19", "title": "СКАНДАЛНО! Обвиниха шефа на БТА за неизгодни сделки за минерална вода, ако го признаят за виновен - от 1 до 6 години затвор "}
{"url": "http://www.bnews.bg/article/250623-strelba_v_germaniya_ima_zhertvi_i_raneni_politsai", "text": "\n Двама души са убити и двама полицаи – ранени, при стрелба в германския град Кирххайм ан дер Вайнщрасе, край Манхайм, съобщава Washington Post. \r\n\r\n Пострадалите униформени са мъж и жена. \r\n\r\n Местните власти уверяват, че ситуацията не представлява опасност за населението, но към момента отказват да съобщят подробности за случилото се. Не е ясно кои са убитите, нито какво е наложило намесата на полицията. \r\n\r\n Очаквайте подробности! \r\n \n\t\t\t\t\t\t", "date": "2018.10.19", "title": "СТРЕЛБА В ГЕРМАНИЯ: Има жертви и ранени полицаи"}
{"url": "http://www.bnews.bg/article/250618-protestirashti_mayki_skochiha_na_valeri_simeonov_iskat_izvinenie_i_ostavka", "text": "\n Майките от инициативата \"Системата ни убива\" поискаха оставка и извинение от вицепремиера Валери Симеонов заради изявлението му, в което нарича майките \"кресливи\", а децата - \"уж болни\". \r\n  \r\nПред палатката край Народното събрание се събират майки, обидени от думите на Валери Симеонов. В ефира на една от телевизиите Симеонов направи коментар, в който нарече протестиращите майки \"кресливи жени, които спекулират с децата си и в дъжд и в пек ги изкарват навън тези уж болни деца\". Симеонов направи този коментар след заседанието на тристранни съвет във вторник, на което беше обсъден проектозаконът за хората с увреждания. \r\n  \r\nЕдна от майките край палатката - Валентина Симеонова, заяви, че Валери Симеонов трябва да си подаде оставката. Тя предизвика вицепремиера да отиде пред палатката и да каже, че то е \"уж болно\", а тя - \"креслива майка\". \r\n \n\t\t\t\t\t\t", "date": "2018.10.19", "title": "ПРОТЕСТИРАЩИ МАЙКИ СКОЧИХА НА ВАЛЕРИ СИМЕОНОВ! Искат извинение и оставка! "}
{"url": "http://www.bnews.bg/article/250622-dilyana_popova_dovede_pop_ot_gulyantsi_za_krashteneto_na_boril", "text": "\n Диляна Попова държи на семейните ценности и нищо не може да я накара да им изневери. Когато трябвало да кръсти сина си Борил, тя не се поколебала да докара в София отчето, което е кръстило ней и сестра й в родния град Гулянци. Светото кръщение съвпаднало с рождения ден на тригодишния наследник на Асен Блатечки на 21 септември. Заради голямото тържество на Борил, гордата майка решила да отбележи своя рожден ден съвсем скромно-с най-близките, на ресторант. Тя стана на 37 години на 24 септември. В предаването „Преди обед” Попова разкри още, че останала без думи при кратката си среща с голямата актриса Никол Кидман. Те се видяха в Санкт Петербург през лятото на събитие на фирма за часовници. Холивудската звезда се държала много земно и приятелски и дори насърчила Попова и останалите й колеги да й зададат въпроси. Те обаче били безмълвни и само се наслаждавали на компанията й, без да продумат. \r\n  \r\n \n\t\t\t\t\t\t", "date": "2018.10.19", "title": "Диляна Попова доведе поп от Гулянци за кръщенето на Борил"}
{"url": "http://www.bnews.bg/article/250609-elen_koleva_se_omazhva_v_kipar", "text": "\n Елен Колева май скоро ще се жени. Актрисата се премести в Кипър при гаджето си Андреас Стилиану \r\nСинеокият красавец кани Елен да се премести при него за постоянно в началото на лятото. През отпускарските месеци тя се запознава с родителите му, които са очаровани от скромността на актрисата и нейната доброто. Елен за кратко време се влюбва в Кипър, допадът й начинът на живот, храната и близостта до морето. След три месеца на острова Елен мести почти целия си багаж в дома на Андреас. \r\nПри едно от кратките си прибирания в България актрисата споделя, че най-после е намерила любовта, дори заговаря за сватба и чака с нетърпения любимият й да й предложи. Досега Колева не е минавала под венчило. Тя имаше няколко бурни връзки, но в никоя от тях не се видя като булка, пише „България Днес“. \r\nКипърецът и Елен се запознават случайно, в началото общуват в интернет и вече две години са заедно.   \r\n \n\t\t\t\t\t\t", "date": "2018.10.19", "title": "Елен Колева се омъжва в Кипър"}
{"url": "http://www.bnews.bg/article/250606-shestima_sluzhebni_advokati_otkazaha_da_zashtitavat_severin", "text": "\n Шестима служебни адвокати са отказали да поемат защитата на задържанияза убийството на Виктория Маринова, обясни адвокат от областния град, запознат със случая пред bTV. \r\n\r\n В телефонен разговор в сутрешния блок се включи и доведения баща на Северин Асен Георгиев. Той заяви, че Красимиров е признал пред майка си за убийството и съжалява.  \r\n\r\n По думите му Северин, неговите брат и сестра \"не са добре с главата\" и доскоро пиели лекарства. \r\n\r\n Георгиев сподели, че би дошъл в България, за да го подкрепи, но не може да отсъства от работа. Освен това не знаел как може да му помогне. \r\n\r\n Припомняме, че вчера, 18 октомври на 21-годишния мъж бяха повдигнати две обвинения - за изнасилване и убийство. След разпита на Северин беше намерен и телефонът на убитата журналистка. \r\n\r\n На 17 октомври Красимиров беше екстрадиран на летище \"София\" с полет от Хамбург. Той беше придружаван от полицаи от България и Германия. \r\n\r\n На 7 октомври административният директор и водещ на едно от предаванията на русенската телевизия TVN Виктория Маринова беше жестоко убита. \r\n\r\n На 9 октомври властите задържаха мъж, който води скитнически живот в Русе като заподозрян за деянието. Часове след като е разпитан, той беше освободен. \r\n\r\n Екстрадираният в България Северин Красимиров беше задържан от германските власти на 10 октомври вечерта - осем часа след постъпило искане от българските власти. Той се е намирал в дома на майка си в германския град Щаде. Извършителят е установен въз основа на ДНК анализ,като данните са съвпаднали на 100% с намерените доказателства. \r\n\r\n Спрямо Северин прокуратурата повдигна задочно две обвинения - за изнасилване и убийство. \r\n\r\n Пред германските власти той признал за убийството на Виктория, но отказал да говори за каквото и да било сексуално посегателство върху нея. \r\n \n\t\t\t\t\t\t", "date": "2018.10.19", "title": "Шестима служебни адвокати отказаха да защитават Северин"}
{"url": "http://www.bnews.bg/article/250602-eto_go_gadzheto_na_palavata_rozmari", "text": "\n Сексаферата в къщата на ВИП Брадър е сред най-обсъжданите теми в шоуто. \r\nФитнес инструкторът Ричард продължава да разказва как е мачкал чаршафите с манекенката Розмари. Тя от своя страна твърди, че в реалния живот е обвързана. Гаджето й се казва Фредерик, немец е и няма нищо общо с напомпаното тяло на Ричи. \r\nИменно заради външността на приятеля й много зрители коментират, че аферата й с фитнес инструктора е само за пред камерите, защото Розмари не си пада по такива мъже, пише ‚България Днес“. \r\n \n\t\t\t\t\t\t", "date": "2018.10.19", "title": "Ето го гаджето на палавата Розмари "}
{"url": "http://www.bnews.bg/article/250607-obvinyaemiyat_za_ubiystvoto_na_viktoriya_ne_moga_da_povyarvam_che_az_sam_go_napravil_video", "text": "\n \"Не мога да повярвам, че аз съм го направил. Съжалявам! Виновен съм!\". Това каза обвиняемият за убийството на журналистката Виктория Маринова Северин Красимиров преди началото на съдебното заседание, на което се гледа мярката му за неотклонение. \r\n\r\n \r\n Подсъдимият заяви още, че ще приеме всяка присъда, която му бъде постановена, дори тя да е доживотен затвор. \r\n\r\n При разпита в четвъртък Красимиров каза на разследващите къде точно е заровил телефона на 30-годишната водеща след убийството. Мобилното устройство беше намерено на посоченото от обвиняемия място. Все още не е ясно дали разпитът е проведен пред съдия, защото, ако това не е така, казаното от обвиняемия няма стойност пред съда.  \r\n\r\n Мярката за неотклонение се гледа в Русе, където Красимиров беше доведен в четвъртък. Той прекара нощта в килия в следвения арест в крайдунавския град. \r\n \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.10.19", "title": "Обвиняемият за убийството на Виктория: Не мога да повярвам, че аз съм го направил (ВИДЕО)"}
{"url": "http://www.bnews.bg/article/250608-izsledvane_shte_se_prevarne_li_balgariya_v_demografska_pustinya", "text": "\n До 2050-та година 60 % от територията на страната ще бъде обезлюдена \r\n\r\n Ново изследване, изготвено по поръчка на фондация „Фридрих Еберт”, прогнозира тревожна статистика. То беше представено от доц. Надежда Илиева и доц. Георги Бърдаров, зам.-декан на Геолого-географския факултет на СУ „Св. Климент Охридски”. \r\n\r\n Според проучването до 2050 г. 60% от територията на страната ще се превърне в така наречената \"демографска пустиня\". Причината за това е намаляващото население и концентрацията на хората в едва 6 големи града. Изследването сочи, че почти половината българи ще живеят в София, Пловдив, Варна, Бургас, Русе и Стара Загора. Ще има и области, в които подтрудоспособното население ще бъде под 10%. Ромите ще са 22% от населението на България.  \r\n\r\n “Под \"демографска пустиня\" се разбира територия, където гъстотата на населението е по-малко от 10 души на квадратен километър. Това означава, че няма население, с което да се възпроизвежда останалото население. Тази статистика вече е факт“,коментира в студиото на “Здравей, България“ Георги Бърдаров. \r\n\r\n Той каза още, че това е само прогноза, която ще се сбъдне, само ако тенденциите продължат. \r\n\r\n “За да има инвенститори, работа и развитие, на дадена територия, трябва да има активно население. Това не е само при нас. В целия свят тече много интензивна миграция към големите градове. В 21 век имаме глобално разместване на населението“, допълни Бърдаров. \r\n\r\n Според него е възможно хората да се върнат в обезлюдените райони заради благоприятните природоклиматични условия. \r\n \n\t\t\t\t\t\t", "date": "2018.10.19", "title": "ИЗСЛЕДВАНЕ! Ще се превърне ли България в „демографска пустиня”?"}
{"url": "http://www.bnews.bg/article/250612-valeri_simeonov_udari_danoto_nareche_maykite_kreslivi_zheni_a_detsata_s_uvrezhdaniya_opredeli_kato_uzh_bolni_barekov_prizova_za_nezabavna_ostavka_video", "text": "\n \r\n\r\n Това са майките на деца с увреждания, които протестират пред парламента, според вицепремиера Валери Симеонов. \r\n\r\n Спорното му изказване е направено в интервю за телевизия СКАТ след заседанието на Съвета за тристранно сътрудничество във вторник, но придоби гласност днес, след като бе разпространено от предаването \"Господари на ефира\". \r\n\r\n \r\n\r\n Припомняме, управляващите и майките продължават диалога за приемане на специален закон за хората с увреждания. На последния протест жените доведоха част от децата си, които са в инвалидни колички. След това разпънаха палатки пред прозорците на властта и спаха там цяла нощ. \r\n\r\n \"Тоя закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тея уж болни деца без грам майчинско чувство, грижа за тях. Просто ги използваха по най-безсъвестния начин като инструмент за постигане на техните чисто материални цели. Затова казвам, че законопроектът е заченат в грях\", заявява вицепремиерът и съпредседател на \"Обединени патриоти\" по повод Закона за хората с увреждания. \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.10.19", "title": "ВАЛЕРИ СИМЕОНОВ УДАРИ ДЪНОТО! Нарече майките \"кресливи жени\", а децата с увреждания определи като \"уж болни\"! Бареков призова за незабавна оставка! (ВИДЕО)"}
{"url": "http://www.bnews.bg/article/250611-otnovo_brutalna_zhestokost_u_nas_tozi_pat_nad_pravozashtitnik_klient_prebi_i_opita_da_iznasili_izvestna_advokatka_v_sobstvenata_y_kantora", "text": "\n Днес, както повечето разбраха, бях нападната, малтретирана над един час в кантората си. Извършителят се опита и да ме изнасили. Искам да кажа за случая две думи, защото ми е ясно, че отново той ще се употреби все от някого. \r\n\r\n Това написа на личната си страница във Фейсбук адвокатката Валентина Каменарска, която вчера бе нападната в кантората си. Ето какво още споделя тя: \r\n\r\n \"Имах запазен час за клиент за 15 часа. Клиентът е идвал над 8 пъти за консултации при мен. Никога, никога не е имало какъвто и да било намек от негова страна, че ме харесва, желае и пр., никога дори не ме е питал нищо лично. При влизането в кантората, ме грабна на ръце, при което започнах да крещя. Никой, никой не се отзова, въпреки,че бях затворена и бита в банята на офиса над час. Звъняха ми на вратата, но никой не извика полиция, никой и след това не призна, че е чул нещо. Не, не успя да ме изнасили. И да, беше 185 см. и огромен силен мъж. Не успя, защото не спрях да говоря и говоря, да задавам въпроси, много, непрекъснато и без да спирам. Не успя да се съсредоточи в деянието си, колкото и абсурдно да звучи на човек, който не е присъствал. Когато изненадващо започвах да крещя за помощ започваше да ме бие и удря главата ми в стената. Не исках да умра и не се съпротивлявах яростно. Мисля,че това ме спаси. \r\n\r\n И да, имало е инцидент с журналисти. Идвали са до кантората ми, блъскали са вратата и прозорците. Докато бях в Пирогов 6 пъти ми се включи СОТ-а, заради това. Бутали са и са хващали за ръкава и яката мои близки, които следвало според журналистите да им дадат информация. Опитали са да отварят вратата на автомобила им. \r\n\r\n Това е. Близките ми са в шок. Аз съм благодарна, че съм жива, защото извършителят е носил нож, който аз слава-богу не видях. Това е\". \r\n\r\n Малко по-късно в коментар под поста си Каменарска споделя, че извършителят на нападението е бил задържан. \r\n\r\n \"Благодаря на всички за съпричастността. Извършителят беше заловен в 19:00 часа. Аз пък намерих в банята си презервативите му, които полицията е пропуснала да забележи, въпреки че бяха до самата врата. Имам СОТ, който се опитах безуспешно да включа, докато изрода се изнизваше, защото чак тогава успях да се добера до дистанционното. Сотът не се включи, въпреки трикратните ми опити. Включи се едва когато журналистите са го активирали някак си, като и са заснели патрулната кола, която идва и си отива по живо по здраво. Аз по това време бях в Пирогов. Извършителят твърди, че е лежал в лудница и нищо не помнел. Бил луд демек. Аз обаче помня как си прикриваше следите. В тази връзка, понеже някой пита как си е тръгнал без да довърши деянието си - той извърши доста други престъпления, които и довърши. Не успя единствено да ме изнасили, защото свърши докато се борех и ме душеше и преди да успее да проникне. След това опитваше и пак и пак, но аз говорех за имотите му, за договори, за сделките му-без да спирам. И още много други неща говорех. И той се разсейваше, накрая явна му писна. Защото нали това е все най-важното-щом не съм изнасилена, нещо ми е гнила работата....\", добавя Каменарска. \r\n\r\n \r\n\r\n   \r\n \n\t\t\t\t\t\t", "date": "2018.10.19", "title": "ОТНОВО БРУТАЛНА ЖЕСТОКОСТ У НАС - ТОЗИ ПЪТ НАД ПРАВОЗАЩИТНИК! Клиент преби и опита да изнасили известна адвокатка в собствената й кантора! "}
{"url": "http://www.bnews.bg/article/250610-sinat_na_mira_dobreva_otkazva_da_hodi_na_uchilishte_zaradi_iztsepkite_na_mayka_si_vav_vip_bradar", "text": "\n Синът на журналистката Мира Добрева отказва да ходи на училище, пише „Галерия“. \r\n10-годишният Жорои Торнев-младши търпял злобни подигравки от съучениците си, заради поведението на майка си във ВИП Брадър. Положението станало нетърпимо след намеците на Кулагин, че Мира си пада по 25 години по-младия от нея Атанас Колев. \r\n„Кулагин изговори толкова грозни и вулгарни думи срещу Мира, че малкият Жорко вече отказва да ходи на училище за да не му се подиграват. Той и съучениците му са във възраст, в която се нараняват и обиждат помежду си без задръжки. Въпреки, че Жоро е възпитаник на частно елитно училище и там не липсват злобни деца“, коментират близки до семейството. \r\nМакар баща му Георги Торнев да му е забранил да гледа шоуто, в школото се намирали „услужливи“ деца, които му показвали клипове с репликите на Кулагин. \r\n \n\t\t\t\t\t\t", "date": "2018.10.19", "title": "Синът на Мира Добрева отказва да ходи на училище заради изцепките на майка си във ВИП Брадър"}
{"url": "http://www.bnews.bg/article/250605-borisov_e_duhom_v_parlamenta_za_tretiya_vot_na_nedoverie", "text": "\n Още в началото на дебатите по третия вот на недоверие депутатите се счепкаха. Социалистът Георги Гьоков поиска в зала да дойде премиерът Бойко Борисови вицепремиерът Валери Симеонов. \r\n\r\n Редно било този, който управлява държавата да чуе какво има да му каже опозицията. От ГЕРБ реагираха с възгласи. \r\n\r\n \r\n\r\n Лидерът на БСП Корнелия Нинова започна с мотивите за вота.  Думите достъпност и безплатност се заменили с връзки и пари. Затова столетницата искала оставката на кабинета \"Борисов 3\". \r\n\r\n Нинова подчерта, че за времето, в което управлява ГЕРБ, са сменени 9 здравни министри и 8 управители на здравната каса. \r\n\r\n Нарушено е основно конституционно право за безплатно здравеопазване. 80% от болниците са в три големи града, а много други общински здравни заведения са изправени пред фалит.  \r\n\r\n Лекарите бягат от България, напускат, а положението с медицинските сестри е направо катастрофално, изтъкна още червената лидерка. \r\n\r\n Гласуването на вота е следващата седмица \r\n\r\n   \r\n \n\t\t\t\t\t\t", "date": "2018.10.19", "title": "Борисов е духом в парламента за третия вот на недоверие"}
{"url": "http://www.bnews.bg/article/250614-shterkata_na_gloriya_iska_da_se_probva_i_kato_aktrisa", "text": "\n Поп дивата Симона Загорова, която стана любимка на цяла България с участието си в риалити формата „Гласът на България“ преди година, разкри, че обича да си почива, готвейки. Пред „Телеграф“ чарновницата сподели и в какво я бива най-много: „Обожавам да готвя. Това ме разтоварва. Обичам да правя ястия от тесто, което си правя сама, всички традиционни български манджи, които знам от бабите ми, и напоследък много се увличам по суши“, хвали се Симона. Изпуска парата с пътувания, кино и фитнес тренировки. \r\n\r\n За майка си Глория младата певица споделя само суперлативи: „Майка ми е невероятна жена, грижовна майка и изключителен професионалист. Вкъщи винаги е имало ред. Имах вечерен час до 18-годишна възраст, той беше 22,30 ч. Когато не спазвах реда, не е имало скандал или упреци, а ме е наказвала с мълчание от нейна страна, което ме е карало да се почувствам виновна и да осъзная грешката си“, допълва още порасналата днес изпълнителка. \r\n\r\n Макар музиката винаги да е била нейната първа любов, Симона не крие симпатиите си и към актьорското майсторство. „Да се пробвам като актриса е моя много голяма мечта. Надявам се да имам такава възможност“. \r\n\r\n Една от големите стъпки на Загорова в кариерното развитие е спечелването на 1-ва награда на фестивала „Бургас и морето“ това лято. \r\n \n\t\t\t\t\t\t", "date": "2018.10.19", "title": "Щерката на Глория иска да се пробва и като актриса"}
{"url": "http://www.bnews.bg/article/250600-bivshata_na_lyubo_penev_plashi_s_vida_si", "text": "\n Абсолютно незабелязана от хората, но не и от папараците на „България Днес“ се разкарва из центъра на София Даниела Серданова. \r\nИли по-скоро нейно бледо копие, съдейки по външния вид на бившата телевизионерка и изгора на Любо Пенев. Облечена с торбест панталон, шапка и големи очила, красавицата е трудно разпознаваема и има малко общо с предишната си визия. \r\n \n\t\t\t\t\t\t", "date": "2018.10.19", "title": "Бившата на Любо Пенев плаши с вида си"}
{"url": "http://www.bnews.bg/article/250581-leydi_gaga_se_sgodi", "text": "\n Лейди Гага потвърди, че се е сгодила за приятеля си Кристиан Карино, наричайки го „моят годеник“, на събитие в Бевърли Хилс, в понеделник вечер. Тогава се раздадоха наградите Жените в Холивуд на списание ELLE, където 32-годишната певица и актриса беше отличена. Звездата има връзка с импресариото Карино в продължение на повече от година, а на събитието тя показа и диамантения годежен пръстен, който всъщност ѝ е даден от Кристиан преди няколко месеца. Лейди Гага, чието име е Стефани Германота, има един развален годеж с актьора от сериала Пожарникарите от Чикаго Тейлър Кини. Певицата беше представена на сцената от своята колежка Дженифър Лопес, което допълнително я развълнува. Лейди Гага не пропусна и този път да впечатли аудиторията с визията си, носейки сив костюм от новата колекция на дизайнера Marc Jacobs. \r\n  \r\n \n\t\t\t\t\t\t", "date": "2018.10.19", "title": "Лейди Гага се сгоди"}
{"url": "http://www.bnews.bg/article/250601-zhiv_li_v_bivshiyat_shef_na_interpol_saprugata_mu_se_samnyava_posledno_y_napisal", "text": "\n Съпругата на бившия шеф на Интерпол Мън Хунвей, намиращ се в неизвестност от повече от три седмици, заяви, че не е сигурна дали мъжът й е жив, след като беше задържан от китайските власти, предаде ДПА. \r\n\r\n В интервю за Би Би Си Грейс Мън каза, че няма никаква вест от съпруга си, откакто е изчезнал, и че получавала заплахи по телефона. \r\n\r\n Преди това тя беше заявила, че нейният съпруг й бил изпратил съобщение в социалните мрежи с текста \"Чакай обаждането ми\" на 25 септември, деня, в който заминал за Китай от Лион. \r\n\r\n Минути по-късно изпратил последното си съобщение до нея, което било емотиконка, изобразяваща нож, което според нея означава, че той е в опасност. \r\n\r\n \"Смятам, че това е политическо преследване. Не съм сигурна дали е жив\", каза Грейс Мън в излъченото снощи интервю за британската телевизия. Тя добави, че според нея \"няма граници\" на това, което Китай може да направи. \"Те са жестоки\", заяви съпругата. \r\nМън, който в началото на месеца се оттегли от Интерпол и е също така заместник-министър на обществената сигурност на Китай, е разследван от китайския орган за борба с корупцията. \r\n\r\n \"Пред закона няма привилегии и изключения\", заяви по-рано този месец китайското министерство на обществената сигурност. \"Всеки, който нарушава закона, трябва да бъде строго наказан\", добави министерството. \r\n \n\t\t\t\t\t\t", "date": "2018.10.19", "title": "ЖИВ ЛИ В БИВШИЯТ ШЕФ НА ИНТЕРПОЛ?Съпругата му се съмнява, последно й написал..."}
{"url": "http://www.bnews.bg/article/250598-trima_politsai_postradaha_pri_bezreditsi_v_romskiya_kv_nadezhda_v_sliven", "text": "\n Трима полицаи пострадаха при безредици в ромския кв. „Надежда” в Сливен, съобщи МВР. \r\n\r\n Снощи униформените отишли в махалата по сигнал за силна музика,но били посрещнати с бутилки, лопати и камъни, предаде кореспондентът на bTV в региона. \r\n\r\n Наложило се полицаите да се изтеглят и да извикат подкрепление.Върнали се в квартала и при специализирана операция са задържали десет души. \r\n\r\n Един мъж е отведен в полицията още снощи, другите девет – тази сутрин.При акцията полицаите са използвали стоп патрони . \r\n\r\n Двама от ранените полицаи са прегледани и пуснати за домашно лечение, а третият е останал в болницата за наблюдение. \r\n \n\t\t\t\t\t\t", "date": "2018.10.19", "title": "Трима полицаи пострадаха при безредици в ромския кв. „Надежда” в Сливен"}
{"url": "http://www.bnews.bg/article/250599-vse_oshte_e_s_opasnost_za_zhivota_zhenata_pregazena_ot_avtobus_204_v_sofiya", "text": "\n В тежко състояние и с опасност за живота остава жената, която вчера пострада при инцидент с автобус №204 в София, съобщиха за bTV от ВМА.  \r\n\r\n Възрастната жена, на 71 години, е настанена в реанимацията на болницата и лекарите продължават да се борят за живота й. \r\n\r\n Инцидентът стана вчера малко след 16 часа на ул. „Ген. Стефан Тошев”. При слизане от автобуса жената се спъва и пада. Шофьорът не я вижда и потегля, като минава през краката ѝ. \r\n\r\n Полицията продължава работа по окончателното изясняване на случая. \r\n \n\t\t\t\t\t\t", "date": "2018.10.19", "title": "Все още е с опасност за живота жената, прегазена от автобус №204 в София"}
{"url": "http://www.bnews.bg/article/250592-severin_krasimirov_se_izpravya_pred_sada_za_ubiystvoto_na_viktoriya_marinova", "text": "\nОчаква се заподозряният за убийството на русенската журналистка Виктория Маринова – Северин Красимиров, да се изправи пред русенския съд, за да бъде определена мярката му за неотклонение.\r\n\r\nВчера на 21-годишния мъж официално бяха повдигнати обвинения – те са за изнасилване и убийство.\r\n\r\nСеверин беше докаран до следствения арест в Русе под конвой по обед. След това веднага беше отведен за среща със служебния му адвокат и за разпит.\r\n\r\nСлед разпита на 21-годишния мъж полицаи откриха телефона на Виктория край мястото на убийството.\r\nВ ареста е пристигнал и съдебен лекар, за да провери състоянието на Северин. Взета му е и ДНК проба.\r\n\r\nВъпреки очакванията, вчера не се стигна до следствен експеримент със Северин. Не е ясно дали изобщо ще се наложи да бъде проведен. \n\t\t\t\t\t\t", "date": "2018.10.19", "title": "Северин Красимиров се изправя пред съда за убийството на Виктория Маринова"}
{"url": "http://www.bnews.bg/article/250594-tarsyat_ostankite_na_izcheznaliya_sauditstki_zhurnalist", "text": "\n Турската полиция търси останките на Джамал Хашоги в гора край Истанбул. Властите подозират, че тялото на изчезналия саудитски журналист е било изхвърлено там. Местността е на брега на Мраморно море. \r\n\r\n В четвъртък американският президент Доналд Тръмп призна, че Хашоги най-вероятно е мъртъв. Турция обвини Саудитска Арабия, че са убили журналиста в консулството си в Истанбул. Рияд отхвърля обвиненията. \r\n \n\t\t\t\t\t\t", "date": "2018.10.19", "title": "Търсят останките на изчезналия саудитстки журналист"}
{"url": "http://www.bnews.bg/article/250596-krayat_na_toplite_dni_e_blizo", "text": "\n Очакват ни още до два дни приятни температури, след което ще последва занижаване на стойностите. Това заяви пред БНТ метеорологът от НИМХ Анастасия Стойчева. \r\n\r\n От неделя температурите ще се понижат чувствително.  \r\nОчакват се дневни стойности между 12 и 17 градуса. По-сериозно застудяване ще има следващата сряда и четвъртък. Застудяването ще бъде съпроводено и с усилване на вятъра. \r\n\r\n Очаква се сутрешните температури през следващата седмица да падат под нулата. \r\n\r\n В планините над 1 000 м ще започне да вали сняг, като се очакват и валежи от дъжд в по-ниските части. Те ще са по-значителни в Югозападна България. \r\n\r\n Към края на месеца може да се очаква краткотрайно завръщане на слънчевото време. \r\n\r\n Междувременно Топлофикация \"София\" има пълна готовност да пусне парното в столицата. \r\n\r\n Пред обществената медия Елизабет Павлова от дружеството посочи, че решението за точната дата на пускане на парното ще се вземе в понеделник, като от Топлофикация поддържат постоянна комуникация с НИМХ. \r\n\r\n Припомняме критериите за пускане на парното - трябва да има три последователни дни със средна денонощна температура под 12 градуса, както и прогноза за трайно застудяване на времето. \r\n\r\n Потребителите трябва да изпълнят няколко неща: \r\n- да освободят винтилите на парното максимално, за да се обезвъздуши системата. След това могат да настроят винтилите на комфортната им температура; \r\n- да приключат ремонтите, които извършват, и да запълнят източените вътрешни инсталации. В противен случай, това ще бъде знак, че ремонтите продължават. \r\n\r\n Директорите на болнични заведения, училища и детски градини вече могат да направят заявление в Топлофикация \"София\", след което в рамките на ден топлоподаването към тях ще бъде изпълнено. \r\n \n\t\t\t\t\t\t", "date": "2018.10.19", "title": "Краят на топлите дни е близо"}
{"url": "http://www.bnews.bg/article/250595-zaraza_otkriha_dve_ognishta_na_ptichi_grip_v_haskovsko", "text": "\n Българската агенция по безопасност на храните (БАБХ) откри две огнища на птичи грип в Хасковско. Засегнати са големи ферми в района. Около 100 000 птици ще бъдат умъртвени заради заразата.  \r\n\r\n Издаде се заповед, която включва предприемане на спешни мерки за ликвидиране на огнището. Ще бъдат извършени клинични прегледи и, при съмнение, ще бъдат взети проби. Забранен е пазарът на птици и движението на продуктите от заразените животни. След умъртвяването ще се извършват няколко дизенфекции на помещенията“, заяви директорът на Регионалната дирекция по безопасност на храните Георги Илиев в ефира на \"Здравей, България\". \r\n\r\n Той допълни, че ако няма нови прояви на болестта, след месец ще бъде разрешено населването на обектите с птици. \r\n\r\n “Специално този щам не е опасен за потребителите на птиче месо. В редки случаи може да се наблюдават леки грипоподобни признаци. Това може да се случи само при пряк контакт със заразените птици“, каза още Илиев. \r\n\r\n Той призова общинските власти, стопаните и ловците да бъдат внимателни и, ако забележат трупове на диви животни, веднага да съобщят, тъй като движението на прелетните птици не може да бъде ограничено. \r\n \n\t\t\t\t\t\t", "date": "2018.10.19", "title": "ЗАРАЗА! Откриха две огнища на птичи грип в Хасковско"}
{"url": "http://www.bnews.bg/article/250593-zashto_vitseto_simeonov_ne_se_otkazva_ot_glasovete_na_rusofilite_s_koito_vleze_vav_vlastta", "text": "\n \r\n\r\n Странно защо обаче симеонов премълчава, че партийката му е в парламента, а той е вицепремиер благодарение именно на русофилите, които гласуваха за Волен Сидеров и партия \"Атака\". \r\n\r\n След като Симеонов е против русофилството на Волен Сидеров означава ли това, че се отказва и от гласовете на русофилите благодарение на които е и вицепремиер? \r\n\r\n Ако Симеонов е толкова много засегнат от русофилството на Волен Сидеров нормалното поведение е веднага да подаде оставка от заемания вицепремиерски пост, а депутатите му да напуснат парламента! Така де, нали уж те са български патриоти?!   \r\n  \r\n \n\t\t\t\t\t\t", "date": "2018.10.19", "title": "Защо вицето Симеонов не се отказва от гласовете на русофилите, с които влезе във властта?"}
{"url": "http://www.bnews.bg/article/250580-andzhelina_dzholi_se_zavarna_na_ekrana_neuznavaema", "text": "\n Анджелина Джоли не се беше появила на екрана от филма \"Край морето\" през 2015 г., където играе с бившия си съпруг Брад Пит, а също така е режисьор. Но ето, че Анджи се завръща. Тя започна снимките на продължението на \"Господарката на злото\", заедно с Ел Фанинг и Мишел Пфайфър. Излизането на екран се очаква през 2020 г., припомня БГНЕС. \r\n\r\n Тя също така е приела ролята на Роуз в \"Come Away\" на Бренда Чапман - филм фентъзи. Двамата главни герои в лентата са брат и сестра, които се опитват да помогнат на родителите си да преодолеят смъртта на по-големия им син. Анджелина Джоли играе майката на Алис и Питър, докато Дейвид Ойелоу играе бащата. \r\n\r\n За целите на филма на Бренда Чапмън \"Come Away\", Анджелина Джоли се преобрази. Всъщност нейният партньор е публикувал в инстаграм селфи с целия екип от снимачната площадка, на която виждаме Анджи. Тя е в рокля викториански стил с вълнообразна руса перука. Актрисата е неузнаваема. Не за първи път тя се преобразява за роля във филм. Като истински хамелеон, например, Анджелина Джоли игра роля на майката на чудовище в \"Беулф\" на Робърт Земекис (2007), където кожата и е покрита със злато. Тя също така се превъплъти в самоубийствен социопат в \"Луди години\" на Джеймс Манголд (2000 г.), където е с тъмни очи и изсветлена коса Тази роля й спечели „Оскар“ за най-добра актриса в поддържаща роля.  \r\n \n\t\t\t\t\t\t", "date": "2018.10.19", "title": "Анджелина Джоли се завърна на екрана неузнаваема"}
{"url": "http://www.bnews.bg/article/250591-kerch_se_proshtava_s_zhertvite_ot_napadenieto_v_mestniya_kolezh", "text": "\nДнес жителите на кримския град Керч изпращат жертвите на нападението в местния колеж. Вчера броят на загиналите при стрелбата нарасна на 21 души.\r\n\r\nЦеремонията по прощаването със загиналите ще се състои на централния площад на града - „Ленин”.\r\n\r\nСедем от ранените при стрелбата остават в тежко състояние. Руските власти се опитват да установят дали 19-годишният ученик, който извърши нападението, а след това са самоуби, е имал съучастници. Мотивите за деянието му остават неясни.\r\n\r\nБившата му приятелка разказа, че най-вероятно е искал да отмъсти на свои съученици, които са го тормозели.\r\n\r\nРуският президент Владимир Путин пък обвърза стрелбата с последствията от глобализацията. Според него млади хора с психически проблеми използват интернет, за да организират подобни нападения.\r\n\r\nВчера в Крим беше обявен тридневен траур в памет на жертвите. \n\t\t\t\t\t\t", "date": "2018.10.19", "title": "Керч се прощава с жертвите от нападението в местния колеж"}
{"url": "http://www.bnews.bg/article/250565-sestrata_na_keyt_rodi_momche", "text": "\n \r\nПо-малката сестра на херцогинята на Кеймбридж Кейт - 35-годишната Пипа, стана майка за първи път. Младата дама даде живот на момченце преди броени часове в частното родилно крило \"Линдо\" на болницата \"Св. Мери\" в Лондон - отделението на аристокрацията, където на бял свят се появиха синовете на Даяна, както и принц Джордж, принцеса Шарлот и принц Луи. От двореца Кенсингтън не пропуснаха да отбележат радостното събитие и коментираха, че херцогът и херцогинята на Кеймбридж са дълбоко развълнувани, че са станали леля и чичо. Своята радост публично изразиха и от семейството на гордия татко Джеймс Матюс. \"Всички са очаровани, а майката и бебето се чувстват отлично\", заяви говорител на фамилията. Припомняме ви, че Пипа и фондовият мениджър Джеймс Матюс се омъжиха миналата година, след като 42-годишният фондов мениджър ѝ предложи брак с пръстен за 250 000 британски лири - два пъти по-скъпо от пръстена, който Кейт получи от Уилям. Съпругът на Пипа и горд баща на сина им е бивш автомобилен състезател, който сменя пистите с финансовия свят. Преди близо 17 години става фондов мениджър и съосновател на Eden Rock Capital Management. Днес е неин изпълнителен директор и под негово управление компанията ръководи инвестиции на стойност минимум 1 млрд лири. \r\n  \r\n \n\t\t\t\t\t\t", "date": "2018.10.19", "title": "Сестрата на Кейт роди момче"}
