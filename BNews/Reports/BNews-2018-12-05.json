{"url": "http://www.bnews.bg/article/253208-novo_20_vas_e_otmenil_reshenieto_na_kzk_za_inerkom", "text": "\n Върховният административен съд е обявил за \"незаконосъобразно\" разпореждане на Комисията за защита на конкуренцията (КЗК), с което отказва да започне ново производство за разрешение \"Инерком\" да придобие бизнеса на \"ЧЕЗ\" в България. Това става ясно от съдебното решение от 20 ноември. Съдът настоява КЗК да преосмисли разпореждането си и да спази закона - да започне ново производство по исканата сделка. \r\n\r\n Решението на съда не е окончателно, но липсват данни дали от КЗК са го обжалвали. До момента обаче старт на ново произвоство за сделката няма - поне липсва каквато и да е информация в сайта на антимонополния орган, пише Клуб Z. \r\n \n\t\t\t\t\t\t", "date": "2018.12.05", "title": "Ново 20: ВАС е отменил решението на КЗК за \"Инерком\"!"}
{"url": "http://www.bnews.bg/article/253200-vuleva_se_pravi_na_vip_no_ne_iska_da_chuva_za_groznoto_si_minalo", "text": "\n Албена Вулева не иска и да си спомня за миналото, а още по-малко да я свързват с него. „Аз имам кариера и се трудя на телевизионното поприще, а такива като теб нямат място в предаване като „Биг Брадър“, крещеше преди дни жълтата скандалджийка по адрес на друга участничка в риалитито – Никита. \r\n\r\n За да демонстрира увереност и самочувствие, тя изтъкна себе си като ВИП персона в тези среди, но зад думите й се крие смущението от първите й стъпки в телевизията, писа „Галерия“. \r\n\r\n Албена изгрява на небосклона през 90-те като момиче на късмета в шоу „Невада“, където се чувствала потисната от строгия си и взискателен шеф Къци Вапцаров. Някои от другите й асистентки – Гала, Ива Екимова, получиха по-голямо признание впоследствие, а и в обществото ги приемат за по-известни от русата фурия. \r\n\r\n Светкавичния си пробив Вулева прави години по-късно, когато започва да сее негативизъм по адрес на родните знаменитости в култовата си продукция „Сигнално жълто“ по ТВ СКАТ. Нападките и позорните обстоятелства, в които поставя популярните личности, са й коствали какво ли не – псувни, заплахи за бой и нападения над екипа, както и халба бира в лицето от Слави Трифонов, заради която тя реши да го съди, но така и не получи възмездие. \r\n\r\n В предаването си тя оплюва злобно всички, най-вече фолк певиците, които уж ненавижда. Вулева често въртяла гьобеци на частни купони именно на тяхната музика. Свидетели на това станахме и на нощното парти, разиграло се зад вратата на най-известния дом в Нови Хан. Да не говорим и за това, че Албена непрекъснато си припява в къщата чалга хитове. \r\n\r\n Освен от работните си места Вулева се срамува и от брака си, в който е встъпила на 19 години по принуда – както тя заяви пред съквартирантите. \r\n \n\t\t\t\t\t\t", "date": "2018.12.05", "title": "Вулева се прави на ВИП, но не иска да чува за грозното си минало"}
{"url": "http://www.bnews.bg/article/253206-izrodski_zhestoka_mayka_prebivala_i_osakatila_sina_si_ostava_zad_reshetkite", "text": "\n По искане на Районна прокуратура – Враца съдът е определил мярка за неотклонение „Задържане под стража“ спрямо П.Г., обвинена за причиняване на лека телесна повреда на малолетния си син, както и оставяне без надзор и родителски грижи децата си. \r\n\r\n В апартамент в ж.к. „Сениче“ в гр. Враца обвиняемата системно нанасяла удари с пръчка по тялото на петгодишния си син и със сила стъпвала по пръстите на краката му. В резултат на уврежданията, причинени от майката, детето било в състояние след ампутация на фаланги на пръстите на двата долни крайника, некротични участъци в стадий на гранулации в областта на дясното ходило, участъци от епителизация на кожата в различни части на тялото, съобщават от Прокуратурата. \r\n\r\n Освен това, майката неколкократно оставяла петте си деца без надзор и достатъчна грижа, с което създавала опасност за тяхното физическо, душевно и морално развитие. \r\n\r\n Престъпните деяния, за които жената е била привлечена в качеството на обвиняема, били извършени от нея в периода 2012 г. – 2013 г. Тогава тя е била обявена за издирване и срещу нея е била издадена Европейска заповед за арест. След като е била открита в гр. Петърч, община Костинброд, тя е била задържана с цел приключване на разследването. \r\n \n\t\t\t\t\t\t", "date": "2018.12.05", "title": "Изродски жестока майка пребивала и осакатила сина си, остава зад решетките"}
{"url": "http://www.bnews.bg/article/253210-ukrayna_razvya_raketi_nad_cherno_more", "text": "\n Въоръжените сили на Украйна проведоха успешни изпитания на крилати ракети на брега на Черно море.  \r\n\r\n Изпитанията са били на ракетни комплекси С-125 и са извършени във военния полигон в Одеска област, съобщиха от Съвета за национална сигурност и отбрана, цитирани от УНИАН.  \r\n\r\n По време на изпитанията са постигнати важни резултати - проведен е успешна проверка на украински крилати ракети и е отработена системата за брегова охрана с помощта на модернизирания ракетен комплекс С-125, обяви секретарят на Съвета Александър Турчинов.  \r\n\r\n Целта е била да се провери точността на ракетите, както и на какво разстояние могат да бъдат изстреляни. По думите на Турчинов е поразена цел на разстояние 280 км.  \r\n\r\n Проверена е и точността и надеждността на поражение на плавателни средства с ракетни комплекси С-125, допълни той.  \r\n\r\n Извършени бяха 8 пуска, при които са унищожени 8 надводни цели. Това е много добър резултат, който доказва, че тези модернизирани комплекси са способни да обезпечат надеждна защита от агресия както от въздуха, така и от морето, и значително ще засилят бреговата охрана на Черноморското и Азовското крайбрежия, подчерта Турчинов. \r\n\r\n Изпитанията идват на фона на напрежението между Русия и Украйна след задържането на украински кораби и моряците в тях от руските власти край Керч.  \r\n \n\t\t\t\t\t\t", "date": "2018.12.05", "title": "Украйна развя ракети над Черно море"}
{"url": "http://www.bnews.bg/article/253180-suzanita_i_sasho_ludiya_se_sabraha_praznuvat_s_besen_chalga_kupon", "text": "\n Влюбените, които се обвиняваха в побоища и изневери, а след това отново се хвърлиха голи в банята, посетиха чалготека в Студентски град в столицата. 15-годишната дъщеря на Орхан Мурад и охранителят се разположиха удобно в едно от сепаретата и дадоха началото на мощно чалга парти. Посетители в нощното заведение гледаха с ококорени очи певицата, която няма навършени 18 години, но въпреки това си позволява да посещава места за възрастни. \r\n\"Как така ученичка може да излезе в понеделник вечерта? На другия ден не е ли на училище? Къде са родителите й да я следят какво прави? Това е скандално!\", възмущаваха се купонясващи посетители в дискотеката. Сузанита и друг път е засичана да се забавлява в нощно заведение, но родителите й обясняват, че някой от тях я придружава и не е проблем да е в компанията на родител. В понеделник вечерта нито Орхан Мурад, нито съпругата му бяха забелязани в Студентски град, чудеха се студенти, преди да си поръчат следващото питие. \r\nМладото момиче стабилно се позабавлява, като предизвикателно танцуваше на чалга ритмите и традиционно мяташе салфетки, които са задължителен елемент от попфолк културата. Сузанита дори се качи на пулта на диджея и лично се зае с пускането на песните за забавление на гостите на клуба. Блондинката и велинградският охранител Александър се събраха, след като в продължение на месеци се плюха в социалните мрежи, а после и двамата се показаха с нови гаджета. За събирането им съобщи първо Саката, както е прякорът на бъдещия зет на Орхан Мурад. Часове по-късно и самата Сузанита публикува съвместна снимка с Александър в инстаграм, пише \"България Днес\". \r\nЩерката на Орхан Мурад разкара половинката си, след като Александър започва да се занимава с други жени. Щом Сузанита разбира, че любимият й залита по чужди мадами, веднага го зарязва. Това е първият и последен скандал на двойката, която бе разделяна от медиите през няколко седмици. Новината за края на връзката призна самата Сузанита. \"Приятелят ми Александър не успя да издържи и започна да се занимава с евтини блондинки. Всичко се връща\", сподели Сузанита. Тя дори публично обиди момичето, с което бе сменена. Дъщерята на Орхан Мурад показа и среден пръст на екслюбимия, за когото твърдеше, че иска да се омъжи. \r\nВпоследствие Сузанита намекна, че двамата никога не са се разделяли, а просто цялата история е измислена, за да се вдигне повече шум в медийното пространство. Тийнейджърката е известна като царицата на провокациите и скандалите и се опитва всячески да привлече внимание към себе си. Въпреки гръмките си обещания за огромни музикални успехи напоследък Сузанита е известна повече с личния си живот, отколкото с някакви успехи с микрофона. \r\n  \r\n \n\t\t\t\t\t\t", "date": "2018.12.05", "title": "Сузанита и Сашо Лудия се събраха, празнуват с бесен чалга купон "}
{"url": "http://www.bnews.bg/article/253194-bagata_oshamaril_bobi_ragbista_zaradi_shavlivata_zlatka", "text": "\n Златка Райкова е окичила с рога бившия си, ММА боеца Благой Иванов – Багата, толкова пъти, че било неизбежно слуховете да не достигнат и до самия него. Настоящата приятелка на Боби Ръгбиста – Никита, изплю камъчето в „Биг Брадър“ и вече всички знаят, че той е един от мъжете, с които плеймейтката е изневерила на Багата. И както самият Боби призна след излизането си от Къщата, между тях не е имало просто флирт, а палавите срещи са били многократни, писа \"Галерия\". \r\n\r\n Блондинката му е бясна, че изобщо повдига темата и се опитва да я постави в унизително положение, но отмъщението на Борислав има своите основания в миналото. Когато завързали свалката в прочута пловдивска дискотека, гаджето на Златка Благой било на състезание. \r\n\r\n Сексбомбата смятала, че ще бъде еднократна забежка, но бързо се увлякла и аферата се задълбочила. Тя не спирала да подава фалшиви сигнали и Борислав се надявал, че отношенията им ще продължат, а тя ще зареже Багата. \r\n\r\n Райкова смятала, че така ще си тъче на два стана, докато един ден самбистът не разкрил окончателно похожденията й. Потърпевш се оказал Боби, тъй като Багата го причакал пред заведение и му налетял с шамари и заплахи за саморазправа. Историята била потушена, но атрактивният брадър не успял да преглътне случката, нито да я приеме с достойнство.   \r\n \n\t\t\t\t\t\t", "date": "2018.12.05", "title": "Багата ошамарил Боби Ръгбиста заради шавливата Златка "}
{"url": "http://www.bnews.bg/article/253207-za_vtori_pat_spipaha_nasha_shtangistka_s_doping", "text": "\n Българската щангистка Даяна Димитрова е хваната за втори път с допинг на европейското първенство за младежи и девойки в Замосц, Полша. \r\n\r\n Там Димитрова стана шампионка в кат. до 48 кг при 20-годишните с двубой от 164 кг. \r\n\r\n В пробата на Даяна е открит фуросемид. Тъй като за нея това е второ провинение, може да се стигне до доживотно наказание. \r\n\r\n Положителната проба може да навреди и на участието ни на Игрите в Токио през 2020 г. \r\n \n\t\t\t\t\t\t", "date": "2018.12.05", "title": "За втори път спипаха наша щангистка с допинг"}
{"url": "http://www.bnews.bg/article/253209-balgarin_vav_frantsiya_makron_shte_podade_ostavka", "text": "\n Изходът от лавинообразното недоволство във Франция е оставка на президента Еманюел Макрон. Това заяви в предаването „Лице в лице” писателят и журналист Божидар Чеков, който от 50 години живее във Франция. \r\n\r\n „Екологията е нещо ново в политиката, французите отказаха екологията да бъде наказуема. Там моловете не са в градовете, защото хората навремето се оплакваха, че животът в Париж е скъп и политиците ги насочиха към провинцията, защото там е по-евтино. Сега Макрон почти ги наказва. С какво са виновни французите, че има замърсяване в по света, Франция е на 29-то място по замърсяване”, заяви писателят. \r\n\r\n Чеков посочи, че бунтът може да се определи като „провинцията срещу Париж”, защото властта взима решения, без да бъдат обсъдени с гражданите. Той допълни, че политиците от всички партии не са обърнали внимание на нарастващото недоволство. \r\n\r\n „Макрон е странно явление – той не е политик, аз лично никога не съм гласувал за него. Медиите от сутрин до вечер говореха за него, този човек изникна за 6 месеца и стана президент. Хората се възмущават, защото партията на Макрон не ги представлява. Неговите офиси в провинцията горят”, коментира Чеков. \r\n\r\n Според журналиста единственият изход от кризата е френският президент да подаде оставка. Чеков допълни, че съществува вековна традиция, управляващите Франция да бъдат близко до народа, като даде пример с Наполеон, който е ял заедно със своите войници. \r\n\r\n „Този Макрон, който се сравняваше с Наполеон сега го няма никакъв. С всеки изминал час исканията се увеличават, това е една вълна, която се превръща в лавина и не може да бъде спряна без радикални политически промени”, каза писателят. \r\n\r\n Чеков посочи, че има информация за започване на стачки от транспортните и образователните  синдикати. На финала той каза, че Франция е най-хубавото място за живот в света и независимо от скъпия начин на живот условията, които се предлагат са прекрасни. \r\n \n\t\t\t\t\t\t", "date": "2018.12.05", "title": "Българин във Франция: Макрон ще подаде оставка"}
{"url": "http://www.bnews.bg/article/253205-i_tsik_se_distantsira_ot_mashinnoto_glasuvane", "text": "\n ЦИК призна, че не може да гарантира сигурността на вота при машинно гласуване във всички секции. Управляващите искат Информационно обслужване да изготви устройствата за гласуване. Те искат гаранция за запазване тайната на вота. \r\n\r\n Машинно гласуване не може да има във всяка секция, според мнозинството. Такова гласуване управляващите предлагат да има в секции с над 300 избиратели.  \r\n\r\n Освен това предлагат и да няма номерация в бюлетината, за да се избегне феномена 15/15 (б.р. с който Момчил Неков стана евродепутат), тъй като той води до изкривяване на вота. \r\n\r\n Председателката на ЦИК Ивилина Алексиева подчерта, че законопроектът в голяма степен отговаря на позицията на изборната администрация. ЦИК изпитва затруднения с осигуряването на машинно гласуване в някои секции. \r\n\r\n Затрудненията не са от организационен характер, посочи тя. Не във всички секции можело да се гарантира сигурност на вота. \r\n\r\n ЦИК иска Информационно обслужване да влезе със специален статут при обработката на резултатите в Изборния кодекс, както е с печатницата на БНБ. По-дълги срокове за тестване на машинния софтуер иска още изборната администрация. \r\n\r\n За местните избори ЦИК се притеснява, че при машинен вот избирателите могат да се объркат, защото освен за кмет, гласуват и за общинари. А за електронното гласуване ЦИК иска то да се обвърже с електронната идентификация. Комисията може да въведе бюлетини без номерация. \r\n\r\n Изборният кодекс трябва да се променя само, за да се повиши честността, настоя социалистът Крум Зарков. Има смисъл от машинното гласуване, по думите му като доказателство за това бил интересът към него. \r\n\r\n Червеният депутат недоумява защо герберите се отказват от машинното гласуване. Не било приемливо да се угажда на ЦИК. \r\n\r\n ЦИК прилага закона, а не обяснява как не може да бъде приложен, недоволен е Зарков. \r\n\r\n За Десислава Атанасова от ГЕРБ левицата живее в паралелна държава. Не знам дали промяната на ръководството на БСП дава отражение върху цялостната политика и мнението върху дадени въпроси, недоумява тя. Би трябвало да оставим политиканстването на страна и да взимаме решения за изборния процес, които да гарантират правата на гражданите, настоя Атанасова като припомни, че тя е защитавала машинния вот, съобщава Нюз.бг. \r\n \n\t\t\t\t\t\t", "date": "2018.12.05", "title": "И ЦИК се дистанцира от машинното гласуване"}
{"url": "http://www.bnews.bg/article/253184-novata_mis_balgariya_polzva_gradskiya_transport_i_nyama_korektsii", "text": "\n Мис България 2018 Теодора Мудева ползва градски транспорт, няма корекции по себе си и е фаворит за спечелване на титлата „Мис Свят”. Красавицата печели с естествено излъчване, скромно поведение и умение да танцува, за което може да й завиди и Майкъл Фелпс. \r\n\r\n За разлика от повечето миски, Теди излъчва естествена красота и поне за момента няма корекции по себе си. Само преди няколко години тя е била очарователна тийнейджърка, която е имала съвсем нормална за възрастта си визия. \r\n\r\n И въпреки, че е носила шини, това по никакъв начин не е засенчило нито усмивката й, нито чара й. Бургазлийката се занимава със състезателни танци и именно на тях дължи идеалната си фигура, пише „Галерия”. Те са причината и да излиза от три години с настоящето си гадже, който също е танцьор. „Момчето до нея е доста талантливо и е също толкова скромно. Прекрасна двойка са заедно”, коментират техни близки. \r\nМного от приятелите им смятат, че ако работата не раздели двамата или Теди не се замае от славата, някой ден могат да станат и истинско семейство. Друга любопитна подробност за Мудева, която силно я различава от останалите миски е, че тя може често да бъде засечена в градския транспорт, а не във возилото на някой баровец. \r\nЗаради всички тези нейни качества, Теди е на път да се превърне в любимка на българите. Особено след като миналогодишната победителка Тамара Георгиева бе оплюта заради корекциите, надменното си поведение и лъскавия си начин на живот. \r\n \n\t\t\t\t\t\t", "date": "2018.12.05", "title": "Новата Мис България ползва градския транспорт и няма корекции"}
{"url": "http://www.bnews.bg/article/253204-regionalnoto_ministerstvo_otchete_koi_viadukti_remontira_v_momenta", "text": "\n Общо 17 виадукта на автомагистралите „Хемус“ и „Тракия“ се ремонтират през тази и следващата година със средства от бюджета. Инвестицията е за над 143 млн. лв. Съоръженията не са обновявани от построяването им преди повече от 30 години. Това съобщи министърът на регионалното развитие и благоустройството Петя Аврамова при инспекцията на заключителния етап от ремонта на виадукта при тунел „Витиня“ на АМ „Хемус“ в посока София. \r\n\r\n \"Аварийният ремонт на съоръжението се наложи заради изключително тежкото му състояние\", каза председателят на Управителния съвет на Агенция „Пътна инфраструктура“ инж. Светослав Глосов, предаде Канал 3. \r\n\r\n Той напомни, че през миналата година беше ремонтирано съоръжението в посока Варна. Ако времето не се влоши рязко, се очаква ремонтът да завърши до края на седмицата. Утре, по график, започва монтажът на мантинели и и полагането на шумяща маркировка. \r\n\r\n Министърът напомни, че виадуктът при 33-ти км на АМ „Хемус“ е строен преди повече от 30 години и почти всички съоръжения, които са с такъв дълъг период на експлоатация, имат нужда от основен ремонт. Направено е приоритизиране според състоянието, в което се намират. Преди всичко се търси безопасност за пътуващите. \r\n \n\t\t\t\t\t\t", "date": "2018.12.05", "title": "Регионалното министерство отчете кои виадукти ремонтира в момента "}
{"url": "http://www.bnews.bg/article/253203-pochina_advokatat_na_minyu_staykov", "text": "\n Почина известният бургаски адвокат на обвиняемия бизнесмен Миню Стайков и съветник от БСП Евгений Мосинов. \r\n\r\n Смъртта му е настъпила внезапно, научи БЛИЦ. Мосинов е завършил Немската гимназия в града, после право и беше изключително търсен и ценен професионалист. \r\n\r\n \"Заедно с вас скърбя за тежката загуба на един от най-умните мъже, които познавах, и един от най-добрите юристи в Бургас. С широтата на възгледите, с баланса между крайните мнения, с диалогичността си той намираше път към умовете и сърцата на хората\", каза кметът Димитър Николов в обръщение до близките на Мосинов. Политици от различни политически сили, общественици и юристи изказаха съболезнования на близките му.  \r\n  \r\n \n\t\t\t\t\t\t", "date": "2018.12.05", "title": "Почина адвокатът на Миню Стайков"}
{"url": "http://www.bnews.bg/article/253202-shofyor_bez_knizhka_blasna_patrulka_i_udari_politsay", "text": "\n 32-годишен мъж от Шумен е задържан за 24 часа, след гонка с патрулки по улиците на града. При задържането му ударил полицай в лицето, съобщиха от пресцентъра на ОД на МВР. \r\n\r\n Малко след 11,00 часа днес полицейски екип, който работил по безопасността на движението на ул. “Самара“, забелязал лек автомобил Пежо 306, на чиито водач преди дни същият екип  го хванал без книжка. Униформените подали сигнал със стоп палка, но шофьорът ги подминал, разказа Shum.bg. \r\n\r\n Полицаите го последвали със сирени и светлинна сигнализация. В стремежа си да се укрие мъжът започнал да обикаля с автомобила си кв. “Боян Българанов“. На кръстовище до бившата военна болница увеличил скоростта и ударил леко друг лек автомобил. Продължил, но  на ул. “Самара“  бил пресрещнат от друг екип на полицията и бил принуден да спре. \r\n\r\n При слизане от автомобила мъжът отказал  да представи документи, оказал съпротива, и нанесъл удар в лицето на униформен. Закопчали го с белезници. \r\n\r\n Проверката установила, че водачът Хюсеин.Х. /на 32 г./ е в срок на лишаване от правото да управлява МПС.  На 1-ви декември бил установен да шофира без да притежава книжка от повече от две години. Свидетелството му било временно отнето, след като през март м. г. пак пиян бягал от полицаи и извършил други нарушения по ЗДвП. В началото на декември регистрационните му номера на автомобила му били свалени, и регистрацията била прекратена за срок от 6 месеца до плащане на дължими глоби.  \r\n\r\n Днес било установено, че Пежото, което карал, е с номера за друго превозно средство.  \r\n\r\n Мъжът е с множество установени нарушения на пътя - за шофиране без книжка, без „Гражданска отговорност“, след употреба на алкохол, след причиняване на ПТП, след неизпълнение на полицейско разпореждане. Има наложени и влезли в сила наказателни постановления на стойност 6490 лева, които не са платени. \r\n\r\n Тестван бил за алкохол и наркотици - пробата му е отрицателна. \r\n\r\n След преглед в МБАЛ-Шумен било установено, че полицейският служител е с открита рана. Образувано е досъдебно производство. Работата по изясняване на случая продължава, уточниха от полицията. \r\n \n\t\t\t\t\t\t", "date": "2018.12.05", "title": "Шофьор без книжка блъсна патрулка и удари полицай"}
{"url": "http://www.bnews.bg/article/253178-lepa_brena_opleshivya", "text": "\n \r\nЛепа Брена тръгна с перуки и спря да се показва със своята си коса. От известно време изпълнителката се хвали с „лъвска грива”, която не е характерна за нея. Сръбската певица прогресиращо оплешивява и то пред очите на феновете си. Знойната блондинка има сериозен проблем с косата си, което наложи и слагането на перука за легендарната изпълнителка, твърдят нейни почитатели. \r\nОт няколко дни Брена е забелязвана с гъста грива на главата, която няма нищо общо с нейната коса. По-наблюдателните й фенове веднага забелязали, че любимката им вече не залага на собствените си къдрици. \r\nПрофесионалисти коментират, че вероятно постоянното третиране с различни препарати е причина, Лепа да стигне до там. Вече дори и екстеншъните не били решение за сръбската легенда. Затова тя взела решение да носи перуки, пише „Телеграф”. \r\nСмятала, че така хем ще пощади косата си, хем ще изглежда добре. \r\nВ едно от последните си интервюта, певицата споделя, че е на такъв етап от живота си, че не се плаши от нищо. След като преживяла двете най-големи страдания–разпадането на бивша Югославия и отвличането на по-големия си син Стефан, балканската звезда смята, че вече нищо не може да я засегне. \r\n  \r\n \n\t\t\t\t\t\t", "date": "2018.12.05", "title": "Лепа Брена оплешивя"}
{"url": "http://www.bnews.bg/article/253187-izprashtat_lichnite_ni_karti_po_kurier", "text": "\n При подновяване на лична карта, международен паспорт или шофьорска книжка ще може документът да ни бъде пращан по куриер. Тази възможност дават промени в Административния процесуален кодекс (АПК), пуснати за обществено обсъждане, с които обаче се правят редакции в още 141 кодекса и закона. \r\n\r\n Целта на измененията в АПК е намаляване на административната тежест за гражданите и за бизнеса при различни разрешителни или лицензионни режими. Това ще важи, ако датата на издаване на новия документ е след изтичането на валидността на стария. При това положение получаването на подновената лична карта може да стане чрез лицензиран пощенски оператор, с който МВР има договор, пише \"Монитор\". \r\n\r\n С други промени пък се забранява на чиновниците да ни искат и копие от личната карта при дадена административна услуга, освен това не е изрично предвидено в специален закон. Документ ще се иска само за установяване на самоличност \r\n\r\n Наред с това няма да е нужно да предоставяме и квитанция за такса, ако сме платили за административната услуга онлайн. Администрациите ще обменят данни по служебен път, като времето за получаване на даден акт ще е до три дни. Ако обаче дадено удостоверение може да се издаде само на базата на посочените от нас данни в заявлението, то това трябва да става незабавно. Подаването на заявление по факса остава, но ако изрично е оповестено на сайта на административния орган. \r\n\r\n Промените предвиждат още от 7 на 3 дни да се свие срокът за съставяне на акт за раждане. \r\n\r\n От 5 дни на 24 часа пък е намалено и времето, в което трябва да се съобщи за раждането от страна на болниците, като това може да става и по електронен път. Дава се възможност, когато раждането е в болница, актът за раждане да бъде получаван чрез самото лечебно заведение. Така чиновниците ще дават документа на директора на болницата, а той на свой ред - на родителите. Има облекчения и за съставяне на актове за смърт и се регламентира, че срокът тече и през почивни дни и официални празници. \r\n\r\n Когато се кандидатства за БГ гражданство по натурализация, съответният чужденец може едновременно да подаде заявление за удостоверение за български произход. Това ще става пред правосъдното министерство, като в тази връзка то ще има служебна комуникация между ведомството и Агенцията за българите в чужбина. Последните пък служебно ще пратят готовия документ. Самата агенция ще събира служебно информация и документи от българските органи, когато в заявлението е декларирано, че има актове, издадени от наши институции. \r\n\r\n Към правителството пък съществува Административен регистър, в който всяка една институция - държавна, общинска или друга, публикува всички услуги и конкурси. За целта има конкретен чиновник, имащ право да вписва или заличава информация в него. Сега обаче се въвежда и административно-наказателна отговорност за нарушения, извършени от длъжностните лица при вписването или актуализацията и достоверността на данните. Те ще се бъдат санкционирани с глоба от 200 до 1000 лева. Същото ще важи, ако административният ръководител не изпраща всяка година до началото на март доклад за състоянието на подопечната му служба \r\n\r\n Направени са и изменения, които премахват изрични изисквания за подаване на заявления и документи към тях на хартия. Целта е да няма спънка при съществуващо или бъдещо електронизиране на процесите. Цената на таксата за бърза услуга може да бъде най-много два пъти по-висока от обикновената. \r\n \n\t\t\t\t\t\t", "date": "2018.12.05", "title": "Изпращат личните ни карти по куриер"}
{"url": "http://www.bnews.bg/article/253188-izprashtat_na_sad_izvrateniya_ubiets_na_profesor_neykov_v_plovdiv", "text": "\n Окръжна прокуратура-Пловдив внесе в съда обвинителен акт спрямо 42-годишния И.С., за умишлено убийство на 70-годишния доц. д-р Стефан Нейков. \r\n\r\n Инцидентът стана на 2 юли 2018 г. в Пловдив. Пенсиониран доцент от Аграрния университет в Пловдив бе нападнат и пребит до смърт от ревнив съпруг на студентка. Случаят бе разкрит по горещи следи и за часове полицията задържа извършителя. При разпита станало ясно, че 32-годишната жена от 14 години се мъчела да завърши Аграрния университет. \r\n\r\n Тя се записала за студентка още през 2005 г., но оттогава все прекъсвала. В понеделник тя и мъжът й примамили доц. Нейков извън града край село Оризаре. Пред очите й съпругът й пребил жестоко преподавателя с бейзболна бухалка. Мотивът – бил убеден, че пенсионерът изнудва жена му за секс, за да не й пише двойки. От прокуратурата посочват, че убийството е извършено по особено мъчителен начин и с особена жестокост – престъпление по чл. 116 ал.1 т.6 пр.2 и пр.3 във връзка с чл.115 от Наказателния кодекс. \r\n\r\n Срещу задържания е повдигнато и обвинение за това, че е отнел 14-каратов златен синджир на стойност 747 лева, от жертвата си. По делото са извършени множество разпити на свидетели, изготвени експертизи, иззети веществени доказателства и др. Обвиняемият И.С. е с взета от съда мярка за неотклонение „задържане под стража“. \r\n  \r\n \n\t\t\t\t\t\t", "date": "2018.12.05", "title": "Изпращат на съд извратения убиец на професор Нейков в Пловдив"}
{"url": "http://www.bnews.bg/article/253189-shanel_se_otkazva_ot_krokodilskata_i_zmiyska_kozha", "text": "\n Модна къща \"Шанел\" се отказва от крокодилската и змийска кожа, съобщи АФП.  Луксозната марка рядко използва кожа от крокодили, гущери, змии, а и пухкави кожи, но въпреки това реши да забрани употребата им. \r\nЗабраната се е наложила, защото става все по-трудно да бъдат доставяни кожи, които отговарят на стандартите за етика и качество на модната къща, пише в комюникето на \"Шанел\". Изборът е на модната къща, не е наложен от клиентите. \r\n\"Това решение ни предизвиква да измислим ново поколение суперлуксозни продукти\", които разчитат на творчеството, на уменията и майсторството ни, от това, на което е способно ателието ни, заяви \"Шанел\". \r\n\r\n Забраната е само за екзотичните кожи, но художественият директор на модната къща Карл Лагерфелд каза, че в колекциите кожите с косъм се използват толкова рядко, че той вече не си спомня кога за последния път е създавал такъв модел. \r\nОт кожите с косъм вече се отказаха модните къщи \"Версаче\", \"Гучи\", \"Армани\", \"Майкъл Корс\", Дона Каран\" \r\n \n\t\t\t\t\t\t", "date": "2018.12.05", "title": "\"Шанел\" се отказва от крокодилската и змийска кожа"}
{"url": "http://www.bnews.bg/article/253196-putin_otgovori_na_tramp_za_raketniya_dogovor", "text": "\n Русия е против разрушаването на Договора за ликвидиране на ракетите със среден и па-малък обсег, но ще бъде принудена да отговори, ако САЩ го напуснат. Това заяви президентът на федерацията Владимир Путин в отговор на журналистически въпрос. \r\n\r\n Още преди Вашингтон да обяви, че излиза от този договор, Конгресът на САЩ отпусна средства за научноизследователски опитноконструкторски разработки с цел създаване на такива ракети, отбеляза руският лидер. САЩ дадоха ултиматум на Русия за ракетите, Кремъл отговори веднага \"Сиреч решението е взето отдавна, само че тихомълком, те си мислеха, че няма да го забележим, но ето, нали в бюджета на Пентагона е вписано вече разработването на тези ракети, а едва след това публично бе обявено, че те излизат\" от договора, каза Путин. \r\n\r\n \"Като следваща стъпка започнаха да търсят на чий гръб да го стоварят - ами най-простото и обичайно за обикновените хора на Запад: \"Виновна е Русия\". Не е вярно, ние сме против разрушаването на този договор, но ако това стане, ще реагираме по съответния начин\", подчерта президентът на Русия. \r\n  \r\n \n\t\t\t\t\t\t", "date": "2018.12.05", "title": "Путин отговори на Тръмп за ракетния договор"}
{"url": "http://www.bnews.bg/article/253197-maykite_mestyat_palatkite_pred_zdravnoto_ministerstvo", "text": "\n Майките на деца с увреждания ще преместят палатковия лагер от парламента пред Министерството на здравеопазването, съобщи една от протестиращите - Вера Иванова. Тя направи своя коментар, след като Народното събрание прие окончателните промени в Закона за хората с увреждания: \r\n\r\n \"И с този закон, който се прие днес, за съжаление финансовата помощ е според ТЕЛК-а. Няма индивидуална оценка на нуждите и на потребностите. Докато нещата зависят от ТЕЛК в тази му форма, нещата няма да бъдат справедливи. Трябва да се почне от ТЕЛК, ние почваме отзад напред малко, но все пак да се надяваме, че това ще се случи. Затова сме пред Министерството на здравеопазването\". \r\n\r\n Законът за хората с увреждания дава нови форми на подкрепа, според линията на бедност. За нея са предвидени 426 милиона лева. Това коментира в кулоарите на парламента социалният министър Бисер Петков: \r\n\r\n \"С този закон се отговаря на редица изисквания на ратифицираната от България през 2012 г. Конвенция за правата на хората с увреждания, а именно, свързано с конституирането на органи, които ще осъществяват насърчаване на предлагането и мониторинг на конвенцията, имам предвид за Съвета за наблюдение, който се регламентира с този закон\". \r\n \n\t\t\t\t\t\t", "date": "2018.12.05", "title": "Майките местят палатките пред здравното министерство"}
{"url": "http://www.bnews.bg/article/253192-tova_e_komisiyata_odobrila_remonta_na_grafa", "text": "\n Проверката на прокуратурата, заради която столичният зам.-кмет по транспорта Евгени Крусев подаде оставка и е призован като обвиняем за длъжностно престъпление в следствието, засяга решение на специализирания състав на Общинския експертен съвет по устройство на територията. \r\n\r\n Заседанието в разширен състав е проведено на 29 юни и се отнася за преработка на проекта за столичната Зона - 2 в частта \"Релсов път\" на \"Граф Игнатиев\". Според протокола от заседанието участниците са: \r\n\r\n Председател: арх. Здравко Здравков, зам.председател инж. Деляна Сечанска от НАГ и членове: зам.-кметът Евгени Крусев, Мария Ачкова - кмет на район Средец, арх. Петьо Димитров - Камара на строителите в България, арх. Пламен Генов и арх. Бойчо Бойчев от Съюз на архитектите в България, инж. Г. Рафаилова от Камарата на инженерите в инвестиционното проектиране(КИИП), инж. Аспарух Савов от \"Топлофикация\" София, арх. Васил Николов - СРЗИ, инж. Светослав Велчев от ПБЗН, проф. д-р инж. Стоян Братоев, инж. Иво Димитров и инж. Ангел Джоргов от Метрополитен ЕАД, Теодора Матеева - ЦГМ, инж. Даниел Евлогиев - дирекция \"Транспортна инфраструктура\" на СО, ланд. арх. Борис Кишкилов - Зелена система на СО, инж. Евгений Ганчев, инж. Асен Тасев и инж. Асен Ценков от \"Столичен електротранспорт\", от Направление \"Архитектура и градоустройство\": арх. Бойка Къдрева, Стела Щерева, арх. Николай Каменов, инж. Георги Георгиев, урб. Златко Терциев и инж. Ивет Ганчева, инж. Цветан Колев и инж. Росица Наумова от Софпроект, инж. Радослав Сапунджиев от БТК, инж. Илия Илиев от Трансгео ООД и арх. Иво Панталеев от А.Д.А. \r\n\r\n Ден по-рано шефовете на Столичен електротранспорт - Тасев и Ганчев, уведомяват с доклад Столична община за възникнали проблеми с конструкцията на релсов път при извършване на реконструкцията на Графа.  \r\n\r\n Установено е, че предложената с одобрения проект конструкция на релсовия път не може да осигури общата визия, съгласно одобрения проект по част \"Архитектура\" в зоната на пл. \"Славейков\". В зоната на кривата на релсовия път между \"Алабин\" и \"Граф Игнатиев\" е установено, че с предложения материал за релсите - закалена стомана не може да бъде осъществена релсовата крива с радиус по-малък от 70 м. Внесено е предложение за промяна на вида на констукцията на релсовия път, пише в протокола от заседанието на експертния съвет.  \r\n\r\n И тя решава: да се предвиди решение на носещата конструкция на релсовия път, което да осигурява крайното покритие на паваж - съгласно архитектурния проект, с нов тип напречен профил, вкючващ околорелсова еластична виброизоолационна система в съчетание с носеща конструкция от типа \"плаваща плоча\". В зоната на кривите на релсовия път с радиус по-малък от 70 м същият да се проектира и изпълни с релси RI 60(или съвместими) и да се положат плоски напречници. На кръстовищата на Графа с с ул. \"Раковски\" и бул. \"Васил Левски\" релсовият път да се проектира и изпълни с плоски напречници, става ясно още от протокола на заседанието на съвета от експерти, съобщава Офнюз. \r\n\r\n За проверката на прокуратурата за нарушение на закона за обществените поръчки на ремонта на \"Граф Игнатиев\" пък обяви първо главният архитект на София Здравко Здравков.  \r\n \n\t\t\t\t\t\t", "date": "2018.12.05", "title": "Това е комисията, одобрила ремонта на \"Графа\""}
{"url": "http://www.bnews.bg/article/253193-protestirashti_sreshtu_mrasniya_vazduh_iskat_ot_fandakova_bezplaten_gradski_transport", "text": "\n Десетки протестиращи са се събрали пред сградата на Столична община заради мръсния въздух в столицата. Сред исканията на организаторите на протеста са напълно безплатен градски транспорт в дни с голямо замърсяване, както и да се ограничи ползването на лични автомобили, когато се отчита превишаване на нивото на фини прахови частици в атмосферния въздух. \r\n\r\n Организаторите искат Столична община официално да признае проблема, който всички софиянци регистрират. Те настояват за вземането на спешни мерки за решаването на проблема. Според тях в дните със замърсяване с фини прахови частици над допустимата норма, \"зеленият билет\" трябва да е задължителен, а в тези с многократно превишаване - напълно безплатен. \r\n\r\n Освен това протестиращите искат при проблеми с чистотата на въздуха да се ограничава ползването на лични автомобили и да се спре раздаването на енергийни помощи, включващи твърдо гориво, както и да се възстанови и разшири официалната система от измервателни станции. \r\n\r\n Част от исканията на протестиращите са основателни, така че сме готови да обсъдим промени по механизма за чистотата на въздуха, ако те не са популистки, каза председателят на Столичния общински съвет Елен Герджиков. \r\n\r\n Попитан как ще отговори на твърденията на протестиращите, че \"зеленият билет\" е бил въведен със закъснение, Герджиков отговори, че този билет е резултат от механизма, приет от СОС през януари 2018 г., и в него е записано точно и ясно при какви условия се въвежда. \r\n\r\n Вчера за втори път Столична община използва тази мярка. Смятам, че част от исканията на протестиращите са основателни, а механизмът не е \"свещена крава\" и може да бъде променен. Така че сме готови да обсъдим всяко конкретно предложение по него, стига то да не е популистко, да е разумно и да бъде изпълнимо, заяви председателят на СОС. \r\n\r\n Няма как да забраним напълно отоплението на твърдо гориво, защото това е въпрос на национално законодателство, каза пред журналисти Елен Герджиков. Това няма как да стане през общинска наредба. A в Столична община влизат няколко града и няколко села и няма как да оставим хората без отопление, добави той. \r\n\r\n Попитан дали е възможно да не се дават социални помощи под формата на твърдо гориво и дърва, а чрез олекотяване на сметките, каквото е едно от исканията на протестиращите, Герджиков обясни, че това също свързано със законодателството. \"Предлагали сме подобно нещо. Предложихме и стандартизацията на твърдото гориво, която вече е на първо четене в парламента, както и промяната в Закона за движение по пътищата, чрез която ще се стикизират автомобилите\", обясни той. \r\n\r\n \"Що се отнася до протеста пред Столична община, категорично трябва да кажем, че проблемът е признат от Общината и то не сега - не в резултат на мъглата от последните няколко дни. Още преди година и половина Столична община е приела програма за управление качеството на въздуха и мерки по нея и се работи много последователно и устойчиво в тази насока. И дори има положителен резултат от тази работа и той се вижда от доклада на Европейската сметна палата, в който е записано, през 2009 г. дните със замърсяване в София са били 161, а през 2016 г. са 71\", заяви Герджиков, предаде Дир.бг. \r\n \n\t\t\t\t\t\t", "date": "2018.12.05", "title": "Протестиращи срещу мръсния въздух искат от Фандъкова безплатен градски транспорт"}
{"url": "http://www.bnews.bg/article/253198-barekov_i_bayraktarov_signaliziraha_otdavna_za_velikata_ograda_na_simeonov_a_tya_pak_se_sruti", "text": "\n Съмнителният строеж и ефективност на Великата ограда на Валери Симеонов бе изпратена  \r\n\r\n Тогава Бареков посочи, че освен, че вършат очевидни корупционни престъпления, за които антикорупционните органи \"си затварят очите\", т.н патриоти извършиха и политическо престъпление, превръщайки патриотичната доктрина в явна и безочлива демагогия. \r\n\r\n Като представител на България в Европейския парламент и като гражданин ще следя дали ще продължава будещата много въпроси \"коректност\" на част от българската прокуратура и големите медии към подлогите на ГЕРБ от ВМРО и НФСБ за престъпните схеми по строителството на оградата, трафика на бежанци и схемите \"КТБ\", заяви тогава Бареков. \r\n\r\n Към днешна дата става ясно, че част от скъпоструващата окрада край Малко Търново се е струтила. За това сигнализираха за Фрог нюз източници на МВР. Снимката, която е от 4 декември т. г. доказва, че съоръжението е напълно унищожено и не изпълнява възпиращи функции. \r\n\r\n Не е тайна, че именно от там влизат голяма част от мигрантите, както посочват за трафика в сингала си Бореков и Байрактаров. \r\n\r\n  До този моментобаче управляващите пазят пълно мълчание за възникналия проблем. На снимката се вижда и паднала стълба. Предполага се, че тя е използвана при нелегалното преминаване на хора през границата на България.  Главният прокурор Сотир Цацаров наскоро разкри в „Шоуто на Слави“, че ДАНС и АДФИ са извършили проверка за цената, на който е построена оградата. Изводите на ведомствата са, че има реално завишени цени. Обясни, че в момента се извършва допълнителна проверка и ако изводите на ДАНС се потвърдят, ще бъдат повдигнати обвинения. \r\n\r\n Припомняме, че бившият вицепремиер Валери Симеонов заяви на 8 юни 2017 година на заседание на МС: България трябва да се гордее с най-стабилната ограда в целия ЕС, която спокойно може да бъде наречена Великата българска стена. \r\n\r\n Преди около година журналистката Елена Йончева показа снимки, от които се видя, че отново в района на Малко Търново предпазното съоръжение е разрушено. Валери Сименово обвини Йончева в лъжа.  Малко след това парламентът гласува закон, с който забрани достъпа до оградата, вкарвайки я в списъка но стратегическите обекти от значение за националната сигурност. За всички бе ясно, че това се прави, за да не може журналисти да заснемат и  разкриват проблемите с оградата. \r\n\r\n Според наши източници проверката на оградата в АДФИ преминава под зоркият контрол на прокуратурата. Тя приключва в края на 2017 година. Странно е защо главният прокурор Сотир Цацаров  едва сега огласи проблема, след като неговите подчинени държавни обвинители още преди една година са били наясно с него? \r\n\r\n За информация на читателите  ни  финансовите инспектори били разделени на три екипа за разследване на оградата, като прокуратурата давала зор за нейното финализиране.  Съответно тогава са  изготвени и три доклада, отново предоставени на обвинителите. \r\n \n\t\t\t\t\t\t", "date": "2018.12.05", "title": "Бареков и Байрактаров сигнализираха отдавна за Великата ограда на Симеонов, а тя пак се срути! "}
{"url": "http://www.bnews.bg/article/253181-magi_na_slavi_ostana_bez_mazh_i_zahvarli_drehite", "text": "\n Голямата любов на Слави Трифонов – Магдалена Ангелова, далеч не е толкова свенлива, колкото изглежда. Психотерапевтката лъсна полугола и за първи път от много години насам си позволи да свали дрехите публично. В началото на ноември Маги замина за две седмици във Виетнам със свои приятелки, като пътуването беше част от нейните курсове за личностно и духовно извисяване и балансиране, писа „Галерия“. \r\n\r\n На тези духовни пътешествия, както Маги ги нарича, се събират само и единствено женски групи и винаги посещават по някое екзотично кътче. Очевидно във Виетнам голямата любов на Слави е успяла да постигне пълна хармония и блаженство  и на един от красивите местни плажове си направила предизвикателна фотосесия. \r\n\r\n Облечена в оскъден бански и прозрачно парео в леопардов принт, Маги позира пред обектива на камерата като морска нимфа. \r\n\r\n Психотерапевтката грабва окото с дългите си и стройни крака и изглежда като 20-годишна красавица, макар да не е в първа младост. Ангелова определено заслужава похвали за фигурата си, тъй като, за разлика  от повечето светски персони, тя няма никакви корекции по себе си и красотата й е напълно естествена. \r\n\r\n Според слуховете Маги и мъжа й Елисавет Ърков вече не са заедно и тя искала да привлече внимание към себе си. Поддържали обаче много добри отношения заради детето си. Най-вероятно причината за по-фриволното поведение на Ангелова, която до този момент не си е пускала провокативни снимки, да е липсата на мъж в живота й. \r\n \n\t\t\t\t\t\t", "date": "2018.12.05", "title": "Маги на Слави остана без мъж и захвърли дрехите"}
{"url": "http://www.bnews.bg/article/253195-pateritsata_na_valeri_simeonov_zastava_nachelo_na_tristrankata", "text": "\n Вицепремиерът по икономическата и демографската политика Марияна Николова, която преди две седмици зае поста на Валери Симеонов, ще ръководи работата на Националния съвет за тристранно сътрудничество. \r\nРешението беше гласувано на днешното правителствено заседание. \r\n\r\n Според устройствения правилник на Тристранния съвет, негов председател е заместник министър-председател. \r\n\r\n Съветът има консултативна функция и по време на заседанията му се обсъждат на национално ниво трудовите и осигурителните отношения, както и въпроси, свързани с жизненото равнище. \r\n \n\t\t\t\t\t\t", "date": "2018.12.05", "title": "Патерицата на Валери Симеонов застава начело на Тристранката"}
{"url": "http://www.bnews.bg/article/253173-uzhasyavashta_gledka_otkriha_martav_mazh_da_visi_na_ogradata_na_doma_si", "text": "\n Мъртъв мъж, увиснал на оградата на дома си, е бил открит вчера във врачанското село Оходен. Toва предаде BulNews. \r\n\r\n Тялото на 59-годишния Младен Младенов е било открито от негов съселянин към 12.10 часа. Кметът на Оходен Тодор Тодоров разказа, че е изпратил негов подчинен да го търси, тъй като във вторник не отишъл на работа в кметството. Вместо това обаче мъжът се натъкнал на увисналото на оградата голо тяло на Младен.  Оказало се, че вечерта в понеделник починалият и негов колега се почерпили стабилно. \r\n\r\n Младен тръгнал да се прибира, но не успял да отключи портата на къщата си и решил да прескочи. Вместо това се закачил на шип на оградата, който го разпорил от кръста надолу и мъжът увиснал на мрежата. Вероятно е починал от кръвозагуба.  \r\n\r\n Когато бил открит на другия ден, на мястото веднага е извикана полиция. При извършения оглед служителите на реда на са открили видими следи от насилие, съобщават от МВР. Днес предстои да бъде извършена аутопсия на трупа.  Младен е живеел сам, след като родителите му са починали преди години. Сестра му от Варна е пристигнала в Оходен, за да организира погребението, което ще бъде утре. \r\n  \r\n \n\t\t\t\t\t\t", "date": "2018.12.05", "title": "УЖАСЯВАЩА ГЛЕДКА! Откриха мъртъв мъж да виси на оградата на дома си! "}
{"url": "http://www.bnews.bg/article/253174-shefat_na_kevr_s_poredna_vazhna_novina_za_tsenata_na_toka", "text": "\n До 20 декември работна група към Комисията за енергийно и водно регулиране (КЕВР) ще проучва цените на енергийната борса. Това каза председателят на КЕВР доц. Иван Иванов пред журналисти във връзка с изпратеното от АИКБ писмо до премиера заради по техните думи 350% увеличение на тока за индустрията, предаде „Фокус“. „КЕВР няма пряко отношение към функционирането на Българската независима енергийна борса. Нормално на борсата цените се определят от търсенето и предлагането - принцип, който е общовалиден за всяка една енергийна борса в Европа и света“, заяви той. \r\n\r\n По думите му отговорностите на Комисията са свързани с това да проучва дали няма обосновано предположение за нарушение във функционирането на борсата и злоупотреби. „По този повод още преди 2 месеца беше създадена работна група, която извършва предварително проучване. Срокът е 20 декември, но искам да отбележа, че продължава кореспонденцията между Комисията и ръководството на борсата и ние изискваме допълнителни сведения и информация, която трябва да даде пълната картина на борсата, функционирането, включително и в дните, в които има такива резки изменения в цените на ел. енергия“, заяви доц. Иванов. \r\n\r\n Той добави, че след като се запознае с изготвения анализ и доклад КЕВР ще приеме решение дали да продължи с разследване или да продължи процедурата. „Предполагам, че това ще стане ясно през януари“, уточни председателят на енергийния регулатор. \r\n  \r\n \n\t\t\t\t\t\t", "date": "2018.12.05", "title": "Шефът на КЕВР с поредна важна новина за цената на тока "}
{"url": "http://www.bnews.bg/article/253186-chernata_zlatka_e_smazana_tozi_pat_ne_e_zaradi_mazh", "text": "\n Черната Златка направо не издържа. Плеймейтката е смазана, а причината не е, че забърса женен мъж, с когото ту се събира, ту се разделя, а преумора от майчинството. Да, майчинството не е леко, пише „България днес”. \r\n„Преди време ви споделих за моите проблеми с умората и безпокойството, които забелязах, че се проявяват и при Миро. \r\nСамо че при него беше по-скоро трудна концентрация и задържане на вниманието. Прочетох, че в тези случаи помага най-много комбинация от омега — 3 с витамини А и Е. Ефектът се усети още първите дни”, радва се Златка. \r\n  \r\n \n\t\t\t\t\t\t", "date": "2018.12.05", "title": "Черната Златка е смазана, този път не е заради мъж "}
{"url": "http://www.bnews.bg/article/253199-tragva_onlayn_platforma_za_sotsialno_znachimi_zabolyavaniya", "text": "\n \r\nПървата онлайн платформа за социалнозначими заболявания заработи в България. Тя носи името \"Портал на пациента\" и предлага коректна и достъпна информация за най-разпространените заболявания у нас.  \r\n\"Новата интернет платформа предоставя полезна за пациентите информация за различни заболявания и състояния в областите кардиология, диабет, щитовидна жлеза, онкология, неврология и ревматология. Материалите са подготвени от специалисти на достъпен и разбираем за пациентите език, подчерта авторът на идеята Владимир Томов от фондация \"В помощ на здравето\": \r\n\"Порталът дава възможност да не се лутаме в информационните потоци, а да получим точно това, което ни е нужно за конкретните състояния, в повечето случаи хронични заболявания\", предаде БНР. \r\nПорталът предлага информация и полезни съвети и за близките на болни хора, които се грижат за тях. Той е отворена система и ще продължи да се обновява и допълва. \r\n  \r\n \n\t\t\t\t\t\t", "date": "2018.12.05", "title": "Тръгва онлайн платформа за социално значими заболявания"}
{"url": "http://www.bnews.bg/article/253167-glen_klouz_s_nagrada_za_tsyalostna_kariera", "text": "\n Преди гала церемонията Глен Клоуз каза, че е била \"много развълнувана\", докато е пишела речта си и си е спомняла за всички невероятни хора, с които е работила през 50-годишната си кариера. \r\n\r\n Актрисата заяви, че когато иска да каже нещо за силата на жените, оставя ролите й да говорят вместо нея. Като си спомня филмите си, тя чувства, че е съвсем естествено да я наричат пример за подражание на младите жени. \r\n\r\n \"Независимо от звездните си изпълнения в \"Голямото замръзване\" и \"Фатално привличане\" до по-съвременни изпълнения в \"Албърт Нобс\" и \"Съпругата\", тя винаги привлича вниманието с таланта си и емоционалната сила на играта си\", пише на сайта на музея. \r\n\r\n Глен Клоуз има шест номинации за наградата \"Оскар\". Тя е печелила три награди \"Еми\" и две \"Златен глобус\". \r\n\r\n В тазгодишния награден сезон Глен Клоуз се представя със силното си изпълнение във филма \"Съпругата\". Тя вече спечели отличието за най-добра актриса за нея на Холивудските филмови награди. \r\n \n\t\t\t\t\t\t", "date": "2018.12.05", "title": " Глен Клоуз с награда за цялостна кариера"}
{"url": "http://www.bnews.bg/article/253191-kakvo_reshi_pravitelstvoto_za_tol_taksata", "text": "\n При предварително плащане на тол такса ще се издава маршрутна карта, която позволява на тежкотоварното превозно средство да премине еднократно разстояние в обхвата на платената пътна мрежа от начална до крайна точка, с предварително посочени междинни точки, които не могат да бъдат повече от четири. \r\n\r\n Това е предвидено в приетата от правителството днес Наредба за условията, реда и правилата за изграждане и функциониране на смесена система за таксуване на различните категории пътни превозни средства на база време и на база изминато разстояние. \r\n\r\n От 1 януари електронни стикери сменят хартиените винетки, но цените няма да бъдат променяни. \r\n\r\n За леките автомобили се въвежда и уикенд винетка, която ще важи от 12 часа в петък до 23.59 часа в неделя на същата седмица. До 16 август догодина винетка ще трябва да имат и водачите на тежкотоварни автомобили, а след тази дата те ще плащат тол такса. \r\n\r\n Маршрутна карта могат да използват водачите на автомобили с тегло над 3,5 т, които не разполагат с бордово устройство или такова за спътниково позициониране, с което да се проследи изминатото разстояние, и не са сключили договори с доставчик на услуга за електронно събиране на такси за изминато разстояние или с доставчик на декларирани данни. \r\n\r\n Маршрутна карта може да бъде купена не по-рано от 7 календарни дни преди датата на пътуването, като е валидна за срок от 24 часа от декларираната начална дата и час на пътуването. Тя ще може да се купи по електронен път, чрез картово разплащане на терминали за самотаксуване или в пунктовете за продажба. \r\n\r\n Размерът на тол таксата ще се определя въз основа на заявените начални, междинни и крайни точки на пътуване. Така ще се позволява и преминаването по платените републикански пътища при временна невъзможност да се ползва вече монтирано бордово устройство, пише Клуб Z. \r\n\r\n Системата ще изчислява автоматично дължимата такса за изминат участък, която ще се плаща предварително, според данните за превозното средство, маршрута и планираната дата на пътуване. Тол таксата за автомобили с тегло над 3,5 т ще се начислява в зависимост от действително изминатото разстояние, което ще се определя с точност до 100 метра. \r\n\r\n В случай че е установено, че дадено пътно превозно средство се е намирало последователно в две отделни точки на платената пътна мрежа, се приема, че е изминало разстоянието между тях, преминавайки по найкраткия маршрут. Нивата на тол таксите ще се променят според екологичните категории на моторните превозни средства. Предвижда се възможност при промяна на регистрационния номер на лек автомобил тя да бъде заявена в централното или в областните управления на Агенция \"Пътна инфраструктура\", или по електронен път до три работни дни. \r\n\r\n Отговорността при неправилно декларирани данни относно регистрационния номер на пътното превозно средство, категорията му или периода на валидност на винетната такса, е съответно на собственика или ползвателя, като в случай на неправилно декларирани данни, се счита че за пътното превозно средство не е заплатена дължимата винетна такса. \r\n\r\n Наредбата определя правомощията на Агенция \"Пътна инфраструктура\" като лице, събиращо пътните такси, изискванията за регистрация към доставчиците на Европейска услуга за електронно събиране на такса за изминато разстояние, както и тези за регистрация към националните доставчици на услуги за електронно събиране на тол такси и доставчиците на декларирани данни. \r\n \n\t\t\t\t\t\t", "date": "2018.12.05", "title": "Какво реши правителството за тол таксата?"}
{"url": "http://www.bnews.bg/article/253201-koy_naznachava_sadii_kato_chinkov_i_yordanov", "text": "\n Напрежението преди дербито на върха между ЦСКА и „Лудогорец“ сериозно ескалира. Мачът на стадион „Българска армия“ е в четвъртък от 17 часа, а преди него шампионите имат преднина от 6 точки. \r\n\r\n Обосновано феновете на ЦСКА си задават въпроса как съдията Николай Йорданов пак се вреди да свири мач на „червените”, след като от години се знае, че дори да играят сами на терена, армейците пак може да загубят, ако арбитър е Йорданов. \r\n\r\n Йорданов в кариерата си има няколко скандала, свързани с пълен отстрел на ЦСКА, като незабравим остава мачът ЦСКА-Сливен (1:3), когато присъди две дузпи за Сливен (една пропусната) и изгони още в началото Машадо. \r\n\r\n В понеделник, когато Съдийската комисия при БФС обяви нарядите за предстоящия междинен кръг в Първа лига, Голямото дерби между ЦСКА и „Лудогорец” беше поверено... отново на Николай Йорданов. Той ръководи и първия двубой между двата тима в Разград, който бе спечелен от \"Лудогорец\" с 1:0. \r\n\r\n Всъщност, за отбелязване е, че отборът на Кирил Домусчиев няма загуба, когато за правилата на играта следи именно Йорданов. \r\n\r\n Дебрито с „Лудогорец” е само няколко дни след като „червените” бяха сериозно порязани от друг недолюбван съдия - Волен Чинков, при мача със „Славия” от 2 декември, когато в 53-ата минута Жерфесон центрира отляво в наказателното поле към Кристиян Малинов. Стефан Велковски опита да изчисти, като се получи съприкосновение между двамата футболисти, а играчът на „червените“ се строполи в пеналта.  \r\n\r\n От щаба на „армейците“ протестираха бурно в тази ситуация за дузпа, но съдията Волен Чинков отново остана безмълвен, давайки знак играта да продължи.  \r\n\r\n Съдийските безобразия на Волен Чинков и Николай Йорданов явно преляха чашата на търпение у Гриша Ганчев. Преди дни лидерът на сектор \"Г\" Иван Велчев – Кюстендилеца намекна във Фейсбук, че спонсора на ЦСКА обмисля да се оттегли. \r\n\r\n Ето какво написа Кюстендилеца (без редакторска намеса): \r\n\r\n \"Търпението на Сектор Г е на изчерпване! Такива гаври и мафия във футбола дори през 90-те нямаше. Днес съдията ни поряза, с което ни каза \"Къде сте тръгнали, първенството е решено, шампионът е ясен, съдиите са хванати, комисиите - също!\" \r\n\r\n При домуса пари за корупция не се жалят. Изправени сме пред невиждан футболен геноцид, целта на който е да ни обезвери и пречупи. Дали ще позволим, зависи само и единствено от нас! \r\n\r\n Преди малко говорих и с Гриша Ганчев. И той като нас е изнервен, смазан от резултата, от съдията и от всичката помия в така наречения Български футбол. \r\n\r\n БУКВАЛНО ви казвам неговите думи: \"Гаврят се с нас! Аз съм безсилен, по-добре след нова година да дойде някой влиятелен човек, който да може да се пребори с мафията във футбола\". \r\n\r\n Оттук нататък е ясно едно – на път са да ни пречупят, и то тихомълком. Собственикът се разочарова, дава пари на вятъра, за да дойде волен чинков или поредният нещастник, облечен в черно и да ни пореже и да се изгаври с нас. \r\n\r\n Публиката ни е обезверена, ходим по 1000 човека, пълна апатия ни е обвзела. Необяснимо, но факт. Всичко това се случва при положение, че бяха дадени колосалните 8 милиона за активите на ЦСКА. Също така, при добро стечение на нещата, скоро ще започне и така мечтания от нас строеж на новият ни стадион. \r\n\r\n Не знам какво се случва, но имам чувството, че враговете ни не са много далеч от победата. Спечелихме безброй битки и накрая, когато трябва да тържествуваме, нещо се случва. \r\n\r\n Цялата А група е примирена със статуквото. Единствените, които се опитваме да се борим, сме ние. Незнам докога ще ни издържат нервите, но в името на ЦСКА нямаме право да губим тази битка\". \r\n\r\n Към поста на Кюстендилеца добавяме само фактите от статистиката: досега Йорданов е свирил 30 мача на „орлите“ на Домусчиев, в които те не са допуснали нито една загуба. В тези мачове съдията е свирил и 6 дузпи за „Лудогорец“. \r\n\r\n Утре правилото „по-достойният ще победи”, едва ли ще е в сила, пише nbox.bg. \r\n \n\t\t\t\t\t\t", "date": "2018.12.05", "title": "Кой назначава съдии като Чинков и Йорданов?"}
{"url": "http://www.bnews.bg/article/253179-maya_ilieva_prodade_vai_holding_na_vdovitsata_na_maymunyaka_sladka_razmyana_na_60_bona_sreshtu_1_6_mln", "text": "\n Последен пирон в ковчега на ВИС-2 заби вдовицата на Георги Илиев – Главня Мая Илиева, узна HotArena. \r\n\r\n След серия разпродажби на имоти и закриване на фирми Илиева се отърва и от последното парче на страховитата в миналото групировка, която тя наследи след убийството на съпруга си, като продаде прочутата марка „ВАИ холдинг“. Фирмата до последно беше свързвана с борческата групировка, писа „България Днес“. \r\n\r\n Купувач на холдинга е вдовицата на друг висаджийски бос Димитър Димитров – Маймуняка. Подобно на Мая Илиева след смъртта на Димитров богатството му, натрупано като зам. шеф на групировката и водач на силовите бригади, е наследено от официалната му приятелка Надя Иванова. Чаровната дама вече 16 години управлява успешно и развива легалния бизнес на Маймуняка, за да се стигне и до придобиването на „ВАИ холдинг“. Тя е собственик на плажове в Созопол, Поморие и Слънчев бряг, единият от които е Какао бийч. \r\n\r\n Емблематичното дружество „ВАИ холдинг“ е пряк наследник на скандалната застрахователна компания ВИС-2. Чрез холдинга през годините бяха инвестирани милионите, изкарани от рекет, силово застраховане и трафик на дрога от Васил и Георги Илиеви, спомнят си криминалистите. След убийствата на двамата братя едноличен собственик на висаджийската структура стана Мая. \r\n\r\n Вдовицата на Илиев продължи да върти многомилионния бизнес на групировката. Без много шум, с помощта на доверени помощници, управлява десетките фирми от елитния си фризьорски салон в центъра на София. \r\n\r\n Говори се, че Мая и новият й приятел смятат да се заселят в Париж и затова е започнала да разпределя богатството. Част от него е отишло при сестрата на Илиеви – Мариана и дъщерята на Васил – Ивона. Закрива и част от фирмите, сред които е и „ВАИ Холдинг“. Вместо него регистрира ново дружество със същото име, което от своя страна е собственик на три дъщерни фирми – „ВаиДО 17“, „ВаиСМ“ и „ВНЛ 17“. На 28 септември тази година продава новосъздадения холдинг срещу едва 10 000 лева на Надя Иванова. В замяна на дребната сума тя придобива дружество с активи за стотици хиляди левове и солиден бизнес с ресторанти и счетоводни услуги. \r\n\r\n За Надя остава и „ВНЛ 17“ срещу 50 000 лева тя става собственик на дружество с бизнес и пари по сметките, оценявани на над 1,2 милиона лева - става ясно от финансовия отчет. Другите две дъщерни фирми Мая си ги запазва. Запазва за себе си и фирма „Съни Сенд“, чрез която тя е собственик на три хотела в курорта Златни пясъци.   \r\n \n\t\t\t\t\t\t", "date": "2018.12.05", "title": "\r\nМая Илиева продаде „ВАИ холдинг“ на вдовицата на Маймуняка! Сладка размяна на 60 бона срещу 1,6 млн.\r\n"}
{"url": "http://www.bnews.bg/article/253138-dzhena_se_provali_s_opitite_si_da_se_pravi_na_geri_nikol", "text": "\n Явно и Джена го е закъсала за участия, след като и тя реши да смени стила. Последната й песен „Яко ми е“ претърпя пълен крах и не бе приета от нейните слушатели. Мнозина са на мнение, че чалга дивата се опитва да се влее в модерното в момента течение, но не й отива, писа „Шоу“. \r\n\r\n „Прави се на Гери-Никол, което е смешно. Нито пък е Галена, която е царицата на провокациите и й отива всичко да пее. При Джена е порнография голяма“, пишат възмутени фенове. \r\n\r\n Нейните верни почитатели се надяват Джена да се осъзнае на време и да разбере грешката си от този експеримент в скоро време и да ги изненада с някоя от нейните си разтърсващи песни. \r\n \n\t\t\t\t\t\t", "date": "2018.12.05", "title": "Джена се провали с опитите си да се прави на Гери-Никол"}
{"url": "http://www.bnews.bg/article/253165-mareshki_otkri_toplata_voda_prez_2018_a_karakachanov_e_pateritsa_na_bsp_i_dps", "text": "\n Каракачанов е патерица на БСП и ДПС. Това категорично заяви лидерът на “Воля” Красимир Каракачанов.  \r\n\r\n “Вчера един от неговите депутати Емил Димитров - Ревизоро, който е шеф на Комисията за наблюдение на приходните агенции и борба със сивата икономика и контрабандата, заяви, че в България има двама крупни контрабандисти, направили бурен възход на дейността си, но това не можело да стане без тези, които ги наблюдават. Затова питаме прокурорите: има ли подаден сигнал от Димитров, откога той знае за тези неща и кога е подал сигнала, както и защо го е страх да каже имената на въпросните контрабандисти”, каза Марешки  в ефира на „Здравей, България”. \r\n\r\n И за пореден път заяви, че съпартийците му ще продължават да настояват за оставката на вицепремиера „за цялостно творчество”. \r\n\r\n   \r\n \n\t\t\t\t\t\t", "date": "2018.12.05", "title": "Марешки откри топлата вода през 2018-а: Каракачанов е патерица на БСП и ДПС "}
{"url": "http://www.bnews.bg/article/253166-borisov_za_udara_na_gdbop_sreshtu_mafiyata_za_parvi_pat_vizhdam_tolkova_orazhiya_i_to_za_komandosi_na_edno_myasto", "text": "\n Огромно количество оръжие беше иззето при специализирана полицейска операция. Това стана ясно по време на брифинг в сградата на ГДБОП по повод поредната успешна съвместна операция на службата и Специализираната прокуратура срещу организираната престъпност. Открити са картечници, автомати, пистолети и части и патрони. Има и задържани лица. Някои от автоматите са открити в столичния квартал \"Редута\". \r\n\r\n При операцията са открити и наркотици. Премиерът Бойко Борисов коментира, че това е голям удар срещу организираната престъпност. От думите му стана ясно, че са иззети 82 автомата. \"Не съм виждал друг път такова количество оръжие. Става въпрос за 82 автомата. Такива имаме в специалните части и баретите. А заглушителите са правени само за нашите барети\", разкри премиерът. \"Една част от откритите от ГДБОП и Специализираната прокуратура оръжия сме си я платили като контролирана доставка. Това каза още министър-председателят. „Толкова много оръжия хванахме, колкото специалните бригади нямат. И като качество - такива заглушители специално правени като за специалните части и баретите. От онзи ден арестувани. Една рота автомати, пистолети, гранатомети – бяха изброили 40 хил. патрона. Една част сме си я платили като контролирана доставка“, заяви Борисов. \r\n\r\n В брифинга участват заместник главния прокурор Иван Гешев, директорът на ГДБОП главен комисар Ивайло Спиридонов и прокурор Евгения Станкова. \r\n\r\n \r\n  \r\n \n\t\t\t\t\t\t", "date": "2018.12.05", "title": "Борисов за удара на ГДБОП срещу мафията: За първи път виждам толкова оръжия и то за командоси, на едно място"}
{"url": "http://www.bnews.bg/article/253163-zakopchaha_mma_boetsa_delyan_topalski_za_svodnichestvo", "text": "\n Един от най-известните ММА бойци у нас и участник във ВИП Брадър е обвинен като член на сводническа банда, пише „България Днес“. \r\nБелезниците заключили здравите му ръце на 23 ноември, но до днес и прокуратурата и съдът мълчат по случая. По данни на прокуратурата бандата е развивала дейност в бар, разположен на 19-ия етаж на столичен хотел, който бе затворен наскоро. Освен да се че3кнат пред посетителите, момичетата предлагали и сексуслуги. След сеансите отчитали парите на барманките, а те от своя страна ги давали на Топалски. ММА боецът ходел два пъти месечно в бардака, за да прибира оборота, Той е и управител на фирмата наела помещението под наем. \r\nПрокуратурата се позовава на свидетелски показания на някои от труженичките. По случая са използвани и СРС-та, но те още не са свалени на хартия и не фигурират в делото. Четири от момичетата са разпознали Топалски при следствените действия. До момента са разпитани 18 свидетели, 7 от тях пред съдия. Самият Топалски отрича да е замесен в подобно престъпление и смята, че ако делото се гледа в съда ще бъде обявен за невинен.     \r\n \n\t\t\t\t\t\t", "date": "2018.12.05", "title": "Закопчаха ММА боеца Делян Топалски за сводничество "}
{"url": "http://www.bnews.bg/article/253168-parlamentat_prie_okonchatelni_promeni_v_zakona_za_horata_s_uvrezhdaniya", "text": "\n Парламентът прие окончателни промени в Закона за хората с увреждания, като според текстовете те ще имат право на индивидуална оценка на потребностите, която е комплексна. Оценката ще изследва функционалните затруднения на човека с увреждане, свързани със здравословното му състояние и наличието на бариери при изпълнение на ежедневните и други дейности.  \r\n\r\n Парламентът реши индивидуалната оценка да се изготвя по настоящ адрес от специализиран отдел в дирекциите „Социално подпомагане“. Оценката ще се изготвя по искане на човека с увреждане или упълномощено от него лице - родителя (осиновителя), настойника или попечителя, член на семейството, при когото е настанено дете с увреждан или ръководител на специализирана институция, в която е настанено детето, както и директора на Дирекция „Социално подпомагане“. \r\n\r\n Хората с увреждания ще подават заявление-декларация, формуляр за самооценка за затрудненията им в домашни условия и извън тях, медицински документи или експертно решение на ТЕЛК или НЕЛК. \r\n\r\n Документите ще могат да се подават лично в дирекциите „Социално подпомагане“ или по електронен път. \r\n \n\t\t\t\t\t\t", "date": "2018.12.05", "title": "Парламентът прие окончателни промени в Закона за хората с увреждания"}
{"url": "http://www.bnews.bg/article/253183-obirdzhiite_na_bankomata_v_separeva_banya_se_sporazumyaha_s_prokuraturata", "text": "\n Вчера, 04.12.2018 г., съдът е одобрил споразумение, сключено между Районна прокуратура – Дупница и защитата на четиримата подсъдими, извършили в съучастие кражба на парични средства от банкомат в гр. Сапарева баня. \r\n\r\n Около 03:20 ч. на 09.11.2017 г., Т.Б., К.М. и К.Й., при предварителен сговор, отнели касета с пари в размер на 8 700 лева. Мъжете направили и опит да се отнемат други касети, съдържащи 17 400 лева, но той останал недовършен, поради намеса на полицейски служители от РУ на МВР гр. Дупница. \r\n\r\n Четвъртият подсъдим - Г.О., участвал в престъпното деяние като помагач. Управлявайки лек автомобил „Фолксваген“, той осигурявал безпрепятствено придвижване на друга кола, с която било извършено престъплението. \r\n\r\n Кражбата била реализирана чрез взривяване на вратата на АТМ устройство на банка ДСК. В резултат, освен банкомата били унищожени и други чужди движими вещи – фасадна витрина с врата, окачен таван, тапети, осветителни тела. Общата стойност на щетата възлиза на 21 280.58 лева. \r\n\r\n За извършване на престъплението било използвано чуждо моторно превозно средство – лек автомобил „БМВ Х5“, което по-рано било противозаконно отнето в кв. „Овча Купел“ в гр. София от собственика му. Крадците сложили на колата регистрационна табела, издадена за друго превозно средство. Подсъдимите причинили на чуждия автомобил повреди на стойност 2 900 лева - на предна броня, предно окачване, заден мост, лява гума и джанта. \r\n\r\n Четиримата подсъдими са се признали за виновни за извършените от тях престъпления. На всеки от тях е определено наказание от по шест месеца „Лишаване от свобода“ при първоначален „общ“ режим на изтърпяване. Имуществените вреди от престъплението са възстановени. \r\n\r\n   \r\n \n\t\t\t\t\t\t", "date": "2018.12.05", "title": "Обирджиите на банкомата в Сепарева баня се споразумяха с прокуратурата"}
{"url": "http://www.bnews.bg/article/253176-mvr_na_krak_9_godishen_ot_irak_izbyaga_ot_dom", "text": "\n Полицията в Нова Загора издирва 9-годишния Ибрахим Халаф Али, гражданин на Ирак. \r\nНа 3 декември, около 18 часа, момчето е напуснало Комплекса за социални услуги за деца и семейства \"Детство за всички\" в село Асеновец. 9-годишното дете е било настанено там на 26 ноември. \r\nДетето е с нормално телосложение, кафяви очи и черна коса. \r\nВсички, които имат информация за момчето, могат да сигнализират на тел. 112 или в най-близкото районно управление на МВР. \r\n  \r\n \n\t\t\t\t\t\t", "date": "2018.12.05", "title": "МВР НА КРАК! 9-годишен от Ирак избяга от Дом\r\n\r\n"}
{"url": "http://www.bnews.bg/article/253175-parlamentat_vavede_rabotni_kvoti_za_naemane_na_hora_s_uvrezhdaniya", "text": "\n Парламентът прие окончателни промени в Закона за хората с увреждания, с които се въвежда работна квота за назначаване на работници и служители с трайни увреждания. Работодатели с 50 до 99 работници трябва да назначат едно лице с увреждане. \r\n\r\n Работодатели със 100 и над 100 работници - две лица на сто от състава. Работодателите са освободени от това си задължение, ако има специфични фактори, които възпрепятстват наемането на хора с увреждания, ако няма хора с увреждания, насочени от Бюрата по труда. Ако работодателят прилага алтернативни мерки за заетост на лица с увреждания, също ще бъде освободен от квота. Работодатели, които не изпълнят работните квоти, всеки месец дължат компенсационна вноска в размер на 30% от минималната работна заплата за всяко незаето работно място за човек с увреждане. \r\n\r\n Работодателите трябва да назначат лицата с увреждания в 3-месечен срок, след като са били уведомени за задължението си по закона. Предложението на НФСБ квотите да отпаднат беше отхвърлено. \r\n \n\t\t\t\t\t\t", "date": "2018.12.05", "title": "Парламентът въведе работни квоти за наемане на хора с увреждания\r\n"}
{"url": "http://www.bnews.bg/article/253169-gushterovitsa_razkri_nay_golemiya_si_strah", "text": "\n Светлана Гущерова също живее със своите страхове. Плеймейтката Светлана Гущерова много внимава да не напълнее по време на бременността. Суетната дама приема само здравословни храни и не близва сладко. Тя напълно е забравила за шоколада и захарните изделия и изтръпва само от мисълта, че може да заприлича на бъчва. \r\n\r\n Съпругът на бизнесмена Християн Гущеров все по-често се завъртва в кухнята и сама изготвя ежедневното си меню, пише „Уикенд“. Тя се опитва да блесне пред мъжа си с кулинарни умения и го глези с вкусни специалитети. \r\n \n\t\t\t\t\t\t", "date": "2018.12.05", "title": "Гущеровица разкри най-големия си страх"}
{"url": "http://www.bnews.bg/article/253172-prevozvachi_nyama_ikonomicheska_logika_v_prietiya_paket_makron", "text": "\n \"Това, което се случи в Брюксел през изминалата вечер, не удовлетворява българската страна, но има и успехи. Най-сериозният успех, който можем да отчетем е, че няма да се прибира превозното средство на всеки 4 седмици\".  \r\n\r\n Това заяви пред bTV председателят на Съюза на превозвачите в България Йордан Арабаджиев. \r\n\r\n Припомняме, на 4 декември ЕС прие споразумението за международните пътни превози. То бе отчетено като постигнат компромис за реформата в международните пътни превози. До неговото приемане се стигна след 14-часови преговори в Брюксел. \r\n\r\n \"Икономическа логика няма никаква. Търсят се някакви социални мотиви за това решение, но всъщност няма нищо социално в това един шофьор да пътува хиляди километри да се върне в България, да почива тук 45 часа, след което отново да се върне в Западна Европа\", заяви Мадлен Кавръкова, която е правен съветник към Съюза на превозвачите в България. \r\n\r\n Общата позиция на транспортните министри в Брюксел предвижда водачите на камиони да нямат право да спят в шофьорските кабини на територията на целия Европейски съюз. \r\n\r\n Те ще трябва да правят и почивка минимум от пет дни между три серии превози в друга държава за седмица. И въпреки че облекчението на регламента за 4-те седмици се счита за успех за България, той все пак е предпоставка за разходи. \r\n\r\n С тези правила българските шофьори трябва да оставят камионите си на платен паркинг и да пътуват от Централна Европа към България. Това е разход не само на време, но и на пари, категорични са от бранша. \r\n\r\n Йордан Арабаджиев обясни, че ако един превозвач има пет камиона и превозва стоки в ЕС, на всеки 4 седмици водачите му трябва да се прибират в България. Технически той ще трябва да организира първо камионът да бъде близо до летище и по възможност да е празен. Това не винаги е възможно. \r\n\r\n За паркинг на камиона трябва да се дават по 50-100 евро на ден. Шофьорът трябва да се придвижи от паркинга до летище, а после да пристигне до София. \r\n\r\n \"Ако е от Варна, от София трябва да стигне до Варна и чак тогава да започне да почива 45 часа. 4-5 дни този камион ще бъде извън пазара и ние точно в това виждаме дискриминацията\", заяви Йордан Арабаджиев. \r\n\r\n Българските превозвачи не са желани в Западна Европа, тъй като са конкурентноспособни, работят добре, на добри цени и имат нов автопарк. \r\n\r\n Това съобщи евродепутатът от БСП Петър Курумбашев по време на брифинг \r\n\r\n Пред телевизия България он ер Николай Рашков от УС на Съюза на международните превозвачи коментира, че текстовете, които в момента са заложени като промени, до голяма степен не са изчистени. Това внася голяма доза съмнение какво точно ще стане и как ще стане. От приетите вчера промени в ЕС у нас ще пострадат около 120 000 души, каза Рашков. \r\n\r\n Единствената промяна в споразумението е отпадането на задължителното връщане на камионите в страната, в която е регистрирана фирмата. Против мерките сега останаха само България и Литва. Рашков коментира, че днешният международен шофьор е гражданин на ЕС и може да почива, където пожелае и няма как превозвачите да бъдат ограничавани къде трябва да отидат. \r\n\r\n [Превозвачите протестират в общ фронт в Брюксел] \r\n\r\n Превозвачите протестират в общ фронт в Брюксел \r\n\r\n Призовават за бойкот на евроизборите \r\n\r\n По думите му, транспортният работник не се задържа достатъчно дълго в дадена държава, за да може да бъде квалифициран и да бъде третиран като командирован работник. Текстовете ще бъдат внесени за гласуване в Еропейския парламент и там би трябвало да се разясни голяма част от нещата. Недоволни от договореното в Брюксел останаха и други страни в Европа, сред които Унгария, Полша, Литва, Латвия, Ирландия и Малта. \r\n\r\n  FACEBOOK \r\n TWITTER \r\n GOOGLE+ \r\n 2 2 \r\n\r\n шофьори, \r\n  \r\nпакет макрон, \r\n  \r\nпакет миграция \r\n\r\n НАЙ-ДОБРОТО ОТ МРЕЖАТА \r\n\r\n [До 5 години затвор заради прозрачна рокля на кино фестивала в Кайро] \r\n\r\n До 5 години затвор заради прозрачна рокля на кино фестивала в Кайро \r\n\r\n [Писмо до всички мъже, с които сме правили любов] \r\n\r\n Писмо до всички мъже, с които сме правили любов \r\n\r\n [Ще има ли пак истински мъже?] \r\n\r\n Ще има ли пак \"истински мъже\"? \r\n\r\n ЛЮБОПИТНО \r\n\r\n [Малкото селце, заради което Европа пътува свободно] \r\n\r\n Малкото селце, заради което Европа пътува свободно \r\n\r\n [Бъдещето на пътищата? Поглед към първия соларен път на Германия] \r\n\r\n Бъдещето на пътищата? Поглед към първия соларен път на Германия \r\n\r\n [Най-голямата заплаха за човечеството] \r\n\r\n Най-голямата заплаха за човечеството \r\n\r\n   \r\n\r\n ОЩЕ ПО ТЕМАТА \r\n\r\n [Курумбашев: Рано е да бием тъпана за победа относно пакета \"Мобилност\"] 05.06.2018 \r\n\r\n Курумбашев: Рано е да бием тъпана за победа относно пакета \"Мобилност\" \r\n\r\n [Макрон готов на компромис по пакета за мобилност] 17.05.2018 \r\n\r\n Макрон готов на компромис по пакета за мобилност \r\n\r\n [Борисов не мисли да е побеждавал Макрон] 04.06.2018 \r\n\r\n Борисов не мисли да е побеждавал Макрон \r\n\r\n [Джамбазки предупреди, че битката за превозвачите не е спечелена] 06.06.2018 \r\n\r\n Джамбазки предупреди, че битката за превозвачите не е спечелена \r\n\r\n [Българските евродепутати защитават исканията по пакета \"Мобилност\"] 14.06.2018 \r\n\r\n Българските евродепутати защитават исканията по пакета \"Мобилност\" \r\n\r\n [Новаков: Пакетът \"Макрон\" е за делтапланеристи, не за тираджии] 21.05.2018 \r\n\r\n Новаков: Пакетът \"Макрон\" е за делтапланеристи, не за тираджии \r\n\r\n [Курумбашев \"сваля шапка\" на Новаков за разгрома над Макрон] 08.06.2018 \r\n\r\n Курумбашев \"сваля шапка\" на Новаков за разгрома над Макрон \r\n\r\n [Правителството официално подкрепи българските превозвачи] 29.05.2018 \r\n\r\n Правителството официално подкрепи българските превозвачи \r\n\r\n [Пакетът \"Макрон\" капитулира, обяви Андрей Новаков] 04.06.2018 \r\n\r\n Пакетът \"Макрон\" капитулира, обяви Андрей Новаков \r\n\r\n 1 \r\n2 \r\n3 \r\n\r\n ОЩЕ ИСТОРИИ \r\n\r\n [Най-очакваните смартфони на 2019 г.] \r\n\r\n Най-очакваните смартфони на 2019 г. \r\n\r\n [Ще възкръснат ли мъртвите в Game of Thrones 8] \r\n\r\n Ще възкръснат ли мъртвите в Game of Thrones 8 \r\n\r\n [Това е новата Мис България] \r\n\r\n Това е новата Мис България \r\n\r\n КОМЕНТАРИ (3)СОРТИРАЙ \r\nКОМЕНТИРАЙ  \r\n\r\n [user avatar 2192] \r\n\r\n ce \r\n\r\n  на 05.12.2018 в 11:06:02#3 \r\n\r\n и мда превозвачите не са правил - има икономическа логика, ама за някой друг \r\n\r\n [user avatar 2192] \r\n\r\n ce \r\n\r\n  на 05.12.2018 в 10:48:10#2 \r\n\r\n истината е че на либералите не им отърва свободния пазар отърва само когато те обират келепира в такива случаи стандартно погазват свотите си правила и го замитат под изтривалката и продължават натам \r\n\r\n [user avatar 42622] \r\n\r\n _Ico \r\n\r\n  на 05.12.2018 в 10:47:59#1 \r\n\r\n Българските превозвачи какво се правят на неразбрали ... и че няма логика. Не са ли чели като малки приказката за вълка и агнето : Вълка като видял агнето да пие вода в реката, му казал - Ти що ми мътиш водата - ще те изям !!! Агнето: - Ама няма логика - как ще ти мътя водата, като аз съм по-надолу от теб и реката тече надолу. - А бе ... мътиш ми, не мътиш ми ... ще те изям. Отговорил вълка. \r\n\r\n БИЗНЕС \r\n\r\n [Новият автомат Калашников печели пазари с патрони по стандарт на НАТО] \r\n\r\n Новият автомат Калашников печели пазари с патрони по стандарт на НАТО \r\n\r\n [Голяма сделка за F-35 е напът да скара Великобритания и САЩ] \r\n\r\n Голяма сделка за F-35 е напът да скара Великобритания и САЩ \r\n\r\n [Митата на Тръмп наводниха Европа със стомана от цял свят] \r\n\r\n Митата на Тръмп наводниха Европа със стомана от цял свят \r\n\r\n ОЩЕ ОТ БОРСИ И ФИНАНСИ \r\n\r\n [Случи се най-лошото - обръщане на лихвената крива в САЩ !?] \r\n\r\n Случи се най-лошото - обръщане на лихвената крива в САЩ!? \r\n\r\n [Поставя ли се капан за бикове на пазарите в момента?] \r\n\r\n Поставя ли се капан за бикове на пазарите в момента? \r\n\r\n [SOFIX забави спада си през ноември] \r\n\r\n SOFIX забави спада си през ноември \r\n\r\n Начало / Икономика / Превозвачи: Няма икономическа логика в приетия пакет \"Макрон\" \r\n\r\n ИЗБРАНО \r\n\r\n [Chosen Article] \r\n\r\n Жълт код за поледици в 7 области \r\n\r\n Времето \r\nLIFESTYLE \r\n\r\n [Красимир Иванов пред ТОПСПОРТ: Не само Левски и ЦСКА са потърпевши от съдиите, назначенията са странни] \r\n\r\n Красимир Иванов пред ТОПСПОРТ: Не само Левски и ЦСКА са потърпевши от съдиите, назначенията са странни \r\n\r\n [Изпълнителният директор на БФС Борислав Попов пред ТОПСПОРТ за ЦСКА и писмото до УЕФА] \r\n\r\n Изпълнителният директор на БФС Борислав Попов пред ТОПСПОРТ за ЦСКА и писмото до УЕФА \r\n\r\n [Официално: ЦСКА обяви привличането на Люпко Петрович!] \r\n\r\n Официално: ЦСКА обяви привличането на Люпко Петрович! \r\n\r\n [Левски с последно предложение към трима титуляри] \r\n\r\n Левски с последно предложение към трима титуляри \r\n\r\n [Петрович вече е в България, присъедини се към лагера на ЦСКА] \r\n\r\n Петрович вече е в България, присъедини се към лагера на ЦСКА \r\n\r\n [Подоходното неравенство в САЩ се задълбочава] \r\n\r\n Подоходното неравенство в САЩ се задълбочава \r\n\r\n [Бензинът падна под 2 лева] \r\n\r\n Бензинът падна под 2 лева \r\n\r\n [Китай ще се запасява на едро с американски петрол в краткия период на примирие] \r\n\r\n Китай ще се запасява на едро с американски петрол в краткия период на примирие \r\n\r\n [Какво ще се случи на финансовите пазари след срещата Тръмп-Дзинпин?] \r\n\r\n Какво ще се случи на финансовите пазари след срещата Тръмп-Дзинпин? \r\n\r\n [Петролът отново поевтинява. Пазарът се съмнява в действията на ОПЕК+] \r\n\r\n Петролът отново поевтинява. Пазарът се съмнява в действията на ОПЕК+ \r\n\r\n [Да платиш 50 хиляди долара за среща с гаджето си] \r\n\r\n Да платиш 50 хиляди долара за среща с гаджето си \r\n\r\n [Да те съдят, защото си със секси рокля] \r\n\r\n Да те съдят, защото си със секси рокля \r\n\r\n [Volkswagen спира с двигателите с вътрешно горене] \r\n\r\n Volkswagen спира с двигателите с вътрешно горене \r\n\r\n [Уолт Дисни - от дете до компанията Disney] \r\n\r\n Уолт Дисни - от дете до компанията Disney \r\n\r\n [Революцията на Езра Милър] \r\n\r\n Революцията на Езра Милър \r\n\r\n [Красимир Иванов пред ТОПСПОРТ: Не само Левски и ЦСКА са потърпевши от съдиите, назначенията са странни] \r\n\r\n Красимир Иванов пред ТОПСПОРТ: Не само Левски и ЦСКА са потърпевши от съдиите, назначенията са странни \r\n\r\n [Изпълнителният директор на БФС Борислав Попов пред ТОПСПОРТ за ЦСКА и писмото до УЕФА] \r\n\r\n Изпълнителният директор на БФС Борислав Попов пред ТОПСПОРТ за ЦСКА и писмото до УЕФА \r\n\r\n [Официално: ЦСКА обяви привличането на Люпко Петрович!] \r\n\r\n Официално: ЦСКА обяви привличането на Люпко Петрович! \r\n\r\n [Левски с последно предложение към трима титуляри] \r\n\r\n Левски с последно предложение към трима титуляри \r\n\r\n [Петрович вече е в България, присъедини се към лагера на ЦСКА] \r\n\r\n Петрович вече е в България, присъедини се към лагера на ЦСКА \r\n\r\n [Подоходното неравенство в САЩ се задълбочава] \r\n\r\n Подоходното неравенство в САЩ се задълбочава \r\n\r\n [Бензинът падна под 2 лева] \r\n\r\n Бензинът падна под 2 лева \r\n\r\n [Китай ще се запасява на едро с американски петрол в краткия период на примирие] \r\n\r\n Китай ще се запасява на едро с американски петрол в краткия период на примирие \r\n\r\n [Какво ще се случи на финансовите пазари след срещата Тръмп-Дзинпин?] \r\n\r\n Какво ще се случи на финансовите пазари след срещата Тръмп-Дзинпин? \r\n\r\n [Петролът отново поевтинява. Пазарът се съмнява в действията на ОПЕК+] \r\n\r\n Петролът отново поевтинява. Пазарът се съмнява в действията на ОПЕК+ \r\n\r\n 1 \r\n2 \r\n3 \r\n\r\n ПОСЛЕДНИНАЙ-ЧЕТЕНИ \r\n \n\t\t\t\t\t\t", "date": "2018.12.05", "title": "Превозвачи: Няма икономическа логика в приетия пакет \"Макрон\"\r\n"}
{"url": "http://www.bnews.bg/article/253158-zhalt_kod_za_poleditsi_v_7_oblasti", "text": "\n Жълт код за поледици е издаден за седем области - Видин, Враца, Велико Търново, Монтана, Ловеч, Плевен и София област. Това съобщават от НИМХ. \r\n\r\n Днес ще бъде облачно със слаби валежи от дъжд, в планините от сняг. Главно в Дунавската равнина в сутрешните часове ще има условия за поледици. Ще духа умерен до силен север-северозападен вятър и с него мъглите в низините ще се разсеят. \r\n\r\n Преобладаващите максимални температури ще са между 3° и 8°. Вечерта, с понижението на температурите, дъждът в Североизточна България ще премине в сняг, но ще е в процес на спиране, а от запад ще започне разкъсване на облачността. \r\n\r\n В планините ще е предимно облачно, на места с превалявания от сняг. Ще духа силен вятър от запад-северозапад и с него ще нахлува студен въздух. Температурите ще се понижават и към 14 часа на височина 1200 метра ще е около 0°, на 2000 метра - около минус 4°. \r\n\r\n Над Черноморието ще е облачно на места с превалявания от дъжд или ръмежи. Ще се появи умерен до силен северен вятър.Максимални температури от 4-5° в северните, до 9-10° в южните райони. Температурата на морската вода е 9-10°. Вълнението на морето ще е 3 бала и вечерта ще се усили. \r\n \n\t\t\t\t\t\t", "date": "2018.12.05", "title": "Жълт код за поледици в 7 области"}
{"url": "http://www.bnews.bg/article/253157-sled_lyubimetsa_slavi_i_grisho_udari_danoto_nyamalo_da_igrae_po_chastni_turniri_v_balgariya", "text": "\n Първата ракета на България Григор Димитров по много неприятен начин обяви, че няма да играе на турнира по тенис в България - Sofia Open 2019. Гришо заяви, че не вижда защо има напрежение в това да не играе в \"един частен турнир\". \r\n\r\n \"За момента не изглежда много добре (б.р. - шансът да играе в София). Решили сме да играем Ротердам и Акапулко. Знам, че може да е разочарование, но не виждам защо трябва да има напрежение да играя в един частен турнир\", каза шокиращо Григор в Монте Карло пред bTV. \r\n\r\n А за разочарованието на феновете заяви следното: \"Разбирам го това нещо, те пак ще ме видят. Има неща, които искаме да направим в България. Това е частен турнир. Защо трябва да правим частен турнир? Защо трябва да правим частен турнир, ако може да направим нещо повече, да се даде шанс не само на АТР играчи, а на нашите си играчи, за българите, защо да нямаме повече Фючърси и Чалънджъри в България?\", продължи хасковлията. \r\n\r\n \"Защо да не даваме шанс на повечето играчи? Ако се помага, нека се помага по правилния начин\", завърши първата ракета на България.  \r\n \n\t\t\t\t\t\t", "date": "2018.12.05", "title": "След “любимеца” Слави и Гришо удари дъното. Нямало да играе по “частни турнири” в България"}
{"url": "http://www.bnews.bg/article/253159-ot_poslednite_minuti_prieha_ostavkata_na_ivaylo_moskovski", "text": "\n Без дебати приеха подадената оставка на депутата от ГЕРБ и бивш транспортен министър Ивайло Московски. \r\n\r\n Припомняме, той подаде оставка като депутат на 30 ноември. \r\n\r\n Московски се върна в парламента, след като освободи поста министър на транспорта заради катастрофата край Своге. \r\n\r\n Заедно с него отговорността поеха и се простиха с министерските постове Николай Нанков и Валентин Радев. Нанков все пак се върна в МРРБ като заместник-министър, а Радев вече е народен представител. \r\n\r\n Очаква се Ивайло Московски да стане вицепрезидент на Черноморската банка за търговия и развитие. Кандидатурата му за поста беше представена от финансовия министър Владислав Горанов в началото на октомври. \r\n\r\n Припомняме, оставката на Московски като транспортен министър беше искана още на 29 януари 2018 г. от БСП заради проблемите на БДЖ. \r\n\r\n След това дисидентът Николай Колев - Босия искаше оставката на Московски заради продажбата на шофьорски книжки. Босия прекрати 80-дневната си гладна стачка и си поръча първия чай с малко медец в деня, когато бившият транспортен министър подаде оставка. \r\n\r\n Междувременно на 2 февруари на Боровец при трагичен инцидент с моторна шейна загина 4-годишният син на Московски. \r\n \n\t\t\t\t\t\t", "date": "2018.12.05", "title": "ОТ ПОСЛЕДНИТЕ МИНУТИ! Приеха оставката на Ивайло Московски!  "}
{"url": "http://www.bnews.bg/article/253142-dzherard_batlar_priet_po_speshnost_v_bolnitsa_v_dominikana", "text": "\n Актьорът с шотландски корени Джерард Бътлър бе приет в частна болница в Доминиканската република. До хоспитализирането на екранния агент Майк Банинг се стигна, след като в продължение на няколко дни звездата изпитвал остра болка в коремната област. Лекарите бързо изключили възможността Бътлър да страда от апендицит, предава Daily Mail. Поставената му диагноза е дивертикулит, като по думите на медиците 49-годишният актьор ще бъде освободен за домашно лечение в следващите дни. Преди броени дни Бътлър бе в Хаити, за да подаде ръка на децата в нужда. Тогава той говори за връзката между глада, причинен от бедността, и липсата на образование, пише Монитор. Междувременно стана ясна и премиерната дата на Код: Ел Ей (Angel Has Fallen) - филмът, който върна Бътлър и тази година у нас. Третото заглавие от екшън поредицата за Майк Банинг ще се появи на бял свят на 23 август догодина. Сюжетът ще постави главния герой в светлината на прожекторите като основен обвиняем за убийството на президента. Този път той ще трябва да се изправи и срещу собствените си демони, за да докаже невинността си. Режисьор на проекта е Рик Роман Во, а с участие в него се разписват още Джейда Пинкет Смит, Морган Фрийман и др. \r\n \n\t\t\t\t\t\t", "date": "2018.12.05", "title": "Джерард Бътлър приет по спешност в болница в Доминикана "}
{"url": "http://www.bnews.bg/article/253162-izvanredno_otkriha_rekorden_broy_orazhiya_i_narkotitsi_v_garazh_v_stolichen_kvartal", "text": "\n Голямо количество оръжие е заловено при операция на ГДБОП. Подробности за резултатите от проведената операция ще оповестят заместникът на главния прокурор Иван Гешев, директорът на ГДБОП главен комисар Ивайло Спиридонов, и прокурорът от Специализирана прокуратура Евгения Станкова. \r\n\r\n Рекорден брой оръжия и боеприпаси са открити в гараж в столичния квартал „Редута”. Някои от автоматите са открити в село Габарево, Община Павел баня. При операцията са открити и наркотици. \r\n\r\n По непотвърдена информация в брифинга ще участват и премиерът Бойко Борисов и главният прокурор Сотир Цацаров.   Междувременно, в казанлъшкото село Хаджи Димово също се провеждат обиски и изземвания заради незаконно оръжие. Има задържани, съобщава bTV. По информация на медията двете акции са свързани, а вероятно спецоперацията се развива и на други места. \r\n  \r\n \n\t\t\t\t\t\t", "date": "2018.12.05", "title": "ИЗВЪНРЕДНО! Откриха рекорден брой оръжия и наркотици в гараж в столичен квартал  "}
{"url": "http://www.bnews.bg/article/253160-zverstvo_prebiha_balgarin_do_smart_v_ispaniya", "text": "\n 54-годишен българин бе убит вчера в метростанция Moncloa, съобщи вестникът на българите в Испания \"Нова Дума\". Според източници от полицията около 15.00 ч. жертвата Валентин С. се изчаквала по ескалатора, спорейки с друг мъж. След това двамата започнали да се бият, българинът получил няколко удара и паднал на земята, а предполагаемият извършител избягал. По-късно агентите от отдел \"Убийства\" и от \"Криминална полиция\" задържали румънски гражданин, заподозрян за смъртта на сънародника ни. \r\n\r\n Съобщението, че в метростанцията има мъж в безсъзнание, е подадено следобед. Спешният медицински екип пристигнал на място и започнал да оказва първа помощ на Валентин. При първоначалния преглед не изглеждало да е получил смъртоносен удар. Сърцето му обаче спряло и опитите за реанимация били безуспешни. Впоследствие е установено, че българинът е получил няколко удара по тялото си, които биха могли да провокират смъртта му. \r\n\r\n Докато преглеждала охранителните камери на метро Moncloa, полицията установила, че българинът е станал жертва на агресия, и веднага започнала разследване на случая, окачествен като убийство. Малко след това е арестуван и предполагаемият извършител. \r\n\r\n Свидетели са потвърдили пред следователите, че двамата мъже - българинът и румънецът, са били обитатели на общински приют. \r\n\r\n \r\n  \r\n \n\t\t\t\t\t\t", "date": "2018.12.05", "title": "ЗВЕРСТВО! Пребиха българин до смърт в Испания! "}
{"url": "http://www.bnews.bg/article/253161-boris_dzhonsan_iska_proval_na_sdelkata_za_brekzit_v_parlamenta", "text": "\n Бившият британски външен министър Борис Джонсън изрази надежда, че споразумението за напускане на Европейския съюз няма да бъде одобрено от парламента, съобщи \"Ройтерс\". \r\n\r\n Според бившия външен министър проектоспоразумението е национално подиграване с решението за напусне на ЕС. \r\n\r\n Имаме много други възможности. За да видим какво следва да направим, трябва да разберем какво ще се случи следващия вторник, ако, както се надявам, Камарата на общините отхвърли сделката \", каза Борис Джонсън. \r\n\r\n По-рано беше съобщено, че премиерът Тереза Мей призова парламентаристите да се откажат от търсенето на идеалния вариант за Брекзит. \r\n\r\n \"Не казвам, че тази сделка е съвършена. Това нямаше как да стане. Такова е естеството на преговорите\", каза премиерът. \r\n\r\n Лидерът на опозиционната Лейбъристка партия Джереми Корбин изрази надежда, че парламентът идната седмица ще отхвърли сделката, предложена от правителството. Правителството или трябва да постигне по-добра сделка, или да отстъпи управлението на някой друг, каза Корбин и нарече сделката на Мей за Брекзит \"скок в мрака\". \r\n\r\n   \r\n \n\t\t\t\t\t\t", "date": "2018.12.05", "title": "Борис Джонсън иска провал на сделката за Брекзит в парламента"}
{"url": "http://www.bnews.bg/article/253140-tramp_i_melaniya_otdadoha_pochit_na_pokoyniya_bush_starshi", "text": "\n \r\nАмериканският президент Доналд Тръмп и първата дама Мелания отдадоха почит на покойния бивш президент Джордж Буш. \r\n\r\n \r\nТе застанаха вчера вечерта до ковчега в Капитолия и затвориха очи за няколко секунди, след което Тръмп отдаде чест, а Мелания сложи ръка на сърцето си. \r\n\r\n \r\nТръмп в миналото е имал пререкания със семейство Буш, но въпреки това ще присъства на погребалната церемония на покойния президент, която ще се състои утре в Националната катедрала във Вашингтон. \r\n\r\n \r\n94-годишният Буш ще бъде погребан в Тексас до съпругата си Барбара. \r\n \n\t\t\t\t\t\t", "date": "2018.12.05", "title": "Тръмп и Мелания отдадоха почит на покойния Буш-старши"}
{"url": "http://www.bnews.bg/article/253182-shefat_na_vila_yambol_be_nagraden_v_konkursa_mistar_i_misis_ikonomika", "text": "\n Изпълнителният директор на „Вила Ямбол“ Красимир Аврамов спечели приза „Мистър и Мисис Икономика“ в категорията „Земеделие“. Наградата му бе връчена на официална церемония, събрала над 400 представители на политиката и бизнеса от министъра на земеделието Румен Порожанов. „Хубавото вино се прави от добро грозде и от добри специалисти – късметлия съм, че във „Вила Ямбол“ разполагаме и с двете“, коментира Аврамов при получаване на статуетката „Рибарят и златната рибка“. “ Наградата в конкурса „Мистър и Мисис Икономика“ е признание и гордост за постигнатите резултати на „Вила Ямбол”. Това е висока оценка, че не само създаваме висококачествени вина и ракии, но умеем да ги реализираме на пазара по най-добрия начин. Приемам статуетката от името на целия екип на избата. Такива отличия ни дават смисъл да продължаваме да работим със същата страст и любов.“, допълни още шефът на избата. Целият професионален път на Красимир Аврамов е обвързан с „Вила Ямбол“. Той започва работа в избата още през 1988 г. Има множество специализации в чужбина сред които Франция, Италия, Испания, Португалия, Южна Африка, Чили. Под неговото ръководство компанията е сред най-големите производители на висококачествени вина и ракии. „Късметлия съм, защото работата ми е не просто професия, а хоби, което продължава да ме провокира. 30 години се занимавам с производството на вина и всеки ден има какво още да се научи за този занаят“, сподели още шефът на „Вила Ямбол“. \r\n\r\n „Вила Ямбол“ е една от най-старите и уважавани изби в Южна България с традиции във винопроизводството от 1924 година. Днес производителят е сред лидерите на пазара, водещ износител на качествени български вина и ракии в чужбина и сред най-награждаваните родни винарни на световни конкурси. Избата управлява близо 10 000 дка лозови масиви като работи както с познати и обичани сортове, така и с типично български: Шардоне, Совиньон Блан, Мускат, Сира, Мерло, Каберне Совиньон, Каберне Фран, Пети Вердо, Мавруд и други. Вината на „Вила Ямбол“ са под едноименната марка „Вила Ямбол“ и „Кабиле“. \r\n\r\n Изборът на печелившите в конкурса се прави от жури, съставено от членовете на управителния съвет на Конфедерацията и работодателите в България (КРИБ). Домакинът на конкурса - председателят на КРИБ Кирил Домусчиев, отбеляза, че номинираните за така наречените Бизнес оскари произвеждат 1/4 от БВП на България. Мениджъри и бизнесмени се състезаваха в общо 10 категории. Наградата \"Мистър Икономика\" отиде при Александър Димитров - главен изпълнителен директор на А1 България. Призът \"Мисис Икономика\" грабна Петя Димитрова - директор и председател на УС на Пощенска банка. \r\n\r\n   \r\n \n\t\t\t\t\t\t", "date": "2018.12.05", "title": "Шефът на \"Вила Ямбол\" бе награден в конкурса „Мистър и Мисис Икономика“"}
{"url": "http://www.bnews.bg/article/253171-skandalno_drastichno_poskapvane_na_toka_zatvarya_vratite_na_bg_predpriyatiya_stotitsi_ostavat_bez_rabota", "text": "\n Предприятия в Стара Загора спряха работа заради скъп ток, предаде БНР. \r\n\r\n Заради поскъпването на електрическата енергия на свободния пазар много старозагорски предприятия прекратиха работата си или намалиха мощностите си, за да не търпят сериозни загуби. \r\n\r\n Според Славин Янакиев - директор на едно от засегнатите предприятия, няма обяснение за изключително високите цени на тока на енергийната борса, при положение че няма извънредни ситуации. Към момента цените достигат 250 лева на мегаватчас, а Комисията за енергийно и водно регулиране е дала прогнозна цена за периода от 70 лева. \r\n\r\n Той е убеден, че ако тези цени се задържат, предприятията с голяма консумация на енергия в региона ще бъдат изправени пред фалит. Те не могат да спрат работа за дълъг период от време, защото имат поръчки, които трябва да изпълнят. В противен случай ги очакват големи неустойки. \r\n\r\n Заради сериозните затруднения от сектора са изпратили писмо до премиера Бойко Борисов и до КЕВР, в което призовават за действия срещу скока на цената на тока за бизнеса. Те очакват и логично обяснение за поскъпването. \r\n\r\n \r\n \n\t\t\t\t\t\t", "date": "2018.12.05", "title": "СКАНДАЛНО! Драстично поскъпване на тока затваря вратите на БГ предприятия, стотици остават без работа"}
{"url": "http://www.bnews.bg/article/253164-elen_koleva_oshte_vlyubena_v_milionera_aleksandar_naydenov_unizhava_se_s_uchastie_v_reklama_na_mayoneza", "text": "\n Актрисата Елен Колева още е влюбена в милионера Александър Найденов, известен още като Сашо Олинезата \r\n\r\n След като той я изгони като мръсно коте преди 5 години, Елен имаше няколко неуспешни връзки и към днешна дата отново е сама. Тоест - без спонсор. Поради липсата на кеш, Колева се е съгласила да бъде рекламно лице на фирма „Олинеза“. Която всъщност е бизнес творение на Александър Найденов. Той обаче няма нищо общо с дружеството от 2016 г., когато криминално проявения, вече осъждан и отново обвинен за неплащане на данъци, пране на пари и организатор на престъпна група Христо Кръстев, купува притежаваните от Найденов акции. Години наред преди това Кръстев е бил просто един слуга на Сашо Олинезата. \r\n\r\n По телевизиите тече реклама на майонеза - премиум „Олинеза“, в която изненадващо, или не, цъфна актрисата, заедно с колегагата си Калин Сърменов. \r\n\r\n Вероятно именно Кръстев е поканил Елен Колева да реклама продуктите на фирмата. Неговата цел е била с типично селски и комплексарски манталитет - по този начин да удари Найденов. Сашо Майонезата обаче се забавлявал от неуспешната интрига, разкриват източници на HotArena. \r\n\r\n За сметка на това бившето му гадже кроила план - покрай договора за реклама на „Олинеза“, в медиите отново да започне да се пише името й, редом до това на Найденов. А причината е прозаична - не можела да го забрави и все още е влюбена в него. HotArena научи, че шансът мечтите й да се осъществят, е нулев. \r\n\r\n Силно любопитна фигура е и лицето Христо Кръстев. Имиджът му в бизнес средите е доста спорен, а и на моменти направо психопатски. Той беше под прицела на МВР и прокуратура заради брутални издевателства над работници. Включително и за това, че им е горил половите органи. Това се е случило през 1998 година в Костинброд. \r\n\r\n Тогава Христо бил управител на фабриката „Олинеза“ и организирал побой над 17 работници, за които се обяснява, че са хванати да крадат системно от предприятието. За „мръсната“ работа били извикани мутри, които пребили служителите, но цялото наказание не се състояло единствено в това. Биячите съблекли жертвите голи, обгаряли със запалени вестници половите им органи и гасили фасове по телата им. Гаврата продължила 48 часа – на 11 януари е пребита първата нощна смяна, а на следващата вечер и втората…  \r\nОчаквайте до дни още разкрития за спонсорчето на Елен Колева Христо Кръстев и как е разследван за кражба на милиони.  \r\n \n\t\t\t\t\t\t", "date": "2018.12.05", "title": "Елен Колева още влюбена в милионера Александър Найденов! Унижава се с участие в реклама на майонеза"}
{"url": "http://www.bnews.bg/article/253185-pensioniraha_v_chuzhbina_i_kalinkata_shef_na_kfn", "text": "\n Председателят на Комисията по финансов надзор Карина Караиванова отива в Съвета на директорите на Европейската банка за възстановяване и развитие на мястото на Калин Митрев от 1 март 2019 г. \r\n\r\n Това е решение на правителството от днес. \r\n\r\n Буквално минути след като научи радостната новина, шефката на КФН, която на тази служба получава всеки месец по 13 146 лева, изпрати развълнувано съобщение до медиите за радостта от получаването на новия пост и предаността към управляващите. \r\n\r\n \r\n\"Приемам с благодарност номинацията на българското правителство да бъда предложена за представител на България в Съвета на директорите на Европейската банка за възстановяване и развитие.\" \r\n\r\n Така започва изявлението на шефката на КФН, след което следват хвалби за подстигнатото от ригулатора, където не се споменат драмите със системата \"бонус-малус\", нито огромната издънка с клиентите на \"Олимпик\". \r\n\"Заявявам, че ще продължа да изпълнявам принципно и енергично задълженията си като председател на КФН до окончателното решение по издигнатата кандидатура.\", завършва радостното си съобщение Караиванова. \r\n  \r\n \n\t\t\t\t\t\t", "date": "2018.12.05", "title": "Пенсионираха в чужбина и калинката-шеф на КФН"}
{"url": "http://www.bnews.bg/article/253177-sinat_na_karamanski_zabi_bogata_blondinka", "text": "\n Иво Карамански – син за първи път е сериозно обвързан. Наследникът на митичния бос от 90-те години е влюбен в богата наследница. Карамански – младши има връзка с блондинката Филипа, чиито родители притежават туристическа агенция. Хубавицата до Карамански е завършила частно училище в София, а в момента следва бизнес в Холандия. Именно заради нея Карамански често отскача до страната на лалетата, пише „България Днес“. \r\n\r\n Заради новата си любов той пропътува разстоянието от Щатите, където следва. Макар да се смята за наследник на един от най-влиятелните хора от 90-те години, Карамански – младши не разполага с богатството на баща си. Според негови приятели гаджето му е доста по-заможно. \r\n\r\n Синът на Нели Атанасова често споделя, че за образованието му в чужбина се грижи изцяло неговият втори баща – Александър Сано. \r\n\r\n „Нямам наследство от баща си. Чел съм, че притежавам 14 милиона, завещани, но никога не съм ги виждал. Вкъщи пазим няколко златни гривни от него“, признава Иво-младши в свое интервю. Младежът няма дори съзнателен спомен от баща си. Той е само на 1 година, когато определяният за кръстник на мафията у нас е убит. \r\n\r\n   \r\n\r\n „От малък знам, че са го наричали така. Знам кои неща са истина и кои не са. Знам от свои близки, от кръстника ми – неговият най-доверен човек, Венко се казва. Майка ми също ми е разказвала“, посочва още Иво.   \r\n \n\t\t\t\t\t\t", "date": "2018.12.05", "title": "Синът на Карамански заби богата блондинка"}
{"url": "http://www.bnews.bg/article/253190-sled_napomnyaneto_na_tsatsarov_neno_dimov_otiva_na_pregovori_s_yulen", "text": "\n Министерският съвет възложи на министъра на околната среда и водите да предприеме действия за изпълнение на предложенията на Главния прокурор на Република България за изменение и допълнение на концесионния договор от 21 декември 2001 г. с \"Юлен\" АД за предоставена концесия с предмет особено право на ползване върху част от територия, изключителна държавна собственост - част от територията на Национален парк \"Пирин\", община Банско, \"Ски зона с център Банско\". Това съобщиха от правителствената информационна служба. \r\n\r\n С решението се възлага мандат на министъра на околната среда и водите да проведе преговори с концесионера \"Юлен\" АД за изменение и допълнение на концесионния договор при спазване на действащото законодателство, като се съобрази с предложенията на Главния прокурор на Република България. \r\n\r\n След постигането на взаимно приемливо решение, министърът на околната среда и водите следва да внесе в Министерския съвет проект на решение за даване на съгласие за изменение и допълнение на концесионния договор в съответствие със Закона за концесиите, пише в съобщението на МС. \r\n\r\n   \r\n\r\n Припомянме, че до това решение се стигна, след като главният прокурор Сотир Цацаров напомни на МС, че още на 12 юни 2018 г.,след извършена проверка по сигнал на ПП \"Зелените\", в изпълнение на правомощията на прокуратурата по надзора за законност, предложи на министър-председателя следното: \r\n\r\n Министерският съвет да предприеме незабавни действия за изменение и допълнение на концесионния договор от 21.12.2001 г. с \"Юлен\" АД за предоставена концесия с предмет особено право на ползване върху част от територия, изключителна държавна собственост - част от територията на Национален парк \"Пирин\", община Банско, \"Ски зона с център Банско\", при съобразяване с разпоредбите на действащото законодателство, включително и в частта относно определянето на концесионното възнаграждение; \r\nМС да предприеме незабавни действия за осигуряване на пълно съответствие на ползваната от концесионера площ с тази по концесионния договор /99,55ха, съгласно Териториално устройствен план /ТУП/ на ски зоната, индивидуализирана с координатите на точки от № 1 до № 252 в координатната система \"1970г.\" по чупките на външната граница на ски зоната. \r\n\r\n На 23 ноември главният прокурор изпрати писмо до министър-председателя, с искане за информация относно предприетите действия по горепосочените предложения. \r\n\r\n   \r\n \n\t\t\t\t\t\t", "date": "2018.12.05", "title": "След напомнянето на Цацаров Нено Димов отива на преговори с \"Юлен\""}
{"url": "http://www.bnews.bg/article/253170-tsatsarov_progovori_za_banevi_utre_te_shte_badat", "text": "\n Утре Евгения и Николай Баневи ще пристигнат на българска територия. Това съобщи главният прокурор Сотир Цацаров, който взе участие в брифинг в ГДБОП. \r\n\r\n Очаква се да ги екстрадират в следващите 10 дни \r\n\r\n След като пристигнат, Баневи ще бъдат задържани за срок до 72 часа. Ще последва и иск за постоянен арест. Специализираната прокуратура щяла да повдигне ново актуализирано обвинение. \r\n\r\n За нас е важно самото пристигане, допълнително ще се направи организация, която е свързана с по-нататъшни действия.  \r\n\r\n Той коментира и случая с Димитър Желязков - Митьо Очите. По думите му има решение на съда в Истанбул за екстрадиция.  \r\nВ Турция процедурата по екстрадиция не е такава, каквато у нас, обясни Цацаров. Има съдебна и административна фаза. Тя е свързана с решение на изпълнителната власт.  \r\n\r\n У нас е достатъчно само влязло в сила съдебно решение. След подписа на правосъдния министър на Турция и гласуване от страна на правителството, се очаква екстрадицията.  \r\n\r\n По темата за ремонта на столичната улица \"Граф Игнатиев\" и зам.-кмета Евгени Крусев, който вчера подаде оставка, главният прокурор поясни, че разследването на прокуратурата е свързано с нарушаване на Закона на обществените поръчки. Нарушенията са свързани с ремонта на трамвайния релсов път и шумоизолирщите подложки.  \r\n\r\n \"Конкретно е свързано с обществената поръчка за шумо и виброизолиращи подложки. Става дума за нарушение на Закона за обществените поръчки и отговорността ще бъде за длъжностно престъпление\", обясни Цацаров. \r\n\r\n Иванчева не трябва да бъде поставена в по-тежки условия от тези, в които се намират и другите арестанти, но и Иванчева не би трябвало да има привилегии дори със сантиметър повече от останалите, посочи още Цацаров по другата тема, която привлече общественото внимание - условията в българските арести. \r\n\r\n По думите на Цацаров темата обаче е била въвлечена в сценарий, който е трябвало да покаже, че става дума за жертва на правосъдието за репресии. \r\n\r\n Сотир Цацаров, както вчера вътрешният министър Младен Маринов, не беше конкретен в отговор на въпрос какво точно го е възпрепятствало, за да не отиде на срещата при правосъдния министър Цецка Цачева именно за условията в арестите. Отговорът на Цацаров беше: \"По-важни задачи.\" \r\n\r\n Това беше сценарий на всички, които трябва да покажат,че става дума за жертва на правосъдието за репресии, коментира той \r\n \n\t\t\t\t\t\t", "date": "2018.12.05", "title": "ЦАЦАРОВ ПРОГОВОРИ ЗА БАНЕВИ! Утре те ще бъдат...."}
{"url": "http://www.bnews.bg/article/253141-boris_dali_vtreshti_fenovete_si_s_mega_vulgaren_tekst_v_novata_si_pesen", "text": "\n Борис Дали успя да предизвика културен шок с новото си парче „Няма да съм твой“.Досега певецът залагаше на лирични текстове, но явно кризата го е принудила да прибегне до вулгарностите, които станаха ежедневие в проектите на попфолк, поп и хип-хоп звездите. „Мина време аз съм друг, ти си друга. Аз се смях, ти остана си „к*рва“, пее бобовдолският славей, писа „Шоу“. \r\n\r\n В новото парче и видео на вечно усмихнатия Борис става въпрос за материалните жени, които се продават на заможни мъже. Неговият герой в песента е изоставен от приятелката си, която хуква при друг със скъпа кола. Не след дълго нещата се променят и на него му провървява в живота. \r\n\r\n Има си нова приятелка и купува къща на старото си гадже и нейната мутра. Той става свидетел на скандал между двамата и как брутално е изтикана от скъпия му джип. Сценарият е актуален за времето си и поставя за дискусия проблем на младите момичета, които загърбиха любовта и се превърнаха в послушни държанки на мутри и бизнесмени. \r\n\r\n За клипа Борис получава хвалебствия, но текстът не е приет така радушно, или по-скоро думата „к*рва“. „Свикнахме в текстовете вече да няма никаква цензура. Да пеят такива глупости Криско, Гери-Никол, Теди Александорва – да, но от Борис Дали не сме го очаквали. Не му стои добре на него да бъде вулгарен. Подобен шок изпитах преди година, когато Десислава се пусна по течението и запя „майната ти на тебе и на всички като тебе“, гласи един от коментарите в социалните мрежи \r\n \n\t\t\t\t\t\t", "date": "2018.12.05", "title": "Борис Дали втрещи феновете си с мега вулгарен текст в новата си песен! "}
