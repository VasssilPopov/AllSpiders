{"url": "http://www.bnews.bg/article/242593-arni_varti_pedalite_dva_mesetsa_sled_sardechna_operatsiya", "text": "\n Арнолд Шварценегер се завърна! По-малко от два месеца след като претърпя спешна сърдечна операция, той демонстрира, че е в отлична физическа форма, съобщава tmz.com. 70-годишният актьор беше забелязан да бръмчи с колело из Санта Моника. Компания във въртенето на педали му правил негов приятел. [null] Преди по-малко от два месеца бившият калифорнийски губернатор претърпя спешна операция на сърцето, след като планирана интервенция за подмяна на клапа се обърка и животът му беше в сериозна опасност. За щастие, медицинският екип е бил добре подготвен и в крайна сметка всичко е минало добре. Арнолд изглежда доста стабилен на колелото, усмихва се и показва, че не може да бъде съборен толкова лесно. \r\n  \r\n \n\t\t\t\t\t\t", "date": "2018.05.26", "title": "Арни върти педалите два месеца след сърдечна операция"}
{"url": "http://www.bnews.bg/article/242614-kasata_pokriva_dve_novi_lekarstva_za_mnozhestvena_skleroza", "text": "\n Два нови медикамента за лечение на Множествена склероза (МС) вече се покриват от Здравната каса. Това съобщи проф. Ивайло Търнев, началник на Клиниката по неврология в Александровска болница, цитиран от БНР. \r\n\r\n Проф. Търнев направи изявлението си по време на национална среща в областта на здравеопазването, която се провежда в Албена. \r\n\r\n \"Множествената склероза засяга най-често хората между 20 и 50 години. Здравната каса покрива всяка година нови медикаменти, част от които са и профилактиращи, каза професор Ивайло Търнев. Има обаче пациенти, които не се повлияват от никое от познатите за последните 20 години лекарства\", призна медикът. \r\n\r\n По думите му за тези пациенти е изключително важно лечението с новия клас медикаменти. Специалистите ги наричат втора линия - които имат много по-силен ефект. Тази година всъщност се въведоха два нови медикаменти и вече ще можем да ги изписваме именно при тези много по-тежки, бързо инвалидизиращи случаи, обясни проф. Търнев. \r\n \n\t\t\t\t\t\t", "date": "2018.05.26", "title": "Касата покрива две нови лекарства за множествена склероза"}
{"url": "http://www.bnews.bg/article/242616-16_ot_koito_detsa_zaginaha_v_katastrofa_v_afrika", "text": "\n 48 души, 16 от които деца загинаха, след като автобус се вряза в трактор, каращ без светлини през нощта в северната част на африканската държава Уганда, съобщават от Червения кръст, цитирани от БГНЕС. \r\n\r\n Инцидентът е станал на 220 км северно от столицата на страната Кампала. \r\n\r\n Уганда е страната с може би най-много катастрофи и инциденти по пътищата. Това се дължи на лошото състояние на превозните средства и пътищата, както и на навика да се шофира рисковано. \r\n\r\n Повече от 9 500 човека са загинали там в инциденти по пътищата за периода между 2015 г. и 2017 г., според данни на транспортното министерство на страната, като според тях броят на загиналите се увеличава всяка година.  \r\n \n\t\t\t\t\t\t", "date": "2018.05.26", "title": "16 от които деца, загинаха в катастрофа в Африка"}
{"url": "http://www.bnews.bg/article/242591-uil_smit_shte_izpalni_ofitsialniya_himn_na_svetovnoto_po_futbol", "text": "\n Уил Смит ще изпълни официалния химн на световното първенство по футбол през 2018 г. Към актьора ще се присъединят американският певец Ники Джем и певицата от Косово Ера Истрефи, предаде БТА. \r\n\r\n Над песента е работил американският музикален продуцент Дипло. Официално тя се появи в YouTube вчера. Уил Смит публикува в профила си в Инстаграм снимка с Ники Джем, който държи в ръце официалната футболна топка на световното първенство през 2018 г. В текста към снимката Смит написа: \"Ники Джем - Дипло - Истрефи - Уил Смит. Веднъж се живее. Хайде да живеем на пълни обороти\". Преди да започне актьорската си кариера в края на 1980 г., Уил Смит беше много успешен рап изпълнител. Той си партнираше с диджей Джази Джеф, но по-късно започна да се изявява самостоятелно. Руската версия на химна на Кока кола за световното първенство по футбол пък ще изпълни руският хип-хоп изпълнител Василий Вакуленко, известен под псевдонима Баста. Англоезичната версия на химна, озаглавена \"Colors\", ще бъде изпълнена от Джейсън Деруло. Световното първенство по футбол през 2018 г. ще бъде проведено в 11 руски града от 14 юни до 15 юли. \r\n  \r\n \n\t\t\t\t\t\t", "date": "2018.05.26", "title": "Уил Смит ще изпълни официалния химн на световното по футбол"}
{"url": "http://www.bnews.bg/article/242615-zatvoriha_pet_stantsii_na_metroto_v_kiev_zaradi_signali_za_bombi", "text": "\n Пет станции на метрото в Киев бяха затворени днес след предупреждение за поставени в тях бомби, съобщи \"Ройтерс\", цитирана от БТА.  \r\n\r\n Пет станции за затворени за пътници, започнала е проверка\", заяви прессекретарят на метрото Наталия Макогон. По думите й неизвестни лица съобщили за поставени бомби в станциите \"Днепър\", \"Гидропарк\", \"Левобережная\", \"Арсеналная\" и \"Героев Днепра\".  \r\n\r\n Украинската столица е домакин на финала на Шампионската лига, в който тази вечер английският отбор \"Ливърпул\" ще се изправи срещу настоящия европейски клубен първенец \"Реал Мадрид\".  \r\n \n\t\t\t\t\t\t", "date": "2018.05.26", "title": "Затвориха пет станции на метрото в Киев заради сигнали за бомби"}
{"url": "http://www.bnews.bg/article/242619-liderite_na_severna_i_na_yuzhna_koreya_imaha_dvuchasova_sreshta", "text": "\n Президентът на Република Корея Мун Чже-ин се срещна с лидера на Корейската народно-демократична република Ким Чен-ун в пограничния пункт Пханмунджом. За това съобщиха от пресслужбата на южнокорейския президент, цитирани от ТАСС. \r\n\r\n \"Двамата лидери проведоха искрен разговор и обмениха мнения за изпълнение на Пханмунджомската декларация от 27 април, а също и за необходимостта от успешно провеждане на срещата на върха КНДР-САЩ\", заяви прессекретарят на президента Юн Йон Чжан. \r\n\r\n \"В съответствие с договореностите между страните, Мун Чже-ин обяви резултатите на сегашната среща в неделя сутринта\", заяви той. Според разпространената информация срещата е била в южната част на Пханмунджм между 15 и 17 часа (от 9 до 11 часа българско време). \r\n\r\n Лидерите на Република Корея и КНДР за пръв път от десетилетие проведоха двустранна среща на върха на 27 април т.г. В резултат бе подписана Пханмунджомската декларация, в която страните определиха договореност за сътрудничество, ядрено разоръжаване и изграждане на мир на Корейския полуостров. \r\n\r\n В четвъртък Тръмп уведоми Ким Чен-ун, отправяйки му писмо, за решението да се откаже от участие в американо-севернокорейската среща на върха, която бе планирана на 12 юни в Сингапур. \r\n\r\n При това, държавният глава на Белия дом се опита да прехвърли отговорността на КНДР за случилото се, позовавайки се на войнстващи изявления от Пхенян, пише ТАСС. \r\n\r\n КНДР в четвъртък напълно демонтира ядрения полигон в Пхунгери. Точно там между 2006 до 2017 г. бяха проведени всички шест изпитания, включително и на термоядрена бомба. \r\n\r\n В отговор на тази стъпка от Вашингтон първият зам.-външен министър на КНДР Ким Хе Хван заяви в петък на севернокорейската агенция ЦТАК, че Пхенян както по-рано е готов да проведе преговори с представители на САЩ \"по всяко време и във всеки формат\". \r\n\r\n По думите на дипломата, решението на Тръмп да отмени срещата демонстрира до колко сериозна остава враждебността между САЩ и КНДР и само подчертава необходимостта от среща между лидерите на двете страни. \r\n\r\n Междувременнно още в петък Тръмп написа в Twitter, че Вашингтон и Пхенян водят продуктивни преговори по организацията на срещата на върха. Мястото и времето за неговото провеждане могат да останат непроменени. \r\n \n\t\t\t\t\t\t", "date": "2018.05.26", "title": "Лидерите на Северна и на Южна Корея имаха двучасова среща"}
{"url": "http://www.bnews.bg/article/242621-za_borisov_plashtame_i_nie_i_tiya_otvan_deto_go_turiha_nachelo", "text": "\n \r\nНяма никакъв синхрон между програмите на президента и премиера. Липсата на синхрон е породена от отношенията между двамата, основно по вина на премиера, коментира в ”Денят започва с Георги Любенов” лидерът на ”Движение 21” Татяна Дончева. \r\n\r\n По думите ѝ това е нежелание да се приеме, че президентът съществува. \r\n\r\n Не може да се изживяваш като \"Краля Слънце\", това е липса на прилично отношение. Президентът Радев трябва да има някаква външнополитическа дейност и той я осъществява, доколкото може. Но насреща няма хора, с които да съгласува дествията си. Като има такива отношения, няма да взима министри със себе си, това е повече от ясно. Той няма какво конкретно нещо да свърши в Русия, но може да говори за нуждата от диалог. Преди него Плевнелиев беше на коренно различно мнение и отношенията с Москва бяха замразени, заяви Дончева. \r\n\r\n Борисов отива в Москва, но няма никаква програма и визия. Той трябва да обясни какво иска да направи с АЕЦ \"Белене\". В понеделник казва, че е гьол, в сряда - обратното. Той не изпитва неудобство сутрин и вечер да говори различно за едно и също нещо, допълни Татяна Дончева. \r\n\r\n Преди десет години външни фактори издигнаха Борисов, проправиха му път към върха, финансираха, даваха рамо и т.н. Българският избирател също го подкрепи без много да му мисли. Резултатите са плачевни. Сметката няма да я плащаме само ние, и външните господари ще плащат. Поне това е добре, - смята Дончева. \r\n \n\t\t\t\t\t\t", "date": "2018.05.26", "title": "За Борисов плащаме и ние, и тия отвън, дето го туриха начело"}
{"url": "http://www.bnews.bg/article/242612-5_kg_treva_zaloviha_mitnicharite_na_lesovo", "text": "\n При съвместна проверка граничарите и митничарите на ГКПП \"Лесово\" откриха близо 5 килограма марихуана. \r\n\r\n Вчера, 25 май, около 8.30 часа на гранични пункт пристигнал лек автомобил с българска регистрация. Автомобилът бил в трасето за излизане от България в посока Турция. \r\n\r\n Тогава служителите на \"Гранична полиция\" поискали автомобилът да бъде претърсен щателно, с което се заели митничарите на пункта. \r\n\r\n В хода на проверката униформените установили, че автомобилът има тайници в праговете.  \r\nОт тайниците митничарите извадили 14 пакета, пълни с канабис. \r\n\r\n Общото тегло на наркотика е 4 992 грама. \r\n\r\n Водачът на колата - български гражданин - е задържан. По случая е образувано досъдебно производство, действията по което се извършват от разследващ митнически инспектор от Митница \"Бургас\". \r\n\r\n Работата по случая продължава под надзора на Окръжната прокуратура в Ямбол. \r\n\r\n Припомняме, вчера, 25 май, на територията на страната бяха заловени на два пъти големи количества наркотици. \r\n\r\n На ГКПП \"Капитан Андреево\" на влизане в страната беше заловена пратка с над 190 килограма хероин. \r\n\r\n Наркотикът беше намерен с помощта на митническо куче. \r\n\r\n Камионът, в който се пренасял хероинът, бил с турска регистрация, а в него се превозвал теракол. \r\n\r\n Стойността на наркотика възлиза на 12 милиона лева. \r\n\r\n По-късно стана ясно и че са задържани 6 тона амфетамини на пристанището във Варна. \r\n\r\n Наркотикът бил в 300 чувала, поместени в контейнер, който пристигнал в България с кораб. Подателят бил гражданин на ЕС. \r\n\r\n Контейнерът е селектиран за проверка, при която се установява, че веществото не е лимонена киселина, както пишело в документите на контейнера. По случая тече разследване. \r\n \n\t\t\t\t\t\t", "date": "2018.05.26", "title": "5 кг трева заловиха митничарите на \"Лесово\""}
{"url": "http://www.bnews.bg/article/242617-zastrelyaha_dvama_dushi_v_marsiliya", "text": "\n Югоизточният френски град Марсилия стана сцена на насилие за втори път през последната седмица, след като двама мъже бяха застреляни днес, предаде \"Франс прес\", цитирана от БТА. \r\n\r\n \"Малко преди 1 ч. (23 ч. по Гринуич вчера) нападател с качулка и дългоцевно оръжие проникнал в спортна асоциация в северен квартал на града. Начинът на действие говори за разчистване на сметки\", съобщи прокурорът Ксавие Тарабьо и потвърди информация в местния в. \"Прованс\".  \r\n\r\n Двамата убити са били на възраст около трийсетина години. Самоличността им още не е потвърдена. Те са били нападнати на място, където няколко души играели карти. Нападателят избягал с помощта на чакащ го съучастник. Открити са 18 гилзи с калибър 7,62 мм, отговарящи на оръжие от вида на автоматите Калашников. Ако мотивът се потвърди, броят на убитите от началото на годината при разчистване на сметки в Марсилия и региона ще достигне 11 души. \r\n\r\n В четвъртък вечерта министърът на вътрешните работи Жерар Колон посети града, за да обещае да наложи върховенството на закона във всички квартали. В понеделник следобед нападател с автомат \"Калашников\" стреля на улица в града, без да причини жертви. Президентът Еманюел Макрон изрази съжаление за насилието, което разяжда като гангрена някои квартали на Марсилия. \r\n\r\n Засега не са установени връзки между нападението в понеделник и убийствата снощи. \r\n \n\t\t\t\t\t\t", "date": "2018.05.26", "title": "Застреляха двама души в Марсилия"}
{"url": "http://www.bnews.bg/article/242580-katrin_vacheva_varti_i_sponsor_i_mlado_lavche", "text": "\n Скандалната моделка Катрин Вачева няма спирачки в личния си живот.  Актуална светска клюка сочи, че в момента тя тъче на два стана – официалното й гадже е прехвърлил 40-ака солиден бизнесмен, а креватните й въжделения изпълнява фитнес маниак на скромните 21 години, писа „Таблоид“. \r\n\r\n Едва миналата седмица плеймейтката се появи за първи път на официално събитие под ръка с по-възрастната от двете си половинки. Другият пък бил студент по джудо в НСА. Моделката плащала квартирата на младия си тъпкач, пристигнал в столицата две лета от дълбоката провинция. Злите езици шушукат, че ако продължава да тъче на два стана, най-много пак да си изпроси боя от някой ревнивец. \r\n \n\t\t\t\t\t\t", "date": "2018.05.26", "title": "Катрин Вачева върти и спонсор, и младо лъвче"}
{"url": "http://www.bnews.bg/article/242582-dzhoni_dep_e_neuznavaem_s_gola_glava", "text": "\n Джони Деп обича да провокира с външността си. 54-годишната холивудска звезда този път доста шокира феновете си като се появи съвсем променен, съобщава OK Magazine. Звездата от „Карибски пирати“ обръсна главата и лицето си. Така актьорът бе заснет на летище в Палестина, където Джони гостува с групата си Hollywood Vampires. Преди време в интервю Деп обяснява, че като дете искал да стане музикант, а не артист. Мечтата му била да е именно китарист. „Не мислих за киното. Започнах да играя от финансови съображения. Някой ме покани на снимки и аз се съгласих, за да си изкарам пари.“ \r\n\r\n По думите му, той още не е изоставил мечтата си да е музикант. Просто е разбрал, че не може да е професионалист. \r\n \n\t\t\t\t\t\t", "date": "2018.05.26", "title": "Джони Деп е неузнаваем с гола глава"}
{"url": "http://www.bnews.bg/article/242607-veche_berem_plodovete_ot_prostashkoto_povedenie_na_valeri_simeonov", "text": "\n \r\n\r\n Е, днес ще ви припомним онзи мартенски ден, в който вицепрмиерът на България вложи майсторлъка на просташкото си поведение и нанесе грозна обида на руския патриарх Кирил. \r\n\r\n Просташкото му поведение дори имаше продължение с оказът му да се извини, което само даде да се  разбере, че действията му са били целенасочени.Още тогава, ние от Би Нюз предупредихме, че тези действия на самозабравилия се патриотар няма да останат ненаказани. Няма как миреяните от най-голямата православна църква да не са били накърнени от нанесената обида към главата на църквата им. \r\n\r\n Още тогава Би Нюз предупреди, че първия потърпевш отрасъл ще бъде туризмът ни! Вече са налице първите доказателства - 25 до 30% по-малкоруски граждани се очкват по черноморието ни.Простотията в политиката на Симеонов е подсилена и с откровенно антируския законопроект, който бе внесен за допълнително данъчно облагане на частни имоти, собственост именно на руски граждани. \r\n\r\n Недалновидното поведение и непознаването на туристическата дейност от псевдопатриотарите ще нанесат още един голям удар, свързан с увеличения процент нежелаещи руснаци да почиват на българското черноморие.Всичко това при убийствената конкуренция налагана от страни като Турция и Гърция. \r\n\r\n Излишно е да обясняваме, че голяма част от руските туристи просто са натирени от целенасочените дествия на един самозабравил се политик, който откровенно работи срещу интересите на България. Още по-тъжнокогато президент и министър председател се  мъчат да се противопоставят на глупостта. Можем само да припомним старата поговорка- \"Прост човек и силен вятър, спиране нямат!\". \r\n  \r\n \n\t\t\t\t\t\t", "date": "2018.05.26", "title": "Вече берем плодовете от просташкото поведение на Валери Симеонов!"}
{"url": "http://www.bnews.bg/article/242608-skrabna_vest_pochina_golyam_balgarski_hudozhnik", "text": "\n На 84-годишна възраст почина големият български художник и общественик Светлин Русев, научи bTV. Той е издъхнал в дома си. \r\n\r\n Светлин Русев е един от най-изявените български творци на XX и XXI в. Завършил е живопис при проф. Дечко Узунов. От 1973 до 1985 г. е председател на Съюза на българските художници, а през 1985 г. става директор на Националната художествена галерия. \r\n\r\n Русев работи като живописец и монументалист. От 1961 г. участва в общи изложби и в представителни изложби на българското изобразително изкуство в чужбина. \r\n\r\n Той е носител на редица отличия и награди. Правил е редица изложби у нас и в чужбина. \r\n\r\n Негови творби са изложени в Национална художествена галерия в София и са част от много художествени галерии и частни колекции у нас и в чужбина. \r\n\r\n \r\n \n\t\t\t\t\t\t", "date": "2018.05.26", "title": "СКРЪБНА ВЕСТ! Почина голям български художник"}
{"url": "http://www.bnews.bg/article/242585-viki_ot_mastilo_se_sbabichosa", "text": "\n Певицата Виктория Терзийска е заровила дълбоко в гардероба си привлекателния си вид, хубавите тоалети и високите токове. От известната някога изкусителка няма и помен, а на нейно място се е появила кротка домакиня с обикновени еснафски потребности и навици. Някога мечтаещата за сцената и голямата публика Вики, се е преобразила драматично в спокойна майка и съпруга, за която семейните задължения са далеч по-интересни и значими от творческия път. \r\n\r\n Откакто стана съпруга на финансиста Петър Величков, изпънителката се укротила и оставила всичко на заден план освен майчiнството, писа „Таблоид“. Днес Вики може по-често да бъде видяна без никакъв грим, с торбести дрехи, които прикриват несъвършенствата й от новия й начин на живот. \r\n\r\n „Съвсем се е запуснала, но явно това не й пречи много. Хората казват, че когато една жена е щастлива, тя сияе, а като много се кипри, нещо не й е наред. Така че явно си е намерила майстора“, клюкарят в музикалните среди. \r\n \n\t\t\t\t\t\t", "date": "2018.05.26", "title": "Вики от \"Мастило\" се сбабичоса"}
{"url": "http://www.bnews.bg/article/242620-sadat_ostavi_v_aresta_turskiya_shofyor_na_tir_zaloven_s_nad_191_kg_heroin", "text": "\n Съдът в Хасково остави за постоянно в ареста турският шофьор на тир, който бе задържан на Капитан Андреево с  над 191 килограма хероин. До разбиването на международния наркоканал се стигна след сигнал от европейски партньорски служби, а пътят на дрогата е бил от Иран до Белгия. \r\n\r\n Днес в съда стана ясно, че хероинът, пакетиран фабрично в торби със строително лепило, за да остане невидим за ренгена  е бил претоварен в митнически склад в Истанбул, където камионът е останал два дни. \r\n\r\n След това отново под надзора на турските митници, тирът е бил дотоварен  в Чорлу с друга стока и му е било поставено проследяващо устройство. \r\n\r\n На турския пункт „Капъ Куле” камионът е бил щателно проверен с рентген и две кучета, но не е открито нищо. Днес в съда трима адвокати на шофьора Дорсун Али твърдяха, че той не е част от престъпната схема \r\n \n\t\t\t\t\t\t", "date": "2018.05.26", "title": "Съдът остави в ареста турския шофьор на тир, заловен с над 191 кг. хероин"}
{"url": "http://www.bnews.bg/article/242613-shofyor_rani_abiturient_pri_katastrofa_i_izbyaga", "text": "\n Родители и полиция издирват шофьор, изблъскал от пътя колата на 18-годишно момче. След удара в ранните часове на 17 май автомобилът на абитуриента се преобърнал и паднал в дере край пътя. Близките му апелират към всички, които имат информация за инцидента или беглеца, да се свържат с полицията. \r\n\r\n Със счупен на две места таз, пирони и рани по цялото тяло - така Иван посрещна бала си… от разстояние. \r\n\r\n На 17 май в 5.30 часа сутринта той пътува по Северната тангента посока Казичене. Отива на работа, когато при разклона за Кубратово друг автомобил го застига и изблъсква от пътя. \r\n\r\n Приятел на Иван показа частите от автомобила му, които все още лежат край пътя, както и кутия за обувки. В багажника носел костюма си за бала. Щял да ходи при шивач. \r\n\r\n Шофьор на тир засега е единственият свидетел на инцидента. Оказал първа помощ на момчето, тъй като имало теч на гориво. За да го извадят, пожарникарите разрязали колата. \r\n \n\t\t\t\t\t\t", "date": "2018.05.26", "title": "Шофьор рани абитуриент при катастрофа и избяга"}
{"url": "http://www.bnews.bg/article/242611-malko_ne_dostigna_na_balgariya_za_pobeda_nad_sasht", "text": "\n Мъжкият ни национален отбор по волейбол записа първа загуба в новия турнир Лигата на нациите, който замени Световната лига. \"Лъвовете\" отстъпиха с 1:3 (19:25, 25:22, 19:25, 20:25) на САЩ в среща, изиграна в Нингбо, Китай. \r\n\r\n Мъжкият ни национален отбор по волейбол записа първа загуба в новия турнир Лигата на нациите, който замени Световната лига. \"Лъвовете\" отстъпиха с 1:3 (19:25, 25:22, 19:25, 20:25) на САЩ в среща, изиграна в Нингбо, Китай. \r\n\r\n След вчерашния труден успех срещу домакините, днес българите излязоха със самочувствие. В първия гейм родните волейболисти започнаха по прекрасен начин, повеждайки на първото техническо прекъсване с 8:6. След блок-аут и по-голяма концентрация, американците успяха да поведат с 11:10. \r\n\r\n Американците подобриха играта си във фаза защита, което им донесе комфортен аванс от 14:11. На втората техническа пауза България изоставаше с 16:13. Отличният блок дори увеличи преднината на янките, които спечелиха първия гейм с 25:19. \r\n\r\n Във втората част българите отново започнаха силно и поведоха с 5:3 след прекрасен троен блок. САЩ обаче обърна и взе аванс от 8:7. Последваха нови добри блокади и три поредни точки за България. Импулсът в играта на волейболистите на Пламен Константинов продължи, което накара наставникът на американците - Джон Спероу, да вземе прекъсване при 12:9. \r\n\r\n След почивката съперниците на България промениха играта си и след хубава блокада и лошо посрещане от страна на Георги Братоев, Константинов бе принуден да вземе почивка при 12:12. Грешки на Розалин Пенчев дадоха преднина на съперника - 14:16. \r\n\r\n Флот-сервисите на Георги Братоев успяха да затруднят американците, а като резултат силната българска блокада преобърна развитието на гейма, давайки преднина от 18:17 за \"лъвовете\". Силният начален удар продължи да помага на родните играчи и те в крайна сметка изравниха резултата в геймовете - 1:1. \r\n\r\n Вместо да продължат в същото темпо, българите стартираха третия гейм колебливо. САЩ набързо поведе с 8:4. След техническото прекъсване момчетата на Константинов се посъвзеха, направиха дълга серия и сведоха изоставането си до една точка - 10:11. Страхотната игра на Бенджамин Патч накара треньорът ни да вземе тайм-аут при 10:13. \r\n\r\n Четвъртият гейм вървеше точка за точка, но силните сервиси на янките отново дойдоха на помощ. Тейлър Сандър подобри още повече играта си и преднината стана 5 точки за САЩ - 17:12. Силна серия от 6 поредни точки върна България в гейма благодарение на Валентин Братоев. Негово лошо посрещане обаче увеличи аванса на САЩ и съперникът ни затвори мача след 25:20. \r\n\r\n Последната среща на България в Китай е утре (неделя) от 11 ч. Съперник на \"трикольорите\" е отборът на Аржентина. \r\n \n\t\t\t\t\t\t", "date": "2018.05.26", "title": "Малко не достигна на България за победа над САЩ"}
{"url": "http://www.bnews.bg/article/242590-radina_i_deyan_daryavat_zimnite_dreshki_na_sina_si", "text": "\n вездното семейство на Радина Кърджилова и Деян Донков ще дари дрешките на малкия им син Христо за благотворителност. Това съобщи актрисата в своя видео блог, като отбеляза, че тоалетите са набелязани, след ежегодното пролетно почистване на гардероба. Нашите дрехи ще отидат в театъра, разбира се  обясни тя на феновете си в клипа. \r\n\r\n Радина, която от последния сезон се присъедини към любимия си в трупата на Народния театър, ще насочи панталонките и блузите на близо 2-годишния Христо към кампанията „Въртидрешка“. Тя ще се проведе за шеста поредна година, като разменянето на тоалети обикновено се случва през лятото. Ние самите често избираме облеклото на Христо от second-hand местенца, обясни още гордата майка, като помоли и последователите си и за родителски съвет, свързан с грижите на момченцето, пише Монитор. \r\n\r\n Звездата от „Стъклен дом“ и „12А“ дебютира във влогърските среди в началото на годината. Серията клипове се подвизават под общото наименование „Денят на Радина“, а в него основните герои са именно тя, Донков и малкия Христо. Проектът е съвместен с moeto-zdrave.life. Често Деян взима дори участие „зад камера“, като влиза в ролята на оператор. \r\n\r\n Междувременно една от най-харизматичните двойки в гилдията иска да дари малкия Христо със сестричка. Момиченце искаме. Радина години наред питаше \"Кога ще си имаме бебе?\". Тя е по-млада от мен, нетърпелива за нещата, аз й казвам спокойно, то си идва времето. Трябва да се раждат деца, за да могат да се опълчат и да работят срещу злото коментира скоро след раждането на Христо актьорът от „Калигула“. \r\n \n\t\t\t\t\t\t", "date": "2018.05.26", "title": "Радина и Деян даряват зимните дрешки на сина си"}
{"url": "http://www.bnews.bg/article/242609-nad_600_detsa_sa_napusnali_uchilishte_v_dobrich", "text": "\n В рамките на учебната 2017 - 2018 година над 600 ученици от област Добрич са напуснати образователната система. Това сочат данни на Националния статистически институт (НСИ). \r\n\r\n Данни показват, че в областта е намалял броят на учебните заведения и възпитаниците, които се обучават в тях, предаде БНР. \r\n\r\n Близо 60% от учениците са прекъснали образованието си, защото са заминали в чужбина. \r\n\r\n 158 деца са напусналите по семейни причини, а 9% са отпаднали поради нежелание да учат. \r\n\r\n През настоящата учебна година в детските градини са записани с 5 000 деца по-малко от предходната. \r\n\r\n За учебната година в областта са закрити 4 училища. \r\n \n\t\t\t\t\t\t", "date": "2018.05.26", "title": "Над 600 деца са напуснали училище в Добрич"}
{"url": "http://www.bnews.bg/article/242610-otnovo_obrat_za_sreshtata_mezhdu_tramp_i_kim_chen_un", "text": "\n Обрат за срещата между Доналд Тръмп и Ким Чен-ун. Историческите преговори може да се състоят по план, обяви американският президент, ден след като каза, че срещата се отменя. \r\n\r\n Причина за промяната били \"много продуктивни разговори със Северна Корея\". В Тwitter Доналд Тръмп написа, че ако среща има, тя ще е на 12 юни в Сингапур, както беше предвидено, но можела да продължи и повече от един ден. \r\n\r\n Основна тема на разговорите би трябвало да е спирането на разработването на ядрени оръжия от Пхенян. Проблем бяха изказвания на американски политици от управляващата партия, които сравниха Северна Корея с Либия.Засега не е ясно какво са готови да предложат американците в замяна, ако Северна Корея се съгласи да спре ядрената си програма. \r\n\r\n Ще видим какво ще стане. Разговаряме с тях и в момента. 12 юни остава като вариант. Те искат срещата да се състои”, заяви Тръмп. \r\n \n\t\t\t\t\t\t", "date": "2018.05.26", "title": "Отново обрат за срещата между Тръмп и Ким Чен-ун"}
{"url": "http://www.bnews.bg/article/242606-golyama_izlagatsiya_zaharieva_i_borisov_krili_ot_radev_che_shte_hodyat_pri_putin", "text": "\n \r\n\r\n \r\n\r\n -Г-н президент, визитата ви в Моква е безпорен пробив в отношенията между двете държави след 9-годишно прекъсване, но как приемате факта, че  тя мина под знака за предстоящото посещение на Борисов? И не е ли излагация за държавата, че двамата най- висшестоящи мъже ще бъдат един след друг през 10 дни в Москва, а не знаят за това? \r\n\r\n \r\n-Всеки го третира по различен начин. Най- важното е да има синхрон между силите, когато говорим за национален интерес. \r\nЧаст ли беше това от войната между институциите? \r\nНе виждам такава война! Ако някой друг вижда война.... \r\n\r\n От два месеца се планира посещението на премиера Бойко Борисов при руския президент Владимир Путин. Това обяви министърката на външните работи Екатерина Захариева пред БНТ в петък. \r\n\r\n Новината за визата дойде от Путин по време на срущата му с българския президент Румен Радев в Сочи. \r\n\r\n Министър Захариева припомни, че преди два месеца българският премиер и руският президент са провели телефонен разговор. “Това  посещение  се кооринира от много време”, каза още тя. Тя ще потвърди датата на срещите- 30 май. Темите, които ще обсъждат българският премиер и руският президент, са енергетика, туризъм, икономика и глобални заради българското европредседателстов. \r\n\r\n Енергетиката и в частност проектът АЕЦ “Белене” предстои да се обсъдят и с ктиайския премиер, който пристига през юли. \r\n\r\n Той ще дойде малко преди провеждането на срещата на лидерите на страните от Източна Европа и на Китай. Наскоро китайска компания официално заяви интереса си към играждането на АЕЦ “Белене”, за която правителството заапочна процедура по рестарт. Китойският премиер ще пристигне начело на делегацията от 700 души, уточни външният министър. Той ще бъде в България 4 дни. Първата част на посещението му ще бъдат срещи с премиера и президента. \r\n \n\t\t\t\t\t\t", "date": "2018.05.26", "title": "ГОЛЯМА ИЗЛАГАЦИЯ: Захариева и Борисов крили от Радев, че ще ходят при Путин"}
{"url": "http://www.bnews.bg/article/242605-den_za_razmisal_v_galiche", "text": "\n Ден за размисъл преди утрешния балотаж в Галиче. Вотът за нов кмет на мястото на Ценко Чоков миналата неделя не посочи победител. \r\n\r\n В неделя жителите на селото ще избират между кандидатите на ГЕРБ Страхил Стоянов и на БСП Веселин Тушинов. На първи тур разликата между двамата беше около 20 гласа.  \r\n\r\n Утрешният вот ще сложи край на близо 20-годишното управление на Чоков, съпътствано от скандали и обвинения във физически посегателства,  присвоявания на земи, палежи на имоти.  \r\n \n\t\t\t\t\t\t", "date": "2018.05.26", "title": "Ден за размисъл в Галиче"}
{"url": "http://www.bnews.bg/article/242602-gramotevichni_buri_v_mnogo_rayoni_ot_stranata_i_dnes", "text": "\n В сутрешните часове ще бъде слънчево, но в отделни котловини видимостта ще е намалена. Още преди обяд над източните, а по-късно през деня и до полунощ - и над останалата част от страната ще се развива купеста и купесто-дъждовна облачност. На места отново ще има краткотрайни валежи, придружени от гръмотевици. Има условия и за градушки. Ще духа слаб, в Източна България - до умерен североизточен вятър. Максималните температури ще са между 25° и 30°, в София – около 24°. \r\n\r\n По Черноморието облачността ще е по-често значителна. Ще има краткотрайни валежи от дъжд, придружени от гръмотевици. Ще духа до умерен вятър от североизток. Максималните температури ще са от 23° до 26°. Температурата на морската вода е от 20° до 22°. \r\n\r\n Вълнението на морето ще е около 3, на юг от Бургас – до 4 бала. В планините в сутрешните часове ще е предимно слънчево, по върховете – мъгливо. Около и след обяд ще се развива купеста и купесто-дъждовна облачност и на места отново ще има краткотрайни, в отделни райони - временно интензивни валежи, придружени от гръмотевици. Ще духа умерен и силен вятър от североизток. Максималната температура на височина 1200 метра ще е около 16°, на 2000 метра – около 10°. \r\n\r\n В неделя краткотрайни валежи и гръмотевици ще има на места в цялата страна. Вятърът ще остане от изток-североизток, слаб, в Източна България - до умерен. Дневните температури слабо ще се понижат и ще са предимно между 23° и 28°. През първата половина от следващата седмица намалява вероятността за превалявания. Ще преобладава слънчево време. \r\n\r\n По-значителни временни увеличения на облачността ще има в понеделник над Югозападна България, където ще превали и прегърми. Във вторник и сряда превалявания са възможни само на изолирани места. Температурите отново ще се повишат. \r\n \n\t\t\t\t\t\t", "date": "2018.05.26", "title": "Гръмотевични бури в много райони от страната и днес!"}
{"url": "http://www.bnews.bg/article/242604-na_chereshova_zadushnitsa_pochitame_pametta_na_pochinalite", "text": "\n Днес е Черешова задушница, която се отбелязва в съботния ден преди големия християнски празник Петдесетница. \r\n\r\n Черешовата задушница е свързана с поверието за прибирането на душите на всички покойници, които са били на свобода след Велики четвъртък.  \r\n\r\n Православната църква е установила на този ден специално богослужение в памет на починалите християни. Тази обща панихида познаваме като Черешова задушница. На този ден чрез богослужението в църквата измолваме прошка от Бога за нашите покойници. Живите се молят за отминалите от този свят, защото телесната смърт не прекъсва единството между вярващите.  \r\n\r\n В памет на покойниците, наред с молитвите, от нас се изискват и дела на благотворителност. \"Милост за даване да имаш към всеки живеещ, но и умрелия не лишавай от милост\", четем в Библията.  \r\n\r\n Благотворителен характер имат и общите трапези, които вярващите правят на Черешова задушница. Приготвят се жито, хляб, вино, плодове и други храни, които се раздават. Житото символизира възкресението, а хлябът – Исус Христос.  \r\n\r\n На Черешова задушница християните посещават гробовете на близките си покойници, почистват ги, прекадяват ги, преливат ги с вода и с червено вино. Запалват свещ и раздават житото, хляба и първите череши, дали името на тази панихида. \r\n \n\t\t\t\t\t\t", "date": "2018.05.26", "title": "На Черешова задушница почитаме паметта на починалите"}
{"url": "http://www.bnews.bg/article/242603-uchenik_otkri_ogan_v_uchilishte_v_indiana_obezvredi_go_uchitel", "text": "\n Въоръжен ученик откри огън в основно училище в Нобълсвил, Индиана, по време на изпит, предадоха световните агенции. Той е бил обезвреден от учител. \r\n\r\n Стрелецът е ранил учителя, както и още един ученик, но преподавателят е успял да го обезвреди. \r\n\r\n Пострадалите са откарани в болница, като учителят е получил три огнестрелни рани. Направена му е операция. Името на нападателя засега не се разкрива, но се знае, че е ученик на същото училище. Стрелбата е станала само седмица преди края на учебната година. \r\n\r\n Според очевидци ако учителят не се бил намесил, щяло да има много повече пострадали. \r\n \n\t\t\t\t\t\t", "date": "2018.05.26", "title": "Ученик откри огън в училище в Индиана, обезвреди го учител"}
{"url": "http://www.bnews.bg/article/242583-traktorist_iska_veneta_raykova_za_zhena", "text": "\n Напорист тракторист преследвал Венета Райкова от няколко седмици с предложение да му стане съпруга. Кандидатът за сърцето на водещата на „Папараци“ отдавна приключил с възпитания тон и си позволявал да й оправя неприлични предложения, засипвайки я със съобщения в социалните мрежи, писа „Ретро“. \r\n\r\n В последните дни нервите й не издържали и тя започна бурно да протестира срещу засиленото мъжко внимание, което се възвърнало към нея с нови сили, откакто публично обяви развода си. \r\n\r\n „Не спирам да получавам съобщения: „Какво правиш?“. Ето какво правя – седя си вкъщи и пиша!“ – вилнее Райкова на стената си в социалната мрежа. „И хайде , уважаеми непознати, да спрете да ми пишете, защото блокирам наред! Какво е това „обичам те“?! Кого обичате?! Как ме обичате, като не ме познавате?! Аз не съм телевизионният образ! Стига вече, не е забавно, а е досадно! И ще започна да копирам съобщенията ви и да ги качвам на стената си, за да ви видят и жените ви!“, написа още Райкова, като поясни, че това е официално предупреждение. \r\n\r\n Добавя още, че се изкушава да качи снимката на мъж, позиращ до трактора си, който бил по-скъп от Мерцедес S Class. Изпращали й и голи снимки, но Венета посъветва да започнат да тренират и след това да й набутват фотоси в мрежата. \r\n\r\n Водещата била отчаяна от мъжете и съжалявала, че се е развела с Тихомир. „В момента сме като гаджета. Идва до вкъщи, взима ме, води ме на ресторант, сякаш сме на среща. С тази разлика, че имаме 9-годишно дете“, шегува се блондинката.   \r\n \n\t\t\t\t\t\t", "date": "2018.05.26", "title": "Тракторист иска Венета Райкова за жена "}
