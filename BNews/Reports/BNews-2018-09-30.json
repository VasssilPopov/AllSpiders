{"url": "http://www.bnews.bg/article/249543-makedoniya_boykotira_referenduma_za_severna_nato_i_es", "text": "\n Македония бойкотира реферндума. След като на 12 юни т.г. беше подписан договор за смяна на името на Македония, днес македонците гласуват за референдум за новото име на старанта. По данните за броя гласували, обаче се оказва, че те са ударили бойкот . Защо??  \r\n\r\n  Според данните от гласуването се оказва се, че албанците са гласували масово за референдума в Македония, а българите са го бойкотирали. Победа на ВМРО в Македония и провал за клонинга на ДС в България. Пропадна северномакедонският опит за прочит на българската история. Следва референдум от двете страни на границата за присъединяване на Македония към България и общо членство в ЕС и НАТО.  \r\n\r\n 22,76% (407 714 души) от имащите право на глас 1 806 336 души в Македония са гласували към 15 ч. на референдума за новото име на страната, съобщи Централната избирателна комисия, цитирана от радио \"Свободна Европа\". \r\n\r\n   \r\n\r\n Те отговарят на въпроса \"Дали сте за членство в ЕС и НАТО с приемане на Договора между Република Македония и Република Гърция?\". Договорът от 12 юни променя името на бившата югославска държава на Република Северна Македония. \r\n\r\n Референдумът е консултативен, тоест резултатите от него формално не задължават парламента да се съобрази с вота на гражданите, но допитването е ключово за бъдещето на Македония и има изключителна политическа тежест. \r\n\r\n За да бъде признат за успешно проведен, днешният референдум трябва да изпълни две условия по закон: \r\n\r\n 1) да са гласували поне половината плюс един от всички граждани, имащи право на глас; \r\n\r\n 2) поне половината плюс един от гласувалите на референдума да са избрали отговора \"ЗА\" или \"ПРОТИВ\"; \r\n\r\n Активността е по-ниска в сравнение с местните избори през 2017 г. и с парламентарните от 2016-а, показват още данните. През 2017-а към 13 ч. са гласували 492 882-ма избиратели, а през 2016-а: 601 230. \r\n\r\n Най-висока е активността на референдума към 15 часа в Център, Скопие (34,98%), Сарай (36,57%), Карпош (32,21%), Липково (30,42%), Крива паланка (30,35%) и Чаир (27,96%). \r\n\r\n ОЧАКВАЙТЕ ПОДРОБНОСТИ!  \r\n\r\n   \r\n \n\t\t\t\t\t\t", "date": "2018.09.30", "title": "Македония бойкотира референдума за Северна, НАТО и ЕС"}
{"url": "http://www.bnews.bg/article/249540-silvestar_staloun_otnovo_v_sofiya_za_snimki_na_rambo", "text": "\n Силвестър Сталоун пристигна в България за снимките на петия филм за \"Рамбо\". На 30 септември 71 годишният актьор пристигна в столицата за продължението на любимия на поколения екшън филм \"Рамбо\". \r\n\r\n Още в същата вечер носителят на \"Златен глобус\" посети един от емблематичните ресторанти на петзвездния столичен хотел и се снима със свои фенки. \r\n\r\n Гости на хотел Marinela Sofia допреди седмица бяха и звездите Еймори Ноласко от хитовата продукция \"Бягство от затвора\", както и холивудската знаменитост от \"Терминатор\" - Робърт Патрик. \r\n \n\t\t\t\t\t\t", "date": "2018.09.30", "title": "Силвестър Сталоун отново в София за снимки на Рамбо"}
{"url": "http://www.bnews.bg/article/249541-nemski_politsai_dali_kodovo_ime_na_erdogan_na_otyavlen_natsist", "text": "\n Неонацистки скандал разтърси германската полиция по време на посещението на турския президент Реджеп Тайип Ердоган в Берлин, съобщава \"Хюриет дейли нюз\". \r\n\r\n Офицери от специалните сили, разположени в Берлин за охраната на турския лидер, са използвали кодово име на неонацистката фигура Уве Бьонхарт по време на поставената им задача, потвърди полицията. \r\n\r\n Уве Бьонхарт е един от трима членове на неонацистката организация Националсоциалистически ъндърграунд, отговорна за убийствата на осем турски имигранти, един грък и един германски полицай в периода между 2000 и 2007 г., информира БТА. \r\n\r\n В изявление, огласено в петък, полицията на източната провинция Саксония съобщи, че двама служители от специалните й сили са били повикани незабавно и е започнато разследване по случая. В зависимост от резултата от разследването те може да бъдат отстранени. \r\n \n\t\t\t\t\t\t", "date": "2018.09.30", "title": "Немски полицаи дали кодово име на Ердоган на отявлен нацист"}
{"url": "http://www.bnews.bg/article/249534-panika_po_vreme_na_muzikalen_festival_v_nyu_york", "text": "\n Паника по време на традиционния „Глобъл Ситизен фестивал” в Сентрал парк в Ню Йорк, съобщава АФП. Част от публиката напусна за кратко събитието, след като по време на едно от музикалните изпълнения се чу силен шум, наподобяващ стрелба. Хората започнаха да крещят „Изстрели” и се втурнаха към изходите, разказват очевидци. \r\n  \r\nСлед като полицията пристигна на мястото на инцидента се оказа, че шумът е бил предизвикат от падането на едно от металните ограждения около сцената. За да увери хората, че няма нищо тревожно, фронтменът на „Колдплей” Крис Мартин покани на сцената един от полицаите. Двамата увериха публиката, че няма непосредствена опасност и призоваха напусналите фестивала да се върнат обратно и да се насладят на вечерта. \r\n\r\n Паниката избухна точно година, след масовата стрелба по време на кънтри фестивала в Лас Вегас, когато бяха убити 58 души, припомня АФП. \r\n\r\n „Глобъл Ситизен фестивал” е събитие за хора, които участват в акции в подкрепа на финансовата помощ за нуждаещите се. Тази година във фестивала участваха освен „Колдплей” и ритъм енд блус певецът Уикенд и Джанет Джаксън. \r\n\r\n   \r\n \n\t\t\t\t\t\t", "date": "2018.09.30", "title": "Паника по време на музикален фестивал в Ню Йорк"}
{"url": "http://www.bnews.bg/article/249536-zoran_zaev_glasuva_za_evropeyska_makedoniya", "text": "\n Македонският премиер Зоран Заев бе сред първите тази сутрин, който гласува в родния си град Струмица, на референдума, който трябва да открие пътя за евроатлантическата интеграция на страната, предаде БГНЕС. \r\n  \r\nВ Република Македония днес се провежда референдум, на който гражданите трябва да отговорят на въпроса дали одобряват започването на преговори за членство в НАТО и ЕС чрез приемането на Договора с Гърция, който бе подписан на 17 юни в Преспа. Допитването има консултативен характер. Договорът от Преспа не предвижда задължително провеждане на референдум. \r\n  \r\nСлед като пусна бюлетината Заев отново изрази оптимизъм. Той ръководеше кампанията за европейска Македония и за започването на преговори за членство в ЕС и НАТО. \r\n\r\n Имащите право на глас са 1 806 336 души. 1 725 913 от тях живеят в страната, а 76 060 в чужбина. Те ще пускат бюлетините си в 3 478 избирателни секции в 80 общини. Държавната избирателна комисия е длъжна 24 часа след официалното приключване на вота да обяви официалните резултати. Те трябва да бъдат публикувани в Държавен вестник най-късно 15 дни от деня на вота. \r\n\r\n Рекорден брой местни и чуждестранни наблюдател присъстват в избирателните секции днес. Официалната цифра на акредитираните местни наблюдатели е 11 907, на чуждестранните наблюдатели е 493, а международните организации изпращат 194 преводачи. Най-много наблюдатели е акредитирало Сдружението за граждански политики и инициативи – 5 574. \r\n  \r\nОсвен от вътрешни, референдумът ще бъде следен и от чуждестранни журналисти. Референдумът наблюдават 197 членове на мисията на ОССЕ/СДИЧП, а с тях ще присъстват и 129 преводачи. Официално акредитираните чуждестранни журналисти са около 200. \r\n \n\t\t\t\t\t\t", "date": "2018.09.30", "title": "Зоран Заев гласува за европейска Македония"}
{"url": "http://www.bnews.bg/article/249539-ksenofon_potopi_pelopones_razrusheni_sa_kurorti_sela_i_patishta", "text": "\n Наводнения в Пелопонес след мощния циклон \"Ксенофон\", който връхлетя Гърция. Проливните дъждове напълниха реките, а те разрушиха пътища и влязоха в къщите на хората. В същото време - град Каламата се възстановява след урагана, съобщава Нова телевизия. \r\n\r\n Щетите са огромни, най-вече за бизнеса, чиито крайбрежни заведения са напълно унищожени. това са десетки хиляди евро, вложени в тях. Цало чудо е, че когато се е развихрил вятъра, не е имало хора на брега в Каламата, който беше първият ударен от циклона. \r\n\r\n Няколко села в северната част на полуостров Пелопонес се оказаха под вода. След като в района паднаха над 100 литра на квадратен метър дъжд, улиците на Каито станаха реки и понесоха автомобили. \r\n\r\n Магистралите от Атина към Коринт и оттам към Патра останаха затворени часове наред, заради свлачища. \r\n\r\n А по бреговете на град Каламата плажната ивица е буквално отнесена \r\n\r\n \"Това е истинска катастрофа. Страх ме е от морето вече. Като се сетя какви огромни вълни бяха. Връхлетяха и унищожиха всичко\", казва Катерина. \r\n\r\n Водата навлязла по улиците на градчето. Пострадали са няколко къщи. Тази на Вангелис е една от тях. \r\n\r\n \"От 40 години не е имало подобно нещо. Вълните, освен че бяха високи, идваха много бързо една след друга. Улицата беше като река\", сподели Вангелис. \r\n\r\n Щетите след бурята са огромни, обясни заместник-кметът на общината Танасис Василопулос. Утре специалисти от общината ще направят оглед. \r\n\r\n \"Най-тежък удар понесе бизнесът по плажната ивица. Общината ще им помогне с почистването. За инфраструктурата ще търсим помощ от държавата\", казва Василополус. \r\n\r\n Чистенето на града вече започна. Общински служители и доброволци режат дървета и ринат калта от улиците. Почиства се и задръстената канализация. \r\n \n\t\t\t\t\t\t", "date": "2018.09.30", "title": "\"Ксенофон\" потопи Пелопонес, разрушени са курорти, села и пътища"}
{"url": "http://www.bnews.bg/article/249537-62_godishen_mazh_zagina_udaren_ot_kamion", "text": "\n 62-мъж почина на място, след като е бил блъснат от ТИР. Инцидентът е станал в търговищкото село Пробуда, на главния път София - Варна. \r\n\r\n Снощи малко след 21 часа мъжът е пресичал пътното платно, като целта му е била да стигне до местния магазин. Според очевидци починалият е бил в нетрезво състояние. \r\n\r\n Товарният автомобил – влекач „Рено Премиум“, е бил фирмена собственост и е имал софийска регистрация. Водачът му е бил правоспособен мъж, на 41 години от Девня. \r\n\r\n От Областната дирекция на МВР в Търговище потвърдиха за инцидента и информираха, че по случая е образувано досъдебно производство. \r\n \n\t\t\t\t\t\t", "date": "2018.09.30", "title": "62-годишен мъж загина, ударен от камион"}
{"url": "http://www.bnews.bg/article/249542-ilon_mask_plashta_20_mln_globa_i_napuska_posta_predsedatel_na_saveta_na_direktorite_na_tesla", "text": "\n Комисията за ценни книжа и борси в САЩ и основателят на Tesla Илон Мъск сключиха споразумение.  \r\n\r\n Според канала комисията настоява Мъск да напусне поста председател на компанията и да плати глоба от 20 милиона долара. Допълнителни 20 милиона долара ще трябва да заплати самата компания Tesla. Мъск е приел споразумението без да приема или отхвърля обвиненията на Комисията за ценни книжа и борси (SEC). Според Мъск, делото на комисията е \"неоправдано\". \r\n\r\n В негово изявление цитирано от CNN, той казва: \"Аз винаги съм действал в най-добрия интерес на истината, прозрачността и инвеститорите. Почтеността е най-важната ценност в живота ми и фактите ще покажат, че никога не съм компрометирал това по никакъв начин.\" \r\n\r\n В случай, че се стигнеше до дело, Комисията за ценни книжа можеше да забрани на Мъск да заема ръководна позиция в публични компании за срок от три години. След споразумението, той ще може да продължи да заема подобни позиции. \r\n \n\t\t\t\t\t\t", "date": "2018.09.30", "title": "Илон Мъск плаща 20 млн. глоба и напуска поста Председател на съвета на директорите на Tesla!"}
{"url": "http://www.bnews.bg/article/249535-skrabna_vest_otide_si_nencho_hranov", "text": "\n На 90 години е починал известният български журналист Ненчо Хранов, съобщиха от семейството му. \r\n\r\n Поклонението ще бъде във вторник, 2 октомври, от 11 ч., в ритуална зала \"Мира\", срещу Централните софийски гробища. \r\n\r\n Ненчо Хранов е роден на 9 май 1929 г. в Благоевград. От 1982 г. до 1990 г. е първи заместник главен директор на Българската телеграфна агенция. \r\n\r\n   \r\n \n\t\t\t\t\t\t", "date": "2018.09.30", "title": "Скръбна вест! Отиде си Ненчо Хранов!"}
{"url": "http://www.bnews.bg/article/249528-golemite_preimenuvaniya_na_darzhavi_v_poslednite_godini", "text": "\n Докато македонските граждани гласуват за това дали желаят да сменят името на страната си на „Република Северна Македония”, поглеждаме върху няколко други държави, които вече са минали по този път. \r\n  \r\nМного страни сменят имената си заради обявяване на независимост, най-често от тези, отнесли се с тях като колонии. \r\nПри независимост са създадени Бангладеш (бивш Източен Пакистан), Ботсвана (Бечуаналенд), Гана (Голд Коуст), Индонезия (Холандски Източни Индии), Малави (Нясаленд) и Зимбабве (Родезия). \r\n  \r\nПрез 1991 г. при разпадането на СССР много от съветските република сменят имената си, като Беларус (Беларусия), същото се случва и след разпада на Чехословакия и Югославия. \r\n  \r\nНяколко от изградените нации избират да се преименуват, като Македония се опитва да реши спора за името си с Гърция. \r\n\r\n Но ето някои по-скорошни промени на имената на държави: \r\n  \r\n\r\n Петдесет години след като Свазиленд получи независимост от Великобритания, цар Мслати III обяви през април 2018 г., че страната „се връща към своето оригинално име Есватини”, което значи „земя на Свати”. \r\n  \r\nПоследният абсолютен монарх в Африка хвана абсолютно неподготвени гражданите си, макар да беше намеквано за промяната, освен това предишното име не беше харесвано от народа, защото беше смес от свати и английски. \r\n  \r\nКонго: до Заире и обратно \r\n  \r\nС независимостта си от Белгия през 1960 г. страната с централна Африка става Република Конго, като взима името на съседа си. Като те се различават от различните си столици Бразавил и Киншаса. \r\n  \r\nНяколко години по-късно името беше променено и страната стана Демократична Република Конго. Но през 1971 г. е сменено на Заире, от генерал Джоузеф-Дизайър, който е се качва на власт пред 1965 г. Той замества европейските имена с африкански. \r\n  \r\nНо през 1997 г. името отново е сменено на Демократична Република Конго. \r\n  \r\nБурма избра Мианмар \r\n  \r\nПрез 1989 г. военното правителство на Бурма преименува южната азиатска страна на „Република на съюза на Мианмар”, за да тегли чертата на колониалното си минало. \r\n  \r\nОт Горна Волта до Буркина Фасо \r\n  \r\nВъпреки, че са запазили името Горна Волта, години наред след обявяването на независимост от Франция - през 1958 г.. Западноафриканската нация решава да се прекръсти на Буркина Фасо, през 1984 г., което в превод значи „земя на праведни мъже.” \r\n  \r\nКампучеа се връща към Камбоджа \r\n  \r\nКралството на Камбоджа е обявено за Република Хммер през 1970 г., когато княз Нордом Сианук е свален в подкрепен от САЩ преврат. \r\n  \r\nКогато Кар Руж от Пот Пот поема Югоизточна Азия през 1975 г., той го нарича Демократична Камбоджа след заглавието на кхмерски език. \r\n  \r\nПомощният от Виетнам режим, който свалил геноцидния Червен кхмер през 1979 г., репликира страната на Народна република Камбоджа. \r\n  \r\nКогато Виетнам се оттегля през 1989 г. и монархията бива възстановена, Сианук става държавен глава и се върна в Камбоджа. \r\n  \r\nДахомей става Бенин \r\n  \r\nПетнайсет години след независимостта си от Франция и една година, след като приема марксистите политики, Дахомей се прекръства на Народна република Бенин. \r\n \n\t\t\t\t\t\t", "date": "2018.09.30", "title": "Големите преименувания на държави в последните години"}
{"url": "http://www.bnews.bg/article/249529-nezakonno_izhvarliha_zhivotinski_otpadatsi_kray_vratsa", "text": "\n Огромно количество животински отпадъци са изхвърлени незаконно край Враца.Те са престояли няколко дни на открито, с риск да предизвикат зараза. \r\n\r\n Боклуците бяха загробени едва след качването на клип в социалната мрежа. На него се виждат животински кости, пилешки продукти и мухи. Кадрите са заснети между селата Мраморен и Баница от журналиста Георги Александров в петък следобед.  \r\n„Предполагам това е във вододайни зони, това е в нивите на хората, колкото и да беше асфалтирано, цялата тая продукция беше протекла, от нея течеше зловонна течност, тя къде отива”, попита журналистът. \r\n\r\n „Защо трябва сега да ме притеснявате излишно, не сме го ние изхвърлили, това място е наше, торова площадка и дойдохме, и намерихме изхвърлени боклуци. Всякакви отпадъци, кори от баници, не знам какво, бутчет” каза Васко Василев, собственик на площадката. \r\n\r\n Негов багер разчисти терена, след издадено предписание. Мъжът обясни, че фирмата му се занимава с отглеждане  на патици край близкото село Мраморен, но не и с преработка на месо. \r\n\r\n „Не са наши, тука идваха от Агенцията по храните, от РИОСВ, ние не може да имаме такива отпадъци”, допълни Василев. \r\n\r\n И след разчистване на площадката, силната миризма на разложено месо остана. Собственикът предполага, че изхвърлената стока е от голям магазин. Ще бъде глобен обаче, защото е допуснал имотът му да се използва не по предназначение. \r\n \n\t\t\t\t\t\t", "date": "2018.09.30", "title": "Незаконно: Изхвърлиха животински отпадъци край Враца"}
{"url": "http://www.bnews.bg/article/249524-koy_e_otgovoren_za_grizhata_na_horata_s_psihichni_zabolyavaniya", "text": "\n Само през изминалия месец – черната хроника в новините добави още няколко разтърсващи случая. Палеж на сграда в Божурище, четворно убийство в Каспичан, стрелба по полицай в София.  Между тези случаи има нещо общо. В дъното се на инцидентите се предполага, че стоят хора с психични проблеми. \r\n\r\n “Не съм съгласна с израза  “Психично болни, които са на свобода“. Те трябва да са на свобода, те не са престъпници. Те са белязани с много тежки заболявания и ние трябва да се грижим за тях. Мястото им е сред нас, както на всички останали хора“, каза пред \"Нова\" директорът на държавната психиатрична болница „Св.Иван Рилски” д-р Цветеслава Гълъбова. \r\n\r\n Тя допълни още, че липсва държавна грижа за болните. \r\n\r\n “Истината е, че няма кой да следи дали тези хора си пият лекарствата. Това е социална грижа. Вътреболничното лечение води до подобряване, след което пациентът бива изписан. Извънболничното лечение не е такова, каквото трябва да бъде“, каза психиатърът д-р Анета Аничкина. \r\n\r\n “В психиатричните болници има едни пациенти, които ние наричаме трайно настанени. Те на практика живеят там. Част от тях са останали без жилища или близките им не ги искат. Всяка година това са около 300 души“, допълни още директорът. \r\n\r\n Психиатърът Анета Аничкина коментира, че обществото често се страхува от по-буйните хора с психично разстройство, които живеят близо до тях. \r\n\r\n “Трябва да се създаде мрежа от дневни центрове, в които нашите пациенти да бъдат занимавани. Необходими са много психолози и социални работници. Трябва да се създаде информационна система, която ще ни даде верни данни за тежките психични заболявания. Тогава ние ще можем да планираме здравни разходи“, каза още д-р Цветеслава Гълъбова. \r\n\r\n Тя е категорична обаче, че до тази система достъп трябва да имат само психиатри и администраторите й. \r\n\r\n В момента тече обществено обсъждане по въвеждането на информационна система. \r\n \n\t\t\t\t\t\t", "date": "2018.09.30", "title": "Кой е отговорен за грижата на хората с психични заболявания?"}
{"url": "http://www.bnews.bg/article/249538-aviodispecher_izvel_vav_vazduha_samolet_po_vreme_na_trusa_v_indoneziya", "text": "\n Индонезийският авиодиспечер, който отказа да напусне поста си, докато не изведе успешно във въздуха излитащ пътнически самолет по време на мощния трус в петък, бе обявен посмъртно за герой, съобщава АФП. \r\n  \r\n21-годишният Антониус Гунаван Агунг бил на смяна в контролната кула на летището в Палу \"Мутиара\", когато остров Сулавеси бил разтърсен от първите трусове. Колеги на младия мъж разказват, че той отказал да напусне поста си докато пътническият самолет на „Батик Ер”, който в момента насочвал по пистата, не излети. \r\n„Когато удари мощният трус той тъкмо даваше разрешение на пилота на „Батик Ер” за излитане. Изчака да види как машината успешно излита и едва тогава напусна контролната кула”, заяви Йоханес Хари Сираит, говорител на „ЕрНав Индонезия”. \r\n  \r\nСлед излитането на полет 6231 трусовете станали дори по-силни и кулминацията настъпила със земетресението от 7,5 по Рихтер и последвалата го над два метра вълна цунами. Заради мощното разтърсване на земните маси се наложило младият авиодиспечер да скочи от покрива на 4-етажната кула. Той счупил крак и получил множество вътрешни травми при падането. Макар да бил веднага откаран в местна болница, където получил първа помощ, Агунг починал от нараняванията си преди пристигането на хеликоптера, който трябвало да го откара в по-добре оборудвана болница за операция. \r\nОт „ЕрНав Индонезия” заявиха, че в знак на почит към героизма на младия мъж той ще бъде повишен посмъртно в длъжност с два ранка. \r\n \n\t\t\t\t\t\t", "date": "2018.09.30", "title": "Авиодиспечер извел във въздуха самолет по време на труса в Индонезия"}
{"url": "http://www.bnews.bg/article/249517-fermeri_se_sabirat_na_pazar_v_parka_zaimov", "text": "\n Над 100 малки производители от цялата страна ще се съберат тази неделя в парка „Заимов” на петия  Фест на фермерските пазари. \r\n\r\n Посетителите ще имат възможност да опитат и закупят изобилие от сезонни плодове и зеленчуци, гъби, билки и подправки, млечни и месни продукти, мед и пчелни продукти, хляб и печива с квас, сладка и конфитюри, чайове и сиропи, бира и вино, и много други. В обособена зона ще се представят и производители на натурална козметика, бижута и аксесоари, сувенири и предмети за бита. \r\n\r\n Освен чиста храна, в парка ще има и съпътстваща програма с работилници за малки и големи, както кулинарна зона и коктейли с фермерски продукти. \r\n \n\t\t\t\t\t\t", "date": "2018.09.30", "title": "Фермери се събират на пазар в парка „Заимов”"}
{"url": "http://www.bnews.bg/article/249527-film_za_piyani_i_razvratni_sveshtenitsi_razbuni_duhovete_v_polsha", "text": "\n Нов филм за пияни и развратни свещеници предизвика критики от някои консервативни политици в Полша и породи дебат за влиянието на Католическата църква в една от най-религиозните страни в Европа, съобщи Ройтерс. \r\nФилмът \"Клир\" разказва за живота на трима католически свещеници, които се наливат с водка и се подиграват на Църквата. Един от тях извършва сексуално посегателство срещу сляпо сираче. \r\n  \r\nЛентата, дело на уважавания полски режисьор Войчех Смажовски, бе приветствана от кинокритици след премиерата й на полски филмов фестивал миналата седмица. Но няколко високопоставени членове на управляващата в Полша партия \"Право и справедливост\" (ПиС), която разчита на подкрепата на Църквата за насърчаване на електоралните нагласи в нейна полза, разкритикуваха продукцията. \r\nЗаместник-министърът на културата Ярослав Селин заяви, че филмът насажда \"негативни стереотипи\" и подхожда по несправедлив начин към темата. Други членове на ПиС призоваха той да бъде забранен. Водещото новинарско предаване по обществената телевизия нарече филма \"поредна жестока и неоснователна атака срещу Католическата църква\". \r\n \n\t\t\t\t\t\t", "date": "2018.09.30", "title": "Филм за пияни и развратни свещеници разбуни духовете в Полша"}
{"url": "http://www.bnews.bg/article/249525-balgarkite_razbiha_kuba_na_svetovnoto_po_voleybol", "text": "\n Женският национален отбор по волейбол постигна първа победа на световното първенство в Япония. \"Лъвиците\" не оставиха никакви шансове на тима на Куба и успяха да се наложат с 3:0 (25:10, 25:20, 25:14).  \r\n\r\n Възпитаничките на Иван Петров изиграха отличен мач, като бяха по-добрият отбор на игрището, като рядко оставяха шанс на противничките си да се доближат като резултат до тях. \r\n\r\n Първият гейм започна с натиск на българките, които бързо натрупаха преднина от 8:3 на първото техническо прекъсване. И след него \"лъвиците\" продължиха да доминират. В крайна сметка първата част закономерно отиде в актива на момичетата на Иван Петков след 25:10. \r\n\r\n Вторият гейм започна по-оспорвано, а кубинките успяваха да се противопоставят до 9:9. При второто техническо прекъсване обаче българките успяха да поведат с 16:13, а след това затвориха и втория гейм лесно. \r\n\r\n Третата част отново бе под българска диктовка и без особени перипетии \"лъвиците\" се добраха до чистата победа. \r\n\r\n Четири от българките завършиха с по 11 точки - Гергана Димитрова, Нася Димитрова, Мирослава Паскова и Христина Русева. \r\n\r\n В първия си мач националките загубиха с 0:3 от Италия, а във вторник (2 октомври) се изправят срещу Турция в трети мач от първата фаза на световното първенство. \r\n \n\t\t\t\t\t\t", "date": "2018.09.30", "title": "Българките разбиха Куба на световното по волейбол"}
{"url": "http://www.bnews.bg/article/249523-zhertvite_na_zemetresenieto_v_indoneziya_nadhvarliha_800_dushi", "text": "\n Най-малко 832 са жертвите на мощното земетресение и последвалото го цунами на индонезийския остров Сулавеси в петък вечерта, съобщава BBC. \r\n\r\n Към момента почти всички загинали са от Палу, най-тежко пострадалият от стихията град с население от 350 000 души. 11 от жертвите са от съседния град Донггала, съобщиха местните власти. \r\n\r\n Два дни след мощното земетресение спасителите продължават да издирват оцелели под срутените сгради и тоновете кал, донесени от водата. \r\n\r\n Работата се затруднява заради разрушената инфраструктура, липсата на електричество и комуникации на острова. \r\n \n\t\t\t\t\t\t", "date": "2018.09.30", "title": "Жертвите на земетресението в Индонезия надхвърлиха 800 души"}
{"url": "http://www.bnews.bg/article/249515-tsiklonat_v_gartsiya_otkasna_ostrovite_v_egeysko_more", "text": "\n Мощният циклон „Ксенофон”, вече удари Южна Гърция с ураганни ветрове и проливни дъждове. \r\n\r\n Повечето острови в Егейско море са откъснати от света вече не само по море, но и по въздух. \r\n\r\n Очаква се 3/4 от територията на южната ни съседка да бъде засегната от циклона. \r\n \n\t\t\t\t\t\t", "date": "2018.09.30", "title": "Циклонът в Гърция откъсна островите в Егейско море"}
{"url": "http://www.bnews.bg/article/249519-piarat_na_boyko_se_vzima_s_piarkata_na_angelkova_borisov_kum", "text": "\n Пиарът на ГЕРБ Никола Николов бе засечен току-що в страстна целувка с колежката си, която отговаря за имиджа на министъра на туризма Николина Ангелкова - Моника Димова. \r\n\r\n \"Годеж! Горчиво!\", викнаха свидетели на страстта. \r\n\r\n И двамата са деца на партията. \r\n\r\n Премиерът Бойко Борисов ще е кум, категорични са посветени с щастието на премиера да жени. Особено младоженци, които са се намерили в ГЕРБ. \r\n\r\n Борисов стана кум на най-близкия си човек в екипа - пиара на Министерски съвет Севделина Арнаудова. А след това - на шефа на ГЕРБ-София и административен директор на партията Цветомир Паунов и половинката му Моника, която пък заедно с него е кума на Севи и съпруга й Делян Димитров. \r\n\r\n Самата Арнаудова, с която преди години Никола Николов правеше предаване по телевизия BBT и която го покани в партията, ще е кума. \r\n\r\n   \r\n \n\t\t\t\t\t\t", "date": "2018.09.30", "title": "Пиарът на Бойко се взима с пиарката на Ангелкова! Борисов - кум!"}
{"url": "http://www.bnews.bg/article/249520-aktrisa_ot_sofiya_den_i_nosht_igraela_skladadzhiyka_v_poshlata_instsenirovka_na_gospodarite", "text": "\n След като много хора заключиха, че Господари на ефира и Нова може умишлено да са спретнали цирка с „нападението“ над Димитър Върбанов, от тяхна страна излезе опровержение на историята. Сега обаче нещата стават още по-сериозни. \r\n\r\n Излязоха следи от скалъпоеното театро, което се оказва с доста ниско ниво. Дали защото от Нова нямат на разположение достатъчно кадри, или поради нехайство, не знаем. В масовката в склада, където се разигра цирка, се вижда лицето на актриса, която участва в сериала „София – ден и нощ“, който е продукция на НОВА. Същата жена участва в епизод 370, част 2 на сапунката. \r\n\r\n В кадрите на злополучния материал на Върбанов влиза в ролята на складажийка. Ето и снимки, които го доказват: \r\n\r\n \r\n\r\n   \r\n \n\t\t\t\t\t\t", "date": "2018.09.30", "title": "Актриса от “София Ден и Нощ” играела склададжийка в пошлата инсценировка на Господарите!"}
{"url": "http://www.bnews.bg/article/249516-poreden_protest_sreshtu_koruptsiyata_v_rumaniya", "text": "\n Поредна вълна от недоволство в северната ни съседка Румъния. „Не забравяме. Не прощаваме. Няма да ви позволим да убиете демокрацията”. Това е мотото на протеста тази вечер. \r\n\r\n Той ще се проведе, въпреки готвените от управляващата Социалдемократическа партия законодателни промени, с които демонстрациите пред Министерския съвет ще бъдат спрени. Обяснението на управляващите е, че те са заплаха за националната сигурност. \r\n\r\n Крехката политическа обстановка в Румъния и борбата срещу корупцията ще влязат и в дневния ред на Европейския парламент следващата седмица. \r\n \n\t\t\t\t\t\t", "date": "2018.09.30", "title": "Пореден протест срещу корупцията в Румъния"}
{"url": "http://www.bnews.bg/article/249521-ideite_na_ananiev_za_zdravna_reforma_sa_v_sastoyanie_da_pogubyat_gerb", "text": "\n Интересни изводи и анализ публикува бившия министър на здравеопазването д-р Илко Семерджиев след Националната кръгла маса за бъдещето на здравеопазването, обявени в неговия личен профил в социалната мрежа Facebook. Ето какво написа той: \r\n\r\n \r\n\r\n „Отидох на кръглата маса за представяне на „новия“ здравен модел на Кирил Ананиев. За здравния модел не чух нищо. Ананиев като бюджетар се опита да сджурка едни числа – оказаха се грешни. Твърди, че с едни около 700 – 800 млн. лв. събрани от допълнителна задължителна здравна застраховка ще покрие частните плащания в системата в размер на над 3 млрд. лв. Оказа се, обаче, че това е по-малкия парадокс – в презентацията си Ананиев заяви, че нерегламентираните частни плащания са по 650 лв. на човек за болнична помощ годишно, за извънболнична помощ по 120 лв., за лекарства по 180 лв. и за рехабилитация по 300 лв., което сумарно прави 1 250 лв. на човек годишно. За 7 млн. човека сумата става 8.750 млрд. лв. годишно, които първо се разминават драстично с другото му твърдение, че частните плащания са едва около 3 млрд. лв., а как ще ги покрие с онези фамозни 700 – 800 млн. лв., събрани от застраховките така, че хората да не доплащат нищо, вероятно ще разберем „когато му дойде времето“. За другите абсурди няма да си направя труда да пиша след като дори числата не са верни. Напуснах кръглата маса, за да не взема да не издържа и да се изкажа на място – после ще излезе, че саботирам „реформата“. Всъщност тя ще се спомине от самосебе си, освен ако от ГЕРБ не решат да се самоубият с „идеите“ на Ананиев.“ \r\n \n\t\t\t\t\t\t", "date": "2018.09.30", "title": "Идеите на Ананиев за здравна реформа са в състояние да погубят ГЕРБ!"}
{"url": "http://www.bnews.bg/article/249530-krasi_radkov_krashka_s_tamnokosa_kolezhka_komikat_polzva_vankata_za_prikritie", "text": "\n Бебето на Краси Радков още не е станало на 2 месеца, а той май вече се оглежда за жена, с която да мачка чаршафите, докато съпругата му сменя памперси, научи HotArena. \r\n\r\n Актьорът се натиска с брюнетка, която също като него работи в „Шоуто на Слави”, видя репортер на „Уикенд”.  \r\n\r\n Двойката бе засечена преди дни да се гушка в почивките между снимките на отделните сцени от шоуто. Малко преди началото на вечерните новини на Би Ти Ви звездата излезе от студиото, прегръщайки своята колежка – висока дългокоса брюнетка на видима възраст около 35 години. По информация на „Уикенд” жената работи в „Шоуто на Слави” и се е запознала с Краси покрай служебните си задължения. \r\n\r\n Засега не е ясно точно каква длъжност заема, но според хора от Би Ти Ви е или гримьорка, или гардеробиерка.  \r\n\r\n Краси и колежката му изглеждаха напълно спокойни, докато се гушкаха пред входа на студиото, директно пред погледите на любопитните пешеходци. От студиото те се отправиха директно към най-близкото заведение и заеха една от масите на открито, очевидно с идеята да си поръчат вечеря. Вероятно за камуфлаж скоро към двойката се присъедини още един от служителите на Слави – небезизвестният Иван Атанасов-Ванката. \r\n\r\n Той също бе придружен от колежка – стройна руса дама, която според информацията на „Уикенд” работи като гардеробиерка в екипа на предаването. За разлика от Краси и брюнетката обаче те не се прегръщаха и строго спазваха нормите на добрите професионални и приятелски отношения, без да прекрачват границите им с подозрителни интимности.  \r\n\r\n   \r\n \n\t\t\t\t\t\t", "date": "2018.09.30", "title": "Краси Радков кръшка с тъмнокоса колежка? Комикът ползва Ванката за прикритие!"}
{"url": "http://www.bnews.bg/article/249510-vulkanat_popokatepetal_izrigna", "text": "\n Вулканът Попокатепетъл в южната част на Мексико изригна вчера, изпращайки дим и пепел на над три километра в небето, съобщиха световните агенции. \r\n\r\n Ръководителят на агенцията за гражданска защита на столицата Мексико Фаусто Луго каза в „Туитър”, че няма опасност за населението. \r\n\r\n Мексиканските власти предупреждават хората да покриват носа и устата си, когато излизат навън, да държат домашните си любимци вкъщи и да ограничат физическите дейности. \r\n\r\n Разположен на около 60 км югоизточно от град Мексико, високият 5426 м Попокатепетъл е един от най-активните вулкани в страната. \r\n\r\n Най-мощното му изригване бе през 2000 г., когато хиляди души бяха евакуирани. \r\n \n\t\t\t\t\t\t", "date": "2018.09.30", "title": "Вулканът Попокатепетъл изригна"}
{"url": "http://www.bnews.bg/article/249531-detsata_izuchavat_bezopasnost_na_dvizhenie_po_patishtata_po_novi_programi", "text": "\n Безопасността на движение по пътищата ще се изучава по нови програми. Как да се движат правилно ще учат всички деца от детската градина до учениците в XII клас. \r\n\r\n Всеки ден пътят на Александър и майка му до детската градина преминава през оживено кръстовище. Там той учи как да се движи безопасно. \r\n\r\n Вече има и детски площадки, изградени по модел на реално кръстовище. На нея децата се учат на пътните знаци и безопасно пресичане. \r\n\r\n Специална програма предвижда подобни площадки да бъдат изградени във все повече детски градини в столицата, а в училище часовете за безопасност на пътя са най-много за първокласниците. За останалите те намаляват. Най-малките ще учат и как да се движим безопасно с велосипед. При учениците в последните класове пък ще се наблегне на решаването на конфликти без агресия на пътя и на оказването на първа помощ. \r\n\r\n   \r\n \n\t\t\t\t\t\t", "date": "2018.09.30", "title": "Децата изучават безопасност на движение по пътищата по нови програми"}
{"url": "http://www.bnews.bg/article/249512-makedoniya_glasuva_pravo_na_glas_imat_nad_1_800_000_dushi", "text": "\n Днес в бившата югославска република се провежда референдум, от който трябва да стане ясно дали Македония ще приеме наименованието Република Северна Македония. \r\n\r\n Право на глас в допитването имат 1 806 336 души, записани в избирателните списъци. \r\n\r\n Въпросът на референдума гласи: Дали сте за членство в ЕС и НАТО с приемане на договора между Република Македония и Република Гърция. \r\n\r\n Договорът от Преспа не предвижда задължително провеждане на референдум. Валидността му зависи от това дали ще бъде достигнат необходимият брой на гласоподаватели - 50% плюс един от имащите право на глас. \r\n\r\n Ако референдума е невалиден, правителството на Зоран Заев обяви, че ще продължи с прилагането на Преспанското споразумение. При отказ от него, изолацията от страната на Гърция ще продължи и пътят към НАТО и ЕС ще бъде блокиран. \r\n \n\t\t\t\t\t\t", "date": "2018.09.30", "title": "Македония гласува: Право на глас имат над 1 800 000 души"}
{"url": "http://www.bnews.bg/article/249513-real_ne_uspya_da_prechupi_atletiko_v_madridskoto_derbi", "text": "\n \"Реал\" Мадрид стигна само до нулево реми с местния враг \"Атлетико\" в дербито от седмия кръг на испанската Примера дивисион. Двата тима изиграха неочаквано скучен мач пред близо 80 000 зрители на \"Сантяго Бернабеу\". \r\n\r\n \"Белия балет\" владееше повече топката, но създаде малко голови положения. \"Атлетико\" пък можеше да поведе на два пъти през първата част, ако не бяха отличните намеси на бившия им вратар Тибо Куртоа. Белгиецът спря първо Антоан Гризман, а после и Диего Коста. \r\n\r\n За \"Реал\" най-добрата възможност пропиля Марко Асенсио в 66-ата минута. \r\n\r\n В 88-ата дебют в Ла Лига с екипа на \"Лос Меренгес\" направи бразилският суперталант Винисиус. Младокът също не не промени нулите на таблото и в крайна сметка двата тима поделиха точките. \r\n\r\n Така \"Реал\" не успя да се възползва от грешната стъпка на \"Барселона\" (1:1 с \"Атлетик\" Билбао) и фаворитите за титлата имат по 14 точки на върха, следвани от \"Севиля\" с 13 и \"Атлетико\" с 12. \r\n \n\t\t\t\t\t\t", "date": "2018.09.30", "title": "\"Реал\" не успя да пречупи \"Атлетико\" в мадридското дерби"}
{"url": "http://www.bnews.bg/article/249532-osem_fena_na_sevilya_v_bolnitsa_sled_srutvane_na_predpazna_ograda", "text": "\n Осем от привържениците на \"Севиля\" бяха приети по спешност в болница, след като предпазната ограда в сектора им на стадион \"Мунисипал де Ипуруа\" се срути по време на гостуването им на \"Ейбар\". \r\n\r\n За щастие нараняванията им не са сериозни.  \r\n\r\n В 58-ата минута гостите от \"Севиля\" направиха резултата с 2:0 след изпълнение на дузпа. Привържениците се стекоха към края на сектора, за да поздравят любимците си, а под напора им една от предпазните огради не издържа и падна. Мачът бе прекъснат за 6 минути, като двама от феновете бяха изнесени на носилки.  \r\n\r\n В официалния профил на \"Ейбар\" в \"Туитър\" бе съобщено, че ранените са откарани в близката болница и след преглед е установено, че нараняванията им не са животозастрашаващи. \r\n\r\n Мачът завърши с победа 3:1 за \"Севиля\". Андре Силва откри резултата, а Евер Банега добави още две попадения за гостите. \"Ейбар\" успя да намали изоставането си в самия край на срещата с гол на Жоан Жордан. \r\n \n\t\t\t\t\t\t", "date": "2018.09.30", "title": "Осем фена на \"Севиля\" в болница след срутване на предпазна ограда"}
{"url": "http://www.bnews.bg/article/249522-chastnite_bolnitsi_se_obyaviha_za_palna_demonopolizatsiya_na_nzok", "text": "\n Националното сдружение на частните болници разпространи декларация, в която се обявява за пълна демонополизация на здравното осигуряване. От сдружението приветстват инициативата на здравното министерство да започне дискусия за реформа на здравноосигурителния модел и заявяват, че пълната демонополизация е в интерес най-вече на потребителите на медицинска помощ, а внедряването му носи значите;лно по-малко рискове за управлението на здравната система \r\n\r\n Ето и пълният текст на ДЕКЛАРАЦИЯТА: \r\n\r\n \r\n\r\n \r\n\r\n София, 21.09.2018, Д-р Н. Болтаджиев, председател на УС \r\n \n\t\t\t\t\t\t", "date": "2018.09.30", "title": "Частните болници се обявиха за пълна демонополизация на НЗОК!"}
{"url": "http://www.bnews.bg/article/249526-tayfunat_trami_preminava_prez_yaponiya_ima_shteti_i_raneni", "text": "\n Най-малко 45 души са пострадали при преминаването на тайфуна \"Трами\" през Япония, съобщи Франс прес. Властите съобщиха за 38 леко ранени на югозападния остров Окинава и 7 в град Кагошима, в южната част на остров Кюшу. \r\n  \r\nДвижението на високоскоростните влакове бе спряно в западната част на страната и близо 1100 полета бяха анулирани заради затварянето на летище \"Кансай\" край Осака. \r\n\r\n \"Трами\" връхлетя с дъждове и вятър юга и запада на Япония и нанесе големи повреди в електроподаването на островите Окинава и Кюшу. Около 313 хиляди домакинства на Кюшу останаха без ток, а на Окинава, където има местни избори, броят им е над 160 хиляди. Според японски медии вчера в Окинава над 20 човека са били ранени от прекършени дървета. \r\n  \r\nТайфунът достигна тази сутрин и главния остров Хоншу с ветрове от 216 км/ч. Към 15 часа местно време днес окото на урагана е било на 50 км южно от нос Ашизури на остров Шикоку, като се придвижва с 45 км/ч. Ветровете му са със скорост 162 км/ч и пориви до 216 км/ч, съобщи японската метеорологична агенция. \r\n\r\n   \r\n\r\n   \r\n \n\t\t\t\t\t\t", "date": "2018.09.30", "title": "Тайфунът „Трами“ преминава през Япония, има щети и ранени"}
{"url": "http://www.bnews.bg/article/249533-niska_izbiratelna_aktivnost_na_referenduma_v_makedoniya", "text": "\n Изключително ниска избирателна активност на референдума в Македония. До 11ч. местно време е била 8,03%, показват данните от системата за паралелно гласуване. \r\n\r\n Обстановката в Македония е спокойна. Към момента има сигнали само за дребни нарушения на изборния процес. В три секции гласуването закъсня заради отстраняване на агитационни материали. В отдалечен квартал на Скопие, група младежи са се опитали да обидят избирателка, която е отивала да гласува. \r\n\r\n За гласуващите в македонската столица, България е най-силно мотивиращият аргумент за участие в референдума.  \r\n\r\n „Гласувах за бъдещето на нашата държава. И ние искаме да сме като вас в България – членове на ЕС, за един по добър живот. Мисля, че ще излязат да гласуват 900 хил. души. Ако не излязат, нямат право после да критикуват”, каза Гьоше Таневски. \r\n\r\n Право на глас в допитването имат 1 806 336 души, записани в избирателните списъци. В Македония те са със снимки на избирателите. След като избирателят гласува, пръстите му се напръскват със спрей, който при осветяване с UV лампа, оцветява ръцете. Целта е да се избегне злоупотреба и повторно гласуване. \r\n\r\n Реално обаче гласоподавателите са с 500 хиляди по-малко, защото повечето са в чужбина. \r\n\r\n Бюлетините са с уникални номера. На тях пише „За” и „Против”, слага се печат и се загражда отговорът. \r\n\r\n Министър предсезателят Зоран Заев гласува в училище „Никола Вапцаров” в родния си град Струмица. Пред телевизионните камери той заяви, че вярва в успешния край на референдума. \r\n\r\n Вечерта в македонската столица се организира митинг-протест от бойкотиращите референдума. \r\n \n\t\t\t\t\t\t", "date": "2018.09.30", "title": "Ниска избирателна активност на референдума в Македония"}
{"url": "http://www.bnews.bg/article/249514-zastrasheni_li_sa_profilite_ni_sled_hakerska_ataka_vav_facebook", "text": "\n 90 милиона са засегнатите от хакерска атака във Facebook. Администраторите на социалната мрежа заявиха, че наскоро е имало пробив в системата от неизвестни лица, които са се възползвали от слабости в сигурността на платформата и така са получили достъп до профилите на хората. \r\n\r\n Пряко засегнати са 50 милиона души, а потенциални жертви са други 40 милиона. За да бъдат защитени потребителите, всички те е трябвало да се пререгистрират. Сред засегнатите има и българи. \r\n\r\n “Първо на служебния си компютър открих, че трябва да се логна наново и се зачудих защо е така, но си помислих „А, нищо особено”. После като се прибрах вкъщи, видях че и на домашния си компютър съм разлогнат и трябва там да се логна отново. След това си погледнах телефона и същата работа“, сподели Тодор, който е един от засегнатите. \r\n\r\n “Във вторник открихме, че атаката е срещу потребители на Facebook, а в четвъртък проблемът вече беше решен и решихме да се погрижим за сигурността на потребителите, като ги разлогнем“, каза вицепрезидентът на Facebook Гай Росен. \r\n\r\n “Това е един от най-сериозните пробиви, да не кажа може би първия случай, в който Facebook реално бива сериозно компрометиран по отношение на сигурността. Най- вече по отношение на сигурността на акаунтите на потребителите“, коментира специалистът по киберсигурност Борис Гончаров. \r\n\r\n Той добави още, че такива атаки обикновено имат отражение в рамките на 6 месеца до година. Всички засегнати потребители са използвали една и съща функция на социалната мрежа. \r\n\r\n Специалистите по киберсигурност съветват да прегледаме списъка с влизанията ни в социланата мрежа и ако забележим логване в устройството от необичайно място да подадем сигнал. \r\n \n\t\t\t\t\t\t", "date": "2018.09.30", "title": "Застрашени ли са профилите ни след хакерска атака във Facebook?"}
{"url": "http://www.bnews.bg/article/249511-shte_preobladava_oblachno_vreme", "text": "\n Днес ще преобладава облачно време. \r\n\r\n В югоизточната половина от страната ще има валежи от дъжд, значителни в централните и източните части на Южна България. \r\n\r\n Атмосферното налягане ще се повиши и ще е малко по-високо от средното за месеца. Ще духа слаб до умерен, в Източна България – временно силен вятър от изток-североизток. \r\n\r\n Максималните температури ще са от 16° – 18° на места в Северна България до 10° – 12° в южните райони от страната. \r\n\r\n По Черноморието ще бъде предимно облачно, ветровито и с валежи от дъжд, значителни – по южното крайбрежие. Ще духа умерен, временно силен вятър от изток-североизток. \r\n\r\n Максималните температури ще са 16° – 18°. Вълнението на морето ще бъде 3-4 бала. Температурата на морската вода е 21 –23°. \r\n\r\n В планините няма да е подходящо за туризъм. Ще бъде облачно, дъждовно и ветровито. Значителни ще са валежите в Родопите, Странджа и Сакар. Ще духа силен и бурен вятър от източната четвърт. \r\n\r\n Максималната температура на височина 1200 метра ще е около 11°, на 2000 метра – около 5°. \r\n \n\t\t\t\t\t\t", "date": "2018.09.30", "title": "Ще преобладава облачно време"}
{"url": "http://www.bnews.bg/article/249518-trima_siriytsi_sa_zadarzhani_za_strelba_v_sofiya", "text": "\n Трима сирийци задържани след стрелба с газов пистолет в центъра на София, съобщи БГНЕС. Един от тях е открил стрелба малко след 20 часа пред Телефонната палата. Няма данни за пострадали хора. \r\n\r\n Мъжът е бил в лек автомобил заедно с още двама негови сънародници и две момичета. Пред полицаите той е обяснил, че е стрелял във въздуха заради хора, които са го дразнели, преминавайки покрай автомобила. \r\n\r\n Към момента полицията изяснява дали в случая има замесени футболни фенове. Тримата сирийци са задържани.  \r\n \n\t\t\t\t\t\t", "date": "2018.09.30", "title": "Трима сирийци са задържани за стрелба в София"}
