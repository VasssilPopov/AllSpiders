{"url": "http://www.bnews.bg/article/261983-razbiha_fabrika_za_nelegalni_tsigari_kray_plovdiv", "text": "\n Акция за разбиване на мрежа за нелегални цигари тече на територията на пловдивското село Труд. Това съобщи кореспондентът на bTV в региона. \r\n\r\n Фабриката е била разбита, докато е произвеждала фалшиви марки цигари. \r\n\r\n Обектът се намира в с. Труд, местност \"Кошовете\", на изхода за Карлово. \r\n\r\n На мястото са пристигнали зам.-главният прокурор Иван Гешев Гешев, директорът на Агенция \"Митници\" Георги Костов и главния секретар на МВР Иво Иванов.  \r\n\r\n Очаквайте подробности. \r\n \n\t\t\t\t\t\t", "date": "2019.07.04", "title": "Разбиха фабрика за нелегални цигари край Пловдив"}
{"url": "http://www.bnews.bg/article/261980-namalyava_broyat_na_nakazatelnite_protseduri_na_ek_otkriti_sreshtu_balgariya", "text": "\n Намалява броят на новообразуваните наказателни процедури от Европейската комисия срещу България през миналата година. Това сочи годишният доклад за прилагането на европейското законодателство, цитиран от БТА. \r\n\r\n Миналата година срещу страната ни са били открити 18 нови процедури и това е най-малкият брой от 2014 г. насам. За сравнение през 2014 г. са били открити 41, през 2015 г. - 20, през 2016 г. - 27 и през 2017 г. - 26, показват данните. \r\n\r\n Миналата година срещу нашата страна е имало 60 неприключили процедури, половината от които са били за бавно въвеждане на европейското право в националните закони. \r\n\r\n От новооткритите най-много (по четири) са свързани с данъчното облагане и митниците, и с миграцията и вътрешните работи. По три процедури има в областите на вътрешния пазар, промишлеността, предприемачеството, на правосъдието и потребителите, на здравеопазването и безопасността на храните. \r\n\r\n По две са процедурите в областите на превозите, далекосъобщенията, околната среда, финансовата стабилност и финансовите услуги. \r\n \n\t\t\t\t\t\t", "date": "2019.07.04", "title": "Намалява броят на наказателните процедури на ЕК, открити срещу България"}
{"url": "http://www.bnews.bg/article/261991-karvava_deklaratsiya_sreshtu_uvolnenieto_na_shefa_na_zatvorite", "text": "\n Кървава декларация изпратиха до министъра на правосъдието Данаил Кирилов от синдикат \"Охрана\". Декларацията е срещу уволнението на шефа на затворите. В публичното пространство вече витаят съмнения за осъществен натиск върху уволнения шеф заради обществени поръчки. Ето и съдържанието ѝ.  \r\n\r\n   \r\n\r\n   \r\n \n\t\t\t\t\t\t", "date": "2019.07.04", "title": "Кървава декларация срещу уволнението на шефа на затворите!"}
{"url": "http://www.bnews.bg/article/261979-subsidiyata_na_partiite_shte_e_1_lev_na_glas", "text": "\n Депутатите приеха на второ четене текста от промените в Закона за бюджета за 2019 г., с които субсидията на партиите се намалява от 11 лв. на 1 лев на глас. \r\n\r\n \"За\" намаляването на субсидията до края на годината гласуваха 119 депутати, 71 бяха \"против\" и 16 се въздържаха. \r\n\r\n Отхвърлено беше предложението на ДПС за намаляване на субсидията на 0 лева на глас. Не беше подкрепено и предложението на ВМРО размерът на субсидията за парламентарна дейност да е 1,5 млн. лева. \r\n\r\n В началото на днешното пленарно заседание председателят на парламента Цвета Караянчева предложи точката да стане първа за днес и това беше прието въпреки протестите на БСП.  \r\n\r\n Предложението за субсидия от 1 лев на глас беше внесено от правителството. Той беше прието на първо четене на 12 юни. \r\n\r\n На 21 юни поради липса на доклад за второ четене промените в Закона за държавния бюджет отпаднаха от дневния ред на парламент. След това на 25 юни се състоя среща на управляващата коалиция в Министерски съвет и стана ясно, че Обединените патриоти ще инициират консултации с политическите сили в Народното събрание за субсидиите. Разговорите се проведоха едва на 3 юли, но до консенсус за 1 лв. партийна субсидия стигнаха само ГЕРБ и „Атака”. \r\n\r\n От „Воля” също са съгласни размерът на държавното финансиране да бъде един лев за получен глас и ще подкрепят актуализацията. \r\n\r\n НФСБ и ВМРО също смятат, че парите трябва да бъдат намалени, но според тях един лев не е достатъчен и трябва да се търси оптималният вариант. \r\n\r\n БСП са категорично против субсидия от един лев. ДПС предложи 0 лв. и неограничено финансиране на партиите от бизнеса. \r\n \n\t\t\t\t\t\t", "date": "2019.07.04", "title": "Субсидията на партиите ще е 1 лев на глас"}
{"url": "http://www.bnews.bg/article/261985-sasht_praznuva_denya_na_nezavisimostta", "text": "\n САЩ празнува Деня на Независимостта. Това e един от най-важните национални празници на страната, като в наши дни той се свързва с масови шествия, паради, фойерверки и … консумацията на големи количества храна и алкохол. \r\n\r\n По време на американската революция се отделят тринадесетте американски колонии от Великобритания. На 2 юли 1776 г. Вторият континентален конгрес гласува предложението на Ричард Хенри Лий за отделяне на щатите от Британската империя. \r\n\r\n Два дни по-късно – на 4 юли, започва разглеждането на декларацията за независимост, чийто основен автор е Томас Джеферсън. \r\n\r\n Тогавашният втори президент на щатите Джон Адамс заявява, че вторият ден от юли ще бъде най-запомнящият се момент в историята на Америка. „Вярвам, че този ден ще бъде празнуван от идните поколения”, пише Адамс до съпругата си Абигейл. \r\n\r\n Историците дълго време спорят дали декларацията наистина е подписана на 4 юли, въпреки че самите Томас Джеферсън, Джон Адамс и Бенджамин Франклин пишат, че са я подписали на този ден. Някои вярват, че тя е приета едва месец по-късно, на 2 август. \r\n\r\n Любопитен факт е, че Адамс и Джеферсън умират в един и същи ден - на 50-тата годишнина от подписването на декларацията. Двамата са съответно вторият и третият служил президент на САЩ след Франклин.  \r\n\r\n По традиция празненствата са пищни. Най-често хората се събират на открити площи, за да се насладят на фестивалната атмосфера и да наблюдават грандиозно шоу с фойерверки. Отделно във военните бази се почита т.н „поздрав към съюза” с 50 салюта – по един за всеки щат. \r\n\r\n Тази година президентът на САЩ Доналд Тръмп заяви, че празникът през 2019 г. ще е специален. Държавният глава дори поиска участието на модерни танкове, които да преминат по улиците по време на парада. Освен това ще има и участие от американските ВВС. \r\n\r\n В социалната мрежа „Туитър” той подчерта, че иска най-голямата заря в историята на празника. Обикновено най-впечатляващата пиротехника е в Ню Йорк. \r\n \n\t\t\t\t\t\t", "date": "2019.07.04", "title": "САЩ празнува Деня на независимостта"}
{"url": "http://www.bnews.bg/article/261971-kontsesioner_predizvika_buren_smyah_u_grazhdanite_syankata_tryabvalo_da_struva_mezhdu_80_i_90_lv_za_da_ne_e_na_zaguba", "text": "\n Цената на чадъри и шезлонги на плажа в Черноморец трябва да е между 80 и 90 лева, за да не съм на загуба. Макар че пак няма гаранция, защото нашият бизнес се влияе от времето. В момента търпя загуби не защото съм мазохист, а защото мога да си го позволя, толкова е просто. \r\n\r\n Това обяви по Би Ти Ви наемателят на плажа в Черноморец Милен Янков. \r\n\r\n Според него причината за космическата цена е високият наем, който плаща на държавата – 120 000 лева на сезон за 150 метра пясъчна ивица. \r\n\r\n На луксозния плаж „Каваци – Юг” в Созопол пък сянката е 70 лева, но срещу парите получавате не просто голям чадър на първа линия, а голям чадър и 4 шезлонга. Това разясниха днес стопаните на плажа, след като в мрежата се появи снимка на касова бележка с цена, която възмути мнозина. \r\n\r\n „Говорим за голям чадър с 4 дървени шезлонга от тиково дърво, с 4 броя кожени шалтета, дървена масичка и платът, който е на големия чадър, е специален, италиански, който предпазва от UV лъчите”, коментира за „Тази сутрин” управителят и касиер на плажа Гаврил Казанджиев. \r\n \n\t\t\t\t\t\t", "date": "2019.07.04", "title": "КОНЦЕСИОНЕР ПРЕДИЗВИКА БУРЕН СМЯХ У ГРАЖДАНИТЕ! Сянката трябвало да струва между 80 и 90 лв, за да не е на загуба"}
{"url": "http://www.bnews.bg/article/261972-bomba_spetsprokuraturata_zapochva_proverka_na_karakachanov_po_signal_na_zhurnalista_dimitar_bayraktarov", "text": "\n Специализираната прокуратура започва проверка на Красимир Каракачанов за престъпление срещу правосъдието по сигнала на журналиста Димитър Байрактаров, който е публикувал информацията на личният си Фейсбук профил.  \r\n\r\n \r\n\r\n \r\n  \r\n\r\n   \r\n\r\n   \r\n \n\t\t\t\t\t\t", "date": "2019.07.04", "title": "Бомба! Спецпрокуратурата започва проверка на Каракачанов по сигнал на журналиста Димитър Байрактаров!"}
{"url": "http://www.bnews.bg/article/261973-25_godishen_e_v_koma_sled_kato", "text": "\n 25-годишен шофьор без книжка е в кома след тежка катастрофа в Плевенско, съобщиха от Областната дирекция на МВР. \r\n\r\n За изваждане на водача от огънатите ламарини са помогнали служители на РСПБЗН – Червен бряг. \r\n\r\n Пътният инцидент е станал вчера в 17:25 часа на пътя между град Червен бряг и село Рупци. \r\n\r\n Местопроизшествието е запазено от автопатрул. Извършен е оглед, при който е установено, че водачът на \"Опел Астра\" – неправоспособен 25-годишен от Червен бряг, на прав участък е изгубил контрол над управлението. \r\n\r\n Опелът излиза в ляво от пътното платно и се преобръща в крайпътна канавка. \r\n\r\n Вследствие на удара шофьорът получава черепно мозъчна травма изразяваща се в мозъчно сътресение /комоцио церебри/ и кома. Той е прегледан във ФСМП – Червен бряг и е транспортиран в ЦСМП в Плевен. Настанен е в КАРИЛ при УМБАЛ \"Д-р Георги Странски\" – с опасност за живота. \r\n\r\n Уведомен е прокурор при РП – Червен бряг. По случая е образувано досъдебно производство за престъпление по чл.343 ал.1 б.\"б\" във вр. с чл.342, ал.1 от НК. Работа продължава разследващ полицай. \r\n\r\n   \r\n \n\t\t\t\t\t\t", "date": "2019.07.04", "title": "25-годишен е в кома след като..."}
{"url": "http://www.bnews.bg/article/261987-dozhivoten_zatvor_za_nay_golemiya_bandit_v_holandiya", "text": "\n Вилем Холедер, най-големият престъпник в Холандия, е осъден на доживотен затвор за поръчване на няколко убийства на фигури от престъпния свят, информират Би Би Си и \"Гардиън\". \r\n\r\n 61-годишният Холедер, наричан De Neus, е с лоша слава от 80-те години на миналия век, когато отвлича бирения предприемач Фреди Хайнекен. Той се превръща в голям бос в престъпния свят. Осъден е след продължителен и скъп съдебен процес в Амстердам. Сред жертвите е неговият приятел и съдружник Кор ван Хут. \r\n\r\n Съдиите осъдиха Холедер на доживотен затвор за поръчка на пет убийства, опит за убийство и едно непредумишлено убийство. Те също го признаха за виновен в организиране на престъпна група. \r\n\r\n Най-продължителният съдебен процес в холандската история, 17 месеца, се проведе в съд в Амстердам със засилена охрана, известен като \"бункера\". Адвокатите на Холедер обявиха, че ще обжалват присъдата. \r\n\r\n Прокуратурата разчиташе на сензационните свидетелски показания на Астрид, сестра на Холедер, която тайно е записала разговорите им. Астрид Холедер се укрива, откакто го предаде. Ван Хут е бил женен за друга сестра на Холедер, която също свидетелства срещу него. \r\n\r\n Вилем Холедер твърди, че е невинен и че показанията на сестрите му са лъжа. \r\n\r\n Няма доказателства за ролята му в организирането на петте убийства между 2002 и 2006 г., но свидетелските показания и записите са се оказали достатъчни за осъждането му. \r\n\r\n Холедер, считан за кръстник на холандската мафия, е арестуван през 2014 г. за убийството на двама души преди да му бъдат повдигнати още обвинения в убийство. \r\n \n\t\t\t\t\t\t", "date": "2019.07.04", "title": "Доживотен затвор за най-големия бандит в Холандия"}
{"url": "http://www.bnews.bg/article/261981-disney_dade_rolyata_na_malkata_rusalka_na_tamnokozha_aktrisa", "text": "\n Киностудиото Walt Disney избра 19-годишната тъмнокожа певица Холи Бейли за ролята на Ариел в игралния римейк на култовия анимационен филм „Малката русалка“ от 1989 г.  \r\n\r\n „Холи Бейли е избрана за ролята на малката русалка в предстоящия римейк”, обяви Disney на своята страница в Twitter. \r\n\r\n Бейли е известна като R&B изпълнител в групата „Chloe&Halle”, която тази година получи номинация за „Грами“ в категорията „Най-добър нов изпълнител“, предава БГНЕС. \r\n  \r\nРолята на Ариел за Бейли ще бъде дебют. „Мечтите се сбъдват…\", написа младата звезда в своя Twitter акаунт. \r\n\r\n В римейка също така ще участват малкия актьор от филма с „Оскар“ - „Стая“, Джейкъб Трембъл, който получи ролята на приятеля на Ариел, Флаундър, както и номинираната за „Оскар“ Мелиса Макарти, която ще изиграе ролята на главния злодей в анимацията - Урсула. \r\n \n\t\t\t\t\t\t", "date": "2019.07.04", "title": "Disney даде ролята на Малката русалка на тъмнокожа актриса"}
{"url": "http://www.bnews.bg/article/261976-vechniyat_mladozhenets_bozhidar_lukarski_se_zheni_za_seksi_arabka", "text": "\n Бившият лидер на СДС Божидар Лукарски се жени за трети път, съобщава сензационно в новия си брой, който е вече на пазара, в. \"Уикенд\". Избраницата на ексминистъра е екзотична красавица, с половин доза арабска кръв и носи интересното име Лида Азади. \r\n\r\n Дамата била стара тръпка на Лукарски, от години тя живее в щата Калифорния в Америка, където върти успешен собствен бизнес. Венчавката ще етази събота, най-вероятно в София, но младоженците ревниво пазят мястото на тържеството в тайна и само най-близките знаят къде точно адвокатът ще каже „да” за пореден път. \r\n\r\n Красивата бъдеща съпруга на Лукарски \r\n\r\n Лукарски прави важната крачка година след развода си с фаталната Ива Йорданова, която го напусна малко след като ВИП-политикът загуби министерския пост, а след това подаде оставка и от лидерското място на  „Раковски” 134. Ексминистърът понесе удара тежко и месеци наред се утешаваше от проваления си брак с обиколки по концерти на любимите си групи и с приятели запалянковци по футболни мачове. В последните месеци обаче синият шеф отпътува за Америка и съпартийците му шушукаха, че нова любовна тръпка го е задържала там няколко месеца. Клюката се оказа почти вярна - там Лукарски открил щастието със старата си любов и без да се двоуми, я дарил с пръстен. \r\n\r\n Приятели на Лукарски този път са сигурни, че адвокатът няма да попадне в ръцете на златотърсачка, защото самата Лида има много добра кариера и печели достатъчно. Полуарабката е близо и до годините на Лукарски - около 40-те, за разлика от съпруга №2, която бе с повече от 20 години по-млада от бившия син шеф. Вероятно младоженците ще живеят в Америка, където от години се е установила Лида.  \r\n\r\n През май 2016 Лукарски вдигна шумна сватба с Ива Йорданова, която освен танцьорка, бе и зам.-председател на Държавна агенция за българите в чужбина. Хубавицата се хвалеше и с дипломи от Бъркли и Харвард.  Приказката обаче свърши за по-малко от 2 години. Сега някогашният син председател отново е в плен на любовта и е готов да бъде щастлив семеен мъж. \r\n \n\t\t\t\t\t\t", "date": "2019.07.04", "title": "ВЕЧНИЯТ МЛАДОЖЕНЕЦ! Божидар Лукарски се жени за секси арабка"}
{"url": "http://www.bnews.bg/article/261977-kmetat_na_chuprene_ostava_v_aresta", "text": "\n Апелативният специализиран наказателен съд остави в ареста бившия кмет на Чупрене Ваньо Костин. Решението на съда е окончателно и не подлежи на обжалване. \r\n\r\n Бившият кмет на Чупрене е привлечен като обвиняем за престъпление по служба. Обвинението е за 10 проведени публични търга за продажба на общинска земя. \r\n\r\n Другото му обвинение е за удостоверяване на неверни факти и обстоятелства в декларация за конфликт на интереси. Установено е, че в периода на последните 4 години бившият кмет на общината е провел няколко публични търга, при които е извършил множество нарушения на законодателството. \r\n \n\t\t\t\t\t\t", "date": "2019.07.04", "title": "Кметът на Чупрене остава в ареста"}
{"url": "http://www.bnews.bg/article/261974-parvo_v_bi_nyuz_parlamentat_glasuva_partiynata_subsidiya_veche_e_1_lev", "text": "\n  Току що Народното събрание прие партийната субсидия да бъде 1 (един) лев. Решението стана възможно с гласовете на ГЕРБ, Атака и Воля. Коалиционните партньори на ГЕРБ  в лицето на ВМРО и НФСБ подкрепиха БСП и ДПС. По този начин на преден план излиза въпросът има ли разцепление в управляващата коалиция или жаждата за власт и келепир от страна на ВМРО и НФСБ е непреодолима. Според експерти ВМРО и НФСБ ще си траят, защото знаят, че повече няма да могат да бъдат парламентарно представени партии! \r\n \n\t\t\t\t\t\t", "date": "2019.07.04", "title": "Първо в Би Нюз: Парламентът гласува! Партийната субсидия вече е 1 лев!"}
{"url": "http://www.bnews.bg/article/261986-ekoministerstvoto_sprya_deynostta_na_firma_za_opasni_himikali", "text": "\n Министерството на околната среда и водите забрани на фирма, занимаваща се със съхранение на опасни химични вещества, да извършва дейността си. \r\n\r\n Ведомството излезе с отрицателно становище относно безопасността на производствената дейност на фирма \"КОНТИНВЕСТ\" ООД, като в решението си се позовава на представени от община Ямбол аргументи. \r\n\r\n Базата на предприятието се намира в покрайнините на града. В продължение на години общината сигнализира за опасността от дейността й. Регистрирани са и няколко случая на сериозни инциденти с изтичане на хлор. \r\n\r\n Въз основа на извършените проверки екоминистерството съобщава, че е решило да не одобрява актуализирания доклад за безопасност на предприятието, приемайки за основателни възраженията на общината. \r\n\r\n Представената документация в доклада за безопасност има значителни пропуски и несъответствия, е становището на община Ямбол. По тази причина категорично се възразява срещу издаване на решение за одобряване на актуализирания доклад. Общината припомня и че на територията на предприятието са установени незаконни строежи и че базата се намира в съседство с други производствени предприятия, което увеличава риска от евентуална голяма авария. \r\n\r\n Решението на МОСВ означава, че на този етап фирмата не може да извършва исканата от нея производствена дейност. \r\n\r\n Кметът на Ямбол Георги Славов заяви, че е удовлетворен от развръзката и увери, че общината ще продължи да се занимава и занапред с проблема, за да се ликвидира всяка потенциална опасност за населението. \r\n \n\t\t\t\t\t\t", "date": "2019.07.04", "title": "Екоминистерството спря дейността на фирма за опасни химикали"}
{"url": "http://www.bnews.bg/article/261978-semeystvo_s_dete_postrada_pri_verizhna_katastrofa_v_stolitsata", "text": "\n Верижна катастрофа между три автомобила стана на бул. „Тодор Каблешков“ в София, съобщава „Фокус”. Инцидентът е станал в близост до кръстовището с ул. „Ген. Стефан Тошев“. \r\n\r\n Сигналът за ПТП-то е подаден в 13:45 ч. При катастрофата са пострадали семейство с дете. Те са били в една от колите. \r\n\r\n На място на инцидента са пристигнали екипи на полицията и Спешна помощ. За да бъде извадено семейството от катастрофиралата кола се е наложило пожарникари да режат ламарините на автомобила. \r\n\r\n За преглед в болница са били откарани само мъжът и детето. Жената не е тежко пострадала. Движението в района е затруднено. \r\n \n\t\t\t\t\t\t", "date": "2019.07.04", "title": "Семейство с дете пострада при верижна катастрофа в столицата"}
{"url": "http://www.bnews.bg/article/261966-rusnak_reshi_da_se_pravi_na_dzhambazki_no_be_zdravo_zakopchan", "text": "\n Руснак решил да се прави на Джамбазки при опит за трафик на забранени предмети в самолет, пътуващ за Израел, който беше осуетен на летище „София“, научи Bnews.bg. В понеделник е заловен руски гражданин, който укрил 16 газови пистолети в... електрожен.Руснакът пътувал от Бургас, като в София имал трансферен полет с израелската компания „Ел Ал“ за Тел Авив.Пистолетите, които са били закупени от България и много близки до едни от моделите на \"Глок\", са били газови, но със съвсем малка корекция ставали бойни и могат да произведат до 20 убийствени изстрела, преди да се повреди цевта.Те са били укрити в електрожен, който е закупен от София, а \"покупката\" е била пакетирана и с всички небоходими документи - гаранционна карта и касова бележка.Пратката е била разкрита, а при разглобяването й, се видяло, че те са били в комплект по двойки, омотани в тиксо, а върху тях и готварско фолио, което според мнозина отразява лъчите на скенера.Израелските служби за сигурност в сътрудничество на българските, както и на служителите на Гранична полиция, са задържали руския гражданин, който е бил отведен за разпит. Припомняме, че преди няколко месеца евродепутата Ангел Джамбазки бе заловен на софийското летище с пистолет в сака, но не бе задържан. Според свидетели, същия е звъннал на партийния си шеф и всичко приключило без арест. Руснака обаче бе задържан, както повелява закона, за разлика от Джамбазки, който явно е над закона! \r\n \n\t\t\t\t\t\t", "date": "2019.07.04", "title": "Руснак реши да се прави на Джамбазки, но бе здраво закопчан!"}
{"url": "http://www.bnews.bg/article/261964-karakachanov_harchi_milioni_za_kaski_ofis_mebeli_luksozni_poshtenski_plikove_i_oshte", "text": "\n Служители от министерството на отбраната се обърнаха към Би Нюз с молба да дадем гласност за обществените пръчки от последните няколко месеца и харчовете за тях. Според тях Каракачанов се е разпищолил и е започнал да харчи милиони за какво ли не, тъй като от всяка поръчка се получавало и подобаващ комисион. За да няма съмнение в думите на военните служители публикуваме линк към сайт, където ще можете сами да проверите за какво харчи Каракачанов нашите пари https://pp.mod.bg/ Нека все пак посочим някои от харчовете, които ни направиха впечатление и на нас. Като за начало се вижда, че агент Иван е провел обществена поръчка за самолетни билети за 1000000 лева и втора такава за 200000 лева, като втората е само за пътувания до Брюксел, вероятно сега като има двама евродепутата Каракачанов ще пътува по-често за разпивка с тях. Каракачанов е решил да се прави на аристократ и си е поръчал луксозни пощенски пликове за около 35000 лева. Министърът е поръчал и нови офис мебели за около 137 000 лева без ДДС. Така е, големите шефове винаги така правят, сменят задължително мебелите, но за наша сметка. В министерството на отбраната вече се чудят военни ли са или обикновени секретарки, тъй като разходът за канцеларски материали чрез поредната поръчка ще нарасне с още 173 543,27 лева. Черешката на тортата обаче е поръчка за 2000 каски и бронежилетки на стойност от 6 666 666,66 лева. Въобще агент Иван се е разпищолил и както казват хората от министерството няма кой да го спре. Предстои да се проведе поръчка за застраховки за след три години през 2022 година. Каракачанов тогава няма да е министър, но защо пък да не проведе поръчката в аванс. От документите се вижда, че Каракачанов лично подписва документите, което потвърждава думите му, че на никой не вярва от подчинените си.    \r\n \n\t\t\t\t\t\t", "date": "2019.07.04", "title": "Каракачанов харчи милиони за каски, офис мебели, луксозни пощенски пликове и още..."}
{"url": "http://www.bnews.bg/article/261965-evrodeputatat_andrey_slabakov_podpisa_deklaratsiya_che_shte_slushka_vav_evropa", "text": "\n  Евродепутатът Андрей Слабаков, който е познат за широката публика, като чорлав и несресан тип с мръсни дънки и пожълтели от цигари пръсти е неузнаваем през последните дни. На официалният сайт на Европейския парламент Слабаков цъфна прилежно сресан и с добре подстригана брада. Освен това новоизлюпения евродепутат, който се славеше с буен нрав и непремерени изказвания вече е подписал и декларация за уместно поведение, чрез която е обещал, че ще бъде послушен и няма да обижда служителите на парламента. Слабаков ще има възможност да развие своя експертен потенциал като член на комисията по култура и образование. \r\n \n\t\t\t\t\t\t", "date": "2019.07.04", "title": "Евродепутатът Андрей Слабаков подписа декларация, че ще слушка във Европа!"}
{"url": "http://www.bnews.bg/article/261967-kratkotrayni_valezhi_i_gramotevichni_buri_na_mnogo_mesta_u_nas", "text": "\n Днес на много места ще има краткотрайни валежи и гръмотевични бури. Очакват се локални интензивни дъждове и градушки. Температурите ще бъдат между 28° и 33°, съобщават от Националния институт по метеорология и хидрология (НИМХ). \r\n\r\n През нощта с предимно умерен вятър от северозапад ще прониква хладен въздух.Над Северна България и планинските райони ще се развива купесто-дъждовна облачност и на места там ще има краткотрайни валежи и гръмотевични бури. \r\n\r\n През деня с до умерен вятър от северозапад, в източната половина от страната от североизток ще продължи да прониква хладен въздух. Въздушната маса ще е неустойчива и ще се развива купеста и купесто-дъждовна облачност и на много места ще има краткотрайни валежи и гръмотевични бури. Очакват се локални интензивни валежи и градушки.Температурите ще се понижат и преобладаващите максимални ще бъдат между 28° и 33°. \r\n\r\n Атмосферното налягане е близко до средното за юли - слабо ще се повиши. \r\n\r\n Над Черноморието също ще се развива купеста и купесто-дъждовна облачност и на места ще превали и прегърми. Ще духа до умерен североизточен вятър. Максимални температури на въздуха: 27-29°. Температура на морската вода е 26-28°. Вълнението на морето ще е 2 бала. \r\n\r\n Над планините ще се развива купеста и купесто-дъждовна облачност и на много места ще има краткотрайни валежи и гръмотевични бури. Ще духа умерен, по билата и силен северозападен вятър. Максимална температура на височина 1200 метра около 23°, на 2000 метра - около 15°. \r\n \n\t\t\t\t\t\t", "date": "2019.07.04", "title": "Краткотрайни валежи и гръмотевични бури на много места у нас"}
{"url": "http://www.bnews.bg/article/261968-lyuti_kavgi_v_narodnoto_sabranie_za_namalyavaneto_na_partiynata_subsidiya", "text": "\n  Народното събрание разглежда на второ гласуване законпроекта за намаляването на партийната субсидия за партиите на 1 лев. Дебата протича в условията на люти кавги между ГЕРБ и БСП. До момента така наречените патриоти мълчат, тъй като вчера бяха отсвирени от своите коалиционни партньори от ГЕРБ, които на нарочен брифинг заявиха, че остават твърдо на мнението си, че субсидията трябва да стане 1 лев за действителен глас. Очаквайте продължение за крайното решение на депутатите. \r\n \n\t\t\t\t\t\t", "date": "2019.07.04", "title": "Люти кавги в Народното събрание за намаляването на партийната субсидия!"}
{"url": "http://www.bnews.bg/article/261970-deputat_ot_bsp_pripozna_predlozheniyata_na_grazhdanite_za_spasyavane_na_balgarskoto_kiselo_mlyako", "text": "\n Депутатът от БСП Румен Георгиев припозна и внесе в деловодството на Народното събрание законодателните предложения на гражданите за спасяването на Българското кисело мляко. Гласност на гражданската инициатива даде журналиста Димитър Байрактаров, който публикува предложенията на гражданите, които са изработени от юристите на сдружение \"Конфедерация за защита от дискриминация\". Би Нюз също се включи в тази инициатива, като даде гласност на проблема, чрез който управляващите обслужват чужди корпоративни интереси, целящи унищожаването на традиционни български марки като Българското кисело мляко, Бялото саламурено сирене, Българската домашна  лютеницата, различни видове български вина и ракии и още много други. Всичко това, ще нанесе жестоки загуби за българската икономика и бизнес, ако депутатите не приемат предложенията на гражданите.   \r\n \n\t\t\t\t\t\t", "date": "2019.07.04", "title": "Депутат от БСП припозна предложенията на гражданите за спасяване на Българското кисело мляко!"}
{"url": "http://www.bnews.bg/article/261969-potop_evakuira_1_mln_dushi_v_yaponiya", "text": "\n Над един милион души бяха евакуирани от домовете си заради катастрофални проливни дъждове в Южна Япония, които причиниха наводнения и свлачища, предаде ДПА. \r\n\r\n Има съобщения за няколко пострадали вследствие на потопа. Властите наредиха евакуация на над един милион души в префектурите Миядзаки и Кагошима на остров Кюшу. \r\n\r\n Войници бяха разположени в Кагошима на спасителна мисия, тъй като някои жилищни райони и земеделски площи бяха наводнени, а реките в района преляха и излязоха извън коритата си. \r\n\r\n В някои части на двете префектури от петък се е изляло количество дъжд, което с два пъти надвишава средното за месеца, съобщиха метеорологичните власти. Японската метеорологична служба заяви, че днес се очакват още валежи в страната, включително и в Токио. \r\n \n\t\t\t\t\t\t", "date": "2019.07.04", "title": "Потоп евакуира 1 млн. души в Япония"}
{"url": "http://www.bnews.bg/article/261984-vladimir_putin_na_audientsiya_pri_papata", "text": "\n Започна аудиенцията на Владимир Путин при папа Франциск, съобщава БГНЕС. В делегацията на руския президент са министърът на здравеопазването Вероника Скворцова, съветникът на президента Юрий Ушаков и говорителят на Кремъл Дмитрий Песков. \r\n\r\n По време на визитата си в Рим, Путин, освен че ще разговаря с папата, ще има и срещи с популисткото правителство на Италия, което призова за облекчаване на санкциите, въпреки продължаващата криза на Москва със Запада. \r\n\r\n Историческият център на Рим е блокиран от съображения за сигурност – движението по 50 улици е преустановено и италианските медии съобщават, че сигналите на мобилните телефони могат да бъдат заглушени. \r\n\r\n Медиите припомнят, че крайнодесният вицепремиер Матео Салвини често изразява адмирации по адрес на Путин и неговото коалиционно правителство защитава преразглеждането на санкционната политика на ЕС към Москва. В навечерието на визитата си в Рим Путин похвали Салвини и неговата партия \"Лига\" за това, че имат \"гостоприемно отношение\" към Русия. \r\n\r\n \"Те настояват за бързо премахване на антируските санкции, въведени от САЩ и ЕС,\" каза Путин в интервю за в. „Кориере дела Сера“. \r\n\r\n Според руските медии диапазонът на разговорите на Путин в Рим ще е доста широк: от отношенията между Русия и ЕС, през ситуацията в Сирия, Украйна и Либия както и случая с иранската ядрена програма. \r\n \n\t\t\t\t\t\t", "date": "2019.07.04", "title": "Владимир Путин на аудиенция при папата"}
{"url": "http://www.bnews.bg/article/261982-piyani_shofyori_prichinili_1300_katastrofi", "text": "\n За период 2011 – 2018 г. са регистрирани над 1300 пътно-транспортни произшествия в България с участие на водач на превозно средство с над позволеното ниво на съдържание на алкохол в кръвта. Това съобщи председателят на Държавна агенция „Безопасност на движението пътищата“ Малина Крумова по време на конференцията „SMART политики за превенция на шофирането под въздействие на алкохол“. Събитието се организира от Европейския съвет за безопасност на транспорта в София и в неговото откриване участие взеха заместник-министъра на вътрешните работи Стефан Балабанов, заместник-министърът на транспорта, информационните технологии и съобщенията Ангел Попов, Матю Болдуин, заместник-генерален директор на ГД „Мобилност и транспорт“ и координатор на високо ниво на ЕК по въпросите на пътната безопасност, Антонио Авеносо, директор на Европейския съвет за безопасност на транспорта (ETSC) и др. \r\n\r\n „В пъти е завишен контролът, но е много важно да работим и за превенция на подобно поведение на пътя“, подчерта Малина Крумова. По думите ѝ през миналата година са установени над 10 хил. водачи, управлявали превозно средство след употреба на алкохол, но в допустимите от закона граници. За същия период 8 хил. са били нарушителите употребявали с над 0.5 промила алкохол в кръвта. „Това показва, че трябва да работим повече, за да обясним на хората, че това че законът разрешава минимална граница, не означава, че е безопасно да шофират след като са употребили, дори минимално количество алкохол“, посочи тя. \r\n\r\n Масирана акция на контролните органи в рамките на TIPSOL е била осъществена през миналия месец, като само за седмица са проверени над 20 хил. шофьора, от които повече от 200 са управлявали МПС с наднормено количество алкохол в кръвта, стана ясно от нейното изказване. “За съжаление расте и броят на водачите управляващи превозни средства след употреба на наркотични вещества“, допълни Малина Крумова и акцентира, че само при цитираната акция нарушителите са били близо 50. \r\n\r\n Акцент в нейната презентация бе превенцията срещу подобно рисково поведение на пътя. Обърнато бе и внимание на корпоративната отговорност, като възможност за ефективно противодействие. Сред обсъжданите възможности бе и внедряване на системи за управление на качеството в компаниите и недопускане на водачи, дори с минимално количество алкохол да управляват служебни автомобили. \r\n\r\n Около 25% от всички пътни инциденти в Европа са свързани с употреба на алкохол. Това съобщи Матю Болдуин, заместник-генерален директор на ГД „Мобилност и транспорт“ и координатор на високо ниво на ЕК по въпросите на пътната безопасност. Той поздрави България за последователните усилия за повишаване на пътната безопасност и намалението от 9%, което се отчита през 2018 г. на загиналите при ПТП. „Още по-голямо поздравление заслужавате затова, че тези резултати не ви задоволяват и си поставяте още по-високи цели, както със създаването на агенция за пътна безопасност, така и с координираните усилия на всички институции“, подчерта той. По думите му при транспортни произшествия всяка година в света загиват 1,3 млн. души, а в Европа – около 25 хил. души. „Подминаваме тези данни все едно не означават нищо. Същевременно, ако ги съпоставим към авиотранспорта, това би предизвикало огромен социален отзвук, би било неприемливо, каквото всъщност е“, обясни Болдуин и подчерта, че именно затова всички занимаващи се с повишаване на пътната безопасност работят с пълна отдаденост. \r\n\r\n Последните 5 г. не са добри за пътната безопасност в Европа. Това подчерта Антонио Авеносо, директор на Европейския съвет за безопасност на транспорта (ETSC). Само две държави в ЕС успяват да изпълнят заложените цели за периода 2010 – 2020 за намаляване на инцидентите и жертвите на пътя. Разминаването при всички останали страни-членки е толкова голямо, че за да се преодолее през тази и следващата година трябва да се отчита намаление на жертвите с над 20% годишно – цел, която в момента е нереалистично висока, стана ясно от неговата презентация. “Няма една отделна мяка, която можем да посочим като ключова за повишаване на пътната безопасност – трябват комплексни действия във всички сфери: инфраструктура, превозни средства, подготовка и поведение на водача. Ключът към успеха е да се въздейства на всички тях едновременно“, подчерта Антонио Авеносо. \r\n \n\t\t\t\t\t\t", "date": "2019.07.04", "title": "Пияни шофьори причинили 1300 катастрофи"}
{"url": "http://www.bnews.bg/article/261990-zasneha_mnim_invalid_da_stava_ot_invalidnata_kolichka_i_da_prohozhda_video", "text": "\n Граждани заснеха нагла измама от мним инвалид, който се изправя от инвалидната количка и започва да се майтапи с приятелите си! Възмутените граждани са публикували видеото в социалната мрежа, лъже инвалида понася подобаващи \"благословии\"! Вижте видеото ! Поведението на този лъже-инвалид е обидно за хиляди хора, страдащи от различни увреждания, които наистина се нуждаят от нашата помощ! \r\n \n\t\t\t\t\t\t", "date": "2019.07.04", "title": "Заснеха мним инвалид да става от инвалидната количка и да... прохожда!-видео"}
{"url": "http://www.bnews.bg/article/261975-valeri_simeonov_znael_za_stotitsi_firmi_iznudvani_ot_upravlyavashtite_no_si_malchal", "text": "\n   Валери Симеонов, който до преди няколко месеца беше и вицепремиер на България, съобщи от трибуната на Народното събрание, че може да посочи стотици фирми, които са изнудвани от управляващите! Симеонов, явно е забравил, че също е управляващ, а вероятно не знае, че носи и наказателна отговорност за прикриване на престъпления! Би Нюз призовава прокуратурата да се самосезира и да започне незабавно проверка срещу Симеонов, който знае за извършени престъпления, но ги е премълчавал както като вицепремиер, така и като, депутат!  \r\n \n\t\t\t\t\t\t", "date": "2019.07.04", "title": "Валери Симеонов знаел за стотици фирми, изнудвани от управляващите, но си мълчал!"}
