{"url": "http://www.bnews.bg/article/264674-nad_100_tona_pileshko_sas_salmonela_sa_doshli_na_balgarskiya_pazar", "text": "\n Най-малко 100 тона пилешко месо със салмонела от Полша са стигнали до българския пазар. Tова съобщиха от Агенцията по храните. Част от месото е иззето, засега няма данни за заболели от салмонелоза потребители, предаде БНР. \r\n\r\n \"По отношение полското месо със салмонела нотификациите не са една или две. В България като засегната страна вече сме получили 16 такива нотификации\", каза д-р Кремена Стоева от Агенцията по храните. \r\n\r\n Тя отказва да каже кога е дошло първото предупреждение от Европейската система за бързо реагиране. Въпреки мерките, огромно количество полско пилешко месо със салмонела е стигнало до България. \"Най-малко сто тона през една фирма, информацията за която е излязла в медиите. Аз не мога да кажа дали го е изтъргувала на българския пазар\", допълни д-р Стоева. \r\n\r\n \"Салмонелата не е устойчива на високи температури и, ако месото е топлинно обработено, риск от зараза няма\", заключи експертът. \r\n \n\t\t\t\t\t\t", "date": "2019.12.05", "title": "Над 100 тона пилешко със салмонела са дошли на българския пазар"}
{"url": "http://www.bnews.bg/article/264671-tsveta_karayancheva_otkaza_da_zashtiti_poruganata_ot_deputata_na_valeri_simeonov_zhurnalistka_video_sas_skandalnoto_povedenie_na_deputata", "text": "\n Предеседателя на Народното събрание отказа да накаже похотливия депутат на Валери Симиенов Петър Петров и напрактика по този начин отказа да защити поруганата журналистка Радослава Маринова. \r\n\r\n Само депутати от партия Атака дадоха брифинг, в който остро осъдиха действията на депутата Петър Петров, който с действията си извърши сексуално посегателство срещу журналистката в парламента. \r\n\r\n Бездействието на Караянчева показа, че това Народно събрание е лишено от всякакъв морал и единственото правилно решение е неговото незабавно разпускане. Най-отчайващият факт обаче, е пълното мълчание на медиите и акредитираните журналисти в парламента по тази скандална проява на депутата. \r\n\r\n По този начин за пореден път се потвърди факта, че в Народното събрание се допускат само удобни и послушни медии и журналисти, които задават удобни и безобидни въпроси на управляващата каста. \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.12.05", "title": "Цвета Караянчева отказа да защити поруганата от депутата на Валери Симеонов журналистка!- видео със скандалното поведение на депутата"}
{"url": "http://www.bnews.bg/article/264677-ne_predstavlyavame_zaplaha_za_drugi_strani", "text": "\n Китай отрече да представлява заплаха за други страни, настоявайки, че страната е „мирна сила\". Причината за изявлението на китайското външно министерство е изявлението на страните членки на НАТО след срещата на върха, с което за първи път признават „предизвикателствата\", поставени от Пекин.  \r\n\r\n Генералният секретар на НАТО Йенс Столтенберг заяви във вторник, че алиансът трябва съвместно да се справи с нарастващия военен капацитет на Китай, който включва ракети, които могат да достигнат до Европа и САЩ.  \r\n\r\n Алиансът заяви след срещата на върха в Лондон в декларация, че вижда в „нарастващото влияние на Китай и международната му политика представлява както възможности, така и предизвикателства”.  \r\n\r\n Говорителят на външното министерство Хуа Чунин заяви, че „растежът на силата на Китай е растеж на мирна сила” и че „не е задължително да има връзка между заплахата и размера на една страна”, пише авторитеният сингапурски вестник „Ню Стрейтс Таймс”. \r\n\r\n „Най-голямата заплаха пред света днес е едностранчивостта и действията на тормоз“, заяви Чунин на редовната пресконференция на външното ведомство, като направи прикрит намек към САЩ.  \r\n\r\n „Дори американските съюзници са ощетени\", добави говорителят на китайското външно министерство. \r\n \n\t\t\t\t\t\t", "date": "2019.12.05", "title": "Не представляваме заплаха за други страни"}
{"url": "http://www.bnews.bg/article/264675-pozhar_unishtozhi_restoranta_na_hotel_v_stara_zagora", "text": "\n Пожар унищожи напълно ресторант на хотел край Автогарата в Стара Загора, съобщи кореспондентът на bTV в региона. При инцидента няма пострадали хора. \r\n\r\n Сигнал за пожара е получен около 4:15 ч. сутринта. Три противопожарни автомобила са потушили пламъците. \r\n\r\n Всички гости на хотела са били евакуирани заради задимяването. На този етап не е ясна причината за пожара. \r\n\r\n В момента се извършва оглед, за да се изясни причината за възникналия инцидент. \r\n\r\n Образувано е досъдебно производство. \r\n \n\t\t\t\t\t\t", "date": "2019.12.05", "title": "Пожар унищожи ресторанта на хотел в Стара Загора"}
{"url": "http://www.bnews.bg/article/264676-gerb_i_bsp_varnaha_obratno_milionnata_subsidiya_v_mafiotski_sgovor", "text": "\n Само три месеца изтрая лъжата на БСП, ГЕРБ и псевдопатриотите да няма партийна субсидия. Удобната за Бойко и ГЕРБ лидерка на БСП Корнелия Нинова се е примолила и разбрала с премиера да върнат милионните субсидии на гърба на народа. Така Нинова ще прибира отново над 10 милиона на година и ще подържа статуквото. Народът ще плаща на ГЕРБ, БСП и ВМРО милиони, за да гони грабят с игрите си в парламента. \r\n\r\n Партийните субсидии може да станат 8 лв. на глас по предложение на БСП за промени в Закона за държавния бюджет, който се гласува днес от парламента на второ, финално четене. “Обединени патриоти” ще подкрепят предложението. Според източници от тези две партии има споразумение с ГЕРБ. Депутатите на Бойко Борисов не коментират. Лидерът на ДПС Мустафа Карадайъ заяви в парламента, че част от депутатите от ГЕРБ няма да влязат в зала при гласуването. \r\n\r\n “Патриотите” и БСП имат общо 100 народни представители и ако само 11 от ГЕРБ не са в зала, предложението има ще бъде прието. През лятото, по заръка на премиера Бойко Борисов, парламентът реши че партийните субсидии се намаляват от 11 лева на 1 лев за всеки получен глас. Ако това стане факт, ще трябва да промени Законът за политическите партии. С последната му промяна се въведе безлимитно финансиране от юридически и физически лица. \r\n\r\n \r\n\r\n “Информацията, която имаме е, че Бойко Борисов и Корнелия Нинова са се договорили ГЕРБ да не са в пълен състав в залата, за да мине предложението на БСП”, заяви Карадайъ. Той припомни позицията на ДПС, “когато ГЕРБ популистки внесоха предложение за намаляване на субсидията за политическите партии на 1 лв., ние заявихме, ако има субсидия, то тя трябва да гарантира финансирането на най-малките политически партии - поне тези, които са парламентарно представени\". \"Вижда се, че големите партии не могат да изхарчат цялата субсидия и имат големи банкови депозити. За малките политически партии тя не е достатъчна и те не могат да финансират дейността си\", добави Карадайъ. \r\n\r\n Той разказа, че ДПС са имали среща с ГЕРБ, на която е присъствала Менда Стоянова (ГЕРБ), председател на Комисията по бюджет и финанси в НС. \"На срещата ние заявихме, че 1 лв. субсидия е популистки ход и че трябва да е 0 лв. за политическите партии, за да могат да финансират дейността си чрез дарения, прозрачно и открито. Г-жа Стоянова от ГЕРБ тогава заяви, че популисткото предложение на ГЕРБ е временна мярка и до внасянето на държавния бюджет ГЕРБ ще инициират широк обществен дебат по темата, за да се намери най-правилното решение за субсидиите на политическите партии. Днес сме свидетели, че такъв обществен дебат не е проведен. Има едно предложение от БСП, което обслужва големите партии - ГЕРБ и БСП и ощетява малките, които няма да могат да финансират дейността си”, каза лидерът на ДПС. \r\n\r\n \r\n\r\n Не ми е известна договорка между Бойко Борисов и Корнелия Нинова за партийните субсидии, нашата позиция остава непроменена, отговори на Карадайъ министърът на финансите Владислав Горанов. “Нека да мине гласуването. Да видим дали тези подозрения на г-н Карадайъ ще се материализират”, каза Горанов. Той обаче потвърди, че ако субсидията бъде увеличена, това ще бъде отразено в бюджета. \r\n\r\n \r\n\r\n ОССЕ препоръчва да се отмени изцяло решението за намаление размера на партийните субсидии, съобщи вчера заместник-председателят на парламента Кристиан Вигенин (БСП), който е поискал становище за промените в Закона за политическите партии, направени през лятото, когато субсидията на глас беше намалена на 1 лев. \r\n\r\n “В позицията се препоръчва да се гарантира, че процесите са прозрачни, всеобхватни и включват ефективни консултации със засегнатите групи, организации на гражданско общество, включват пълна оценка на въздействие. В препоръките се казва още, че е нужно да се гарантира, че системата на политическите финанси има за цел да защити принципа на политическия плурализъм, както и да се въведат лимити за вноски за частни и корпоративни дарения. Подчертава се, че е необходимо внимателно да се балансира, за да няма изкривяване в политическия процес в полза на големи финансови интереси”, каза Вигенин. \r\n\r\n В становището на Службата за демократични институции и права на човека на ОССЕ (ОДИЧП) се казва, че измененията драстично намаляват публичното финансиране, като в същото време отново въвеждат корпоративните дарения и премахват ограничението за частни дарения. “Въпреки че отделните елементи на измененията могат да бъдат приемливи и не противоречат пряко на международните стандарти, законодателният пакет в неговата цялост, заедно с начина и сроковете на неговото създаване и приемане, предизвикват множество опасения по отношение на принципа на политическия плурализъм, пише в документа. \r\n\r\n От ОССЕ препоръчват да се гарантира, че системата на политическите финанси в България има за цел да защити принципа на политическия плурализъм, че всяка реформа не поставя конкретни участници в неблагоприятно положение, докато други са привилегировани, както и да осигури множество източници на финансиране за политическите партии. \r\n\r\n Сред препоръките за последващи промени в закона за партиите са да се въведат лимити за вноски за частни дарения и корпоративни дарения, като внимателно се балансира между това да се гарантира, че няма изкривяване в политическия процес в полза на големи финансови интереси и да се насърчава политическото участие, включително чрез разрешаване на лица да допринасят за избраните от тях партии. \r\n\r\n Освен това от ОССЕ смятат, че трябва да се преразгледа автоматично закриване на политическа партия за неприсъствие на избори „в продължение на повече от пет години след последната съдебна регистрация за това“. \r\n \n\t\t\t\t\t\t", "date": "2019.12.05", "title": "ГЕРБ и БСП върнаха обратно милионната субсидия в мафиотски сговор! "}
{"url": "http://www.bnews.bg/article/264679-razchistvat_uchastak_ot_am_hemus_sled_svlichane_na_zemna_masa", "text": "\n Утре - 6 декември, от 8 ч. до 14 ч., движението от 62-ри до 63-ти км. на АМ „Хемус” в посока Варна ще се осъществява в една лента. \r\n\r\n Причина е почистване на свлечена земна маса в активната и аварийна лента, предадоха от Агенция „Пътна инфраструктура”. \r\n\r\n Трафикът ще се извършва в изпреварващата лента. \r\n\r\n От АПИ съветват шофьорите да се движат с повишено внимание и съобразена скорост, като спазват пътната сигнализация. \r\n \n\t\t\t\t\t\t", "date": "2019.12.05", "title": "Разчистват участък от АМ „Хемус” след свличане на земна маса"}
{"url": "http://www.bnews.bg/article/264673-traseto_na_am_struma_prez_kresnenskoto_defile_ostava_vazmozhno", "text": "\n Постоянният комитет на Бернската конвенция реши да не отваря досие по въпроса за трасето на автомагистрала \"Струма\" през Кресненското  дефиле. Той остава като \"възможен файл\", както е било през последните 4 години досега, съобщават от Министерство на околната среда и водите. Това решение беше взето на заседание на Постоянния комитет, което се провежда от 3-6 декември 2019 г. в Страсбург. \r\n\r\n Комитетът препоръчва да се изпрати мисия на място, чиято задача трябва да бъде уточнена на следващ етап. \r\n\r\n Бюрото и Постоянният комитет на Бернската конвенция ще продължат да следят развитието на проекта и действията на държавата за опазване на биоразнообразието в района на Кресненското дефиле. \r\n \n\t\t\t\t\t\t", "date": "2019.12.05", "title": "Трасето на АМ \"Струма\" през Кресненското дефиле остава възможно"}
{"url": "http://www.bnews.bg/article/264672-bomba_karakachanov_lichno_urezhdal_ruski_deputati_s_balgarski_pasporti", "text": "\n   \r\n\r\n В началото на година министъра на отбраната се кълнеше пред медиите, че ако се докаже участието на ВМРО в продажбата и уреждането на българско гражданство на чужденци ще се гръмне публично на площада в центъра на София с пистолет. \r\n\r\n \r\nТогава надали е предполагал, че в Русия ще избухне скандал с това, че техни политици в тяхната ДУМА и в министерствата имат гражданство или документи за постоянно и временно пребиване в страни членки на НАТО. \r\n\r\n Но скандала гръмна, а тримата политици с документи за България обясниха пред разследващите органи, че са се сдобили с документите именно с любезното съдействие на министъра на отбраната в България в момента Красимир Каракачанов. \r\n\r\n \r\nЗасега не е ясно, дали Каракачанов е получил пари за услугата или договорката е била той днес да е министър на отбраната, но едно е ясно, министър на страна членка на НАТО урежда руснаци да и то от висшите им политически кръгове, да получат български документи. \r\n\r\n \r\nСкандала е много по-голям за всички онези които са наясно какво точно означава всичко това, а запознати все още си спомнят, че Каракачанов не е пропуснал прием в Руското посолство и няма път в който да не се е натъпкал с кебапчета там, но явно в случая изобщо не става дума за кебапчета, а за нещо много по-голямо, което ясно доказва участието на ВМРО в продажбата и уреждането на така нареченото българско гражданство на чужденци… \r\n\r\n Източник: Информирам.Нет \r\n\r\n \r\n  \r\n \n\t\t\t\t\t\t", "date": "2019.12.05", "title": "Бомба! Каракачанов лично уреждал руски депутати с български паспорти!"}
{"url": "http://www.bnews.bg/article/264678-imame_kriza_vav_vodniya_sektor", "text": "\n Имаме криза във водния сектор, каза президентът Румен Радев на среща на \"Дондуков\" 2 с представители на изпълнителната власт във връзка с въпроси, свързани със ситуацията, в която се намира секторът, и предизвикателствата пред ефективното му управление, предаде БТА. \r\n\r\n В срещата участват министрите на икономиката, на регионалното развитие и благоустройството и на околната среда и водите - Емил Караниколов, Петя Аврамова и Нено Димов, както и представител на Министерството на здравеопазването. \r\n\r\n В началото на разговора президентът посочи, че водоснабдяването на Перник е само повод за днешната среща, но проблемът е много по-дълбок, защото засяга хиляди български граждани от цялата страна. И други градове са на воден режим, а цели села са без вода, което, по думите на президента, е недопустимо за 21-ви век и реално има криза във водния сектор. \r\nПричините са наслоени през годините и са комплексни, каза държавният глава, който посочи амортизираната водопреносна мрежа, състоянието на язовирите и съоръженията към тях, недофинансиране, забавено усвояване на европейски средства, проблеми в управлението на водния сектор. \r\n\r\n Достъпът до чиста питейна вода е основно право на българските граждани, водата е стратегически национален ресурс, влияещ пряко на здравето и качеството на живот, и върху икономиката и демографията на засегнатите области, посочи президентът Радев. По думите му целта на днешната среща е да се изяснят някои въпроси - какви са спешните предприети мерки за решаване на кризата в Перник и на други места, и кога се очаква да бъде възстановен нормалният режим на водоснабдяване; има ли здравни рискове за хората и какви мерки се предприемат там, където режимът е сериозен. \r\n\r\n Държавата заделя финансови средства, през юни миналата година бяха отпуснати 500 млн. лева за ремонт на язовири за предотвратяване на наводнения, но те сега са свързани и с безводието, отбеляза президентът, като добави въпросите какви са плановете за тези ремонти и какво е завършено до момента, как се избират изпълнителите, по какъв начин се възлагат строителните дейности и как ще се гарантира качеството. \r\n\r\n По думите на президента големият въпрос е каква е цялостната стратегия за решаване на водната криза в България и бъдещето на водните ресурси, и с какви инструменти ще се постигат тези цели. Кризата в Перник е сигнал, че трябва да преосмислим цялостния модел на планиране, управление и стопанисване на водния ресурс, отбеляза президентът Румен Радев, според когото това са въпроси с голяма обществена значимост и затова на обществеността се дължат публични и ясни отговори. \r\n \n\t\t\t\t\t\t", "date": "2019.12.05", "title": "Имаме криза във водния сектор"}
{"url": "http://www.bnews.bg/article/264666-generalna_stachka_vav_frantsiya_anulirani_sa_poleti", "text": "\n Франция днес ще бъде блокирана от генерална стачка. Анулирани са полети, затворени са училища и болници, блокиран е градският транспорт. \r\n\r\n В основата стои социален протест заради пенсионната реформа. Тя предвижда уеднаквяването на статута на служителите във всички сектори, което никак не се харесва на тези, които досега се възползваха от специални привилегии, като служителите в железниците, например. \r\n\r\n Над 70% от училищата днес ще останат затворени, болниците ще работят с минимален капацитет, огромна част от полетите от и за Париж са анулирани, влакове няма, в стачка е и градският транспорт. \r\n\r\n Полицията се готви за сблъсъци. До тях е възможно да се стигне по време на основното шествие във френската столица този следобед. \r\n\r\n Крайнолеви групировки, радикализирани жълти жилетки и черни качулки ще направят опит да се вклинят сред манифестиращите, в опит да дестабилизират институциите, каза прокурорът на Париж Дидие Лалман. \r\n \r\nЗа очакванията на полицията говори и решението на префектурата абсолютно всички магазини по маршрута на шествието да бъдат затворени. Мобилизирани са над 6 хиляди полицаи и жандармеристи. \r\n \n\t\t\t\t\t\t", "date": "2019.12.05", "title": "Генерална стачка във Франция, анулирани са полети"}
{"url": "http://www.bnews.bg/article/264668-obvinenata_v_iztochvaneto_na_nzok_obzhalva_zadarzhaneto_y_v_aresta", "text": "\n Обвинената в източването на Здравната каса с над половин милиона лева психиатър д-р Инна Бончева обжалва днес пред Апелативния съд в Пловдив постановеното й задържане в ареста. \r\n\r\n Обвинението твърди, че психиатърката е фалшифицирала прегледи на 52-ма пациенти и незаконно е получавала скъпи ампули с лекарства за шизофрения, които след това пласирала на половин цена на черния пазар.  \r\n\r\n Преди седмица Районният съд остави лекарката в ареста с аргумента, че може да повлияе на разследването и на длъжностни лица, ако бъде освободена. Тя скри лицето си пред съда, но обясни, че не разбира в какво я обвиняват. \r\n \n\t\t\t\t\t\t", "date": "2019.12.05", "title": "Обвинената в източването на НЗОК, обжалва задържането й в ареста"}
{"url": "http://www.bnews.bg/article/264680-karakachanov_i_simeonov_izviha_ratsete_na_borisov_za_da_varne_milionite_im_chrez_partiynata_subsidiya", "text": "\n   \r\n\r\n Както Би Нюз анализира преди седмица, че срещу Борисов се води целенасочена схема за неговото отстраняване така и се получи. Днес Борисов попадна в поредния патриотичен капан, който показа, че премиера е поставен в поза партер, а Каракачанов и Симеонов съживяват БСП на Корнелия, за да продължат без Борисов и ГЕРБ да разоряват България. \r\n\r\n Както вече казахме ДПС е държано засега настрани, но се усеща, че държи на повод удобния агент Иван, който има за основна задача да продължи да омайва Борисов. Днес бе постигната и една от целите на заговора, а именно връщането на партийната субсидия на 8(осем) лева на действителен глас. \r\n\r\n За Симеонов и Каракачанов това означават по няколко милиона в партийните каси, а от там чрез различни схеми парите ще отидат в нечии джобове. За Корнелия милионите означават спасяване на кожата и послушание, което не подхожда на лидер на столетницата. \r\n\r\n Унижението е пълно коментират социалисти и се готвят да искат оставката на Корнелия Нинова. Оказва се, че и ГЕРБ и БСП са в поза партер, а Каракачанов и Симеонов ги онождат! \r\n \n\t\t\t\t\t\t", "date": "2019.12.05", "title": "Каракачанов и Симеонов извиха ръцете на Борисов, за да върне милионите им чрез партийната субсидия!"}
{"url": "http://www.bnews.bg/article/264669-kanada_izrita_s_diplomaticheski_shut_podsadimiya_prokopiev_kato_pocheten_konsul", "text": "\n Канада се е отрекла от подсъдимия бизнесмен Иво Прокопиев и го е разжалвала от позицията на неин почетен консул. Това стана ясно от решение на Министерския съвет, взето на заседанието на кабинета в сряда, пише \"Монитор\". \r\n\r\n От него се разбира, че презокеанската държава и екипът на премиера Трюдо дори закрили за известно време почетното си консулство. С решение от вчера Министерски съвет дава съгласие да бъде открита отново мисията, като позицията ще бъде заета от Нина Лазарова. \r\n\r\n Седалището ще обхваща територията на цялата страна, а мандатът на Лазарова ще е пет години. Засега не е ясно кога точно е бил разжалван подсъдимият Прокопиев. \r\n\r\n Последната му публична изява в това му качество бе през лятото на 2017 г., малко преди прокуратурата да вкара в съда обвинителния акт срещу него по аферата ЕВН, по която подсъдими са и бившите министри на енергетиката и финансите Трайчо Трайков и Симеон Дянков. Вероятно именно това е била и причината за отстраняването на разградския бизнесмен. \r\n\r\n В Закона за дипломатическата служба изрично е записано, че „почетни консули могат да бъдат само изявени личности, с доказано добро отношение към България, които се ползват с добро име и авторитет в държавата на назначението\". \r\n\r\n Изискване, на което Прокопиев никога не е отговарял. \r\n\r\n За първи път Канада открива почетно консулство у нас през 1997 г., като до 2009 г. позицията е заемана от банкера Левон Хампарцумян. През пролетта на 2010 г. той е заменен от Прокопиев. \r\n \n\t\t\t\t\t\t", "date": "2019.12.05", "title": "Канада изрита с дипломатически шут подсъдимия Прокопиев като \"почетен консул\"! "}
{"url": "http://www.bnews.bg/article/264664-deputatite_glasuvat_darzhavniya_byudzhet_za_dogodina", "text": "\n Продължава бюджетния маратон в Народното събрание. За трети пореден ден депутатите работят по Бюджет 2020. \r\n \r\nНародните представители вече приеха бюджета на Здравната каса и Държавното обществено осигуряване. \r\n\r\n Продължават работа с разглеждането на държавния бюджет. В него са заложени парите за различните министерства и политики, както и средствата за общините. За издръжката на администрацията се предвиждат 10% повече за увеличение на заплатите. \r\n\r\n За учителите  увеличението е 17%. В държавния бюджет се определя и размера на субсидията за партиите. Управляващите не предвиждат увеличение, но от БСП предлагат вместо 1 лев за глас, субсидията да се увеличи на 8 лева \r\n \n\t\t\t\t\t\t", "date": "2019.12.05", "title": "Депутатите гласуват държавния бюджет за догодина"}
{"url": "http://www.bnews.bg/article/264670-putin_stegna_vazheto_okolo_gerb_i_vmro_izpadi_balgarski_diplomat", "text": "\n Руският президент забави, но не забрави. Путин изгони български дипломат реципрочно на изявите на ГЕРБ и ВМРО, които на късни години решиха да се правят на атлантици. На бивши доносници на КГБ и ДС никой не вярва. Особено на предатели. Изтокът ги гони, Западът ги ползва за носни кърпи. \r\n\r\n Посланикът на Република България в Руската федерация Атанас Кръстин бе извикан днес в Министерството на външните работи в Москва, където му бе връчена нота, съобщиха от пресцентъра на Министерство на външните работи.  \r\n\r\n С нея, позовавайки се на принципа на реципрочността, Министерството на външните работи на Руската федерация обявява за персона нон грата български дипломат от посолството ни в Москва. \r\n\r\n Българският дипломат е с ранг, равностоен на ранга на руския дипломат в София, който бе обявен за персона нон грата в края на октомври 2019 г.. \r\n\r\n Българският дипломат ще напусне Руската федерация в указания в нотата 24-часов срок. \r\n \n\t\t\t\t\t\t", "date": "2019.12.05", "title": "Путин стегна въжето около ГЕРБ и ВМРО! Изпъди български дипломат \r\n"}
{"url": "http://www.bnews.bg/article/264665-dvama_dushi_zaginaha_pri_strelba_v_parl_harbar", "text": "\n Двама души загинаха, а един е ранен при стрелба в американската военноморска база Пърл Харбър. Стрелецът се е самоубил, предаде „Франс прес”. \r\n\r\n Инцидентът е станал в корабостроителница към военноморската база. Мястото беше временно отцепено. \r\n\r\n Стрелбата става три дни преди отбелязването на годишнината от атаката срещу Пърл Харбър. \r\n\r\n На 7 декември 1941 г.  Япония изненадващо напада американската военноморска база на Хавайските острови, което вкарва Съединените щати във Втората световна война. \r\n \n\t\t\t\t\t\t", "date": "2019.12.05", "title": "Двама души загинаха при стрелба в Пърл Харбър"}
{"url": "http://www.bnews.bg/article/264663-skandal_arestuvanite_kiber_prestapnitsi_finansirali_vmro_na_izborite_prez_2017_g", "text": "\n   \r\n\r\n Лидерът на арестуваната банда за кибер престъпления Рамез Шараф е поддържал сериозни контакти с ВМРО. Според приближен депутат от централата на ВМРО ливанската фамилия Шараф е един от големите играчи на оръжейния пазар и е поддържала сериозни контакти през годините с лидера на ВМРО Красимир Каракачанов. \r\n\r\n Според запознати за тези контакти съществуват доста документи, като някои от тези документи сочат, че примамлив имот на ВМРО на ул.\"Искър\" №6 е трябвало да премине в ръцете на ливанската фамилия Шараф, която е финансирала предизборната кампания на ВМРО през 2017 г. \r\n\r\n На фамилията са обещани и примамливи имоти на министерството на отбраната, намиращи се на черноморския бряг. Припомняме, че Каракачанов превърна министерството на отбраната в брокерска къща за продажба на апетитни имоти. За съжаление на фамилията агент Иван, след като се докопал до властта забравил за обещанията си и започнал да не изпълнява обещанията си. \r\n\r\n От фамилията на Шараф заплашили, че ще издадат Каракачанов на американците и Борисов и това наложило, Каракачанов да ги поръча за арест, за да се отърве от тях и да не пречат на неговия квартирант йеменецът Саккаф, който посредничи за големи оръжейни сделки! Според запознати тези действия на Каракачанов нямало да останат безнаказани и имало голяма опасност той да натежи с още 9 грама. \r\n \n\t\t\t\t\t\t", "date": "2019.12.05", "title": "Скандал! Арестуваните кибер престъпници финансирали ВМРО на изборите през 2017 г.?"}
