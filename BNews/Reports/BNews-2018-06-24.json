{"url": "http://www.bnews.bg/article/244154-totalna_razpasanost_na_zatvorite_u_nas", "text": "\nСамо в женския затвор в Сливен няма мобилни телефони. Това разкри бившият заместник-министър на правосъдието Димитър Бонгалов пред Нова телевизия на фона на дискусията достатъчно добре ли се охраняват затворите у нас.\r\n\r\n\"Имаше телефони дори в затвора от открит тип в Смолян, където няма дори покритие. От външен обект човекът си беше забравил телефона и си го беше занесъл в общежитието\", изтъкна той.\r\n\r\nНовини от България и света, актуална информация 24 часа в денонощието\r\nТотална \"разпасаност\" на затворите у нас - телефони нямало само в женския \r\nСамо в женския затвор в Сливен няма мобилни телефони. Това разкри бившият заместник-министър на правосъдието Димитър Бонгалов пред Нова телевизия на фона на дискусията достатъчно добре ли се охраняват затворите у нас.\r\n\r\n\"Имаше телефони дори в затвора от открит тип в Смолян, където няма дори покритие. От външен обект човекът си беше забравил телефона и си го беше занесъл в общежитието\", изтъкна той.\r\n\r\nЗаловиха избягалия от Ловешкия затвор в Летница\r\nЗаловиха избягалия от Ловешкия затвор в Летница\r\n\r\nПолицаите го намерили в слънчогледова нива\r\n\r\nБонгалов коментира последния случай с избягал затворник от Ловешкия затвор, който вчера беше заловен. 48-годишният Борис Иванов, който е осъден на 13 години за блудства и кражби, избяга от работен обект край Ловеч, където е работил заедно с други затворници.\r\n\r\nБонгалов поясни, че опасност за обществото представляват бегълците от затворите от закрит тип. По думите му, ако престъпникът е настанен в общежитие от открит тип, това означава, че социалният работник е дал оценка, че този човек вече не би повторил престъплението си. В същото време той призна, че няма обективен критерий, с който да бъде оценена работата на самия социален работник.\r\n\r\nМетодиката за оценка на риска е много неясна. И аз не мога да разбера как преценяват социалните работници. Не мога да разбера тази методика. Условно социалният работник е Господ в затвора. Той може повече, отколкото началник на затвора. При тези критерии, които не са обективни, социалният работник може да прави, каквото си иска. Има няколко такива случая\", разкри той.\r\n\r\nСъщевременно експертът изтъкна, че вече трета година у нас няма електронен надзор за хората с пробация. \n\t\t\t\t\t\t", "date": "2018.06.24", "title": "Тотална \"разпасаност\" на затворите у нас"}
{"url": "http://www.bnews.bg/article/244152-500_hil_lv_za_speshen_remont_na_natsionalnata_biblioteka", "text": "\nНационалната библиотека „Св. св. Кирил и Методий” получи половин милион лева за спешен ремонт.\r\n\r\n„Състоянието е много трагично. При последните дъждове преляха улуците, които са запушени, вода проникна през корниза и влезе в помещенията на сградата”, обяснява зам.-директорът на библиотеката Валентина Аксентиева.\r\n\r\nИнцидентите, свързани с покрива, са постоянни през последните години.\r\n\r\nПрез март падна част от козирката. За щастие, при този инцидент нямаше пострадали.\r\n\r\nПроблемите навън създават неприятности и вътре. Много от книгите са повредени от водата или са покрити с прах от паднала мазилка.\r\n\r\n„Има и още една опасност – електрическата мрежа минава точно в обсега на теча. Ако стане късо съединение, немислимо е какво ще стане с фонда на библиотеката”, казва още Аксентиева. \n\t\t\t\t\t\t", "date": "2018.06.24", "title": "500 хил. лв. за спешен ремонт на Националната библиотека"}
{"url": "http://www.bnews.bg/article/244159-erdogan_varvi_kam_smazvashta_pobeda_na_izborite", "text": "\n Реджеп Ердоган печели и президентските, и парламентарните избори в Турция, които той свика извънредно на 24 юни. При една пета преброени бюлетини, Ердоган има 59% от гласовете, а основният опозиционен кандидат Мухарем Индже- 28%.  При това положение е почти сигурно, че Ердоган ще бъде преизбран за прзидент още не първия тур и няма да има нужда от балотаж. \r\n\r\n При 37 на сто преброени бюлетини Меджлиса, резултатите показват, че коалицията на оглавявана от Ердоган”Партия на справедливостта и развитието” получава около 60% от депутатските места,а  опозиционният алианс- малко над 30%. \r\n\r\n Избирателната активност е била 87%. \r\n\r\n Междинните данни бяха разпорстранени от Анадолската агенция, а Индже каза, че те са част от пропагандата на управляващите. \r\n\r\n “Анадлоската агенция манипулира резултатите. Тя публикува първо резултатите от местата, където Ердоган получава по- голям вот- Аз моля нашите наблюдатели да запазят висок дух и да не напускат урните”, написа той в Туитър. \r\n\r\n Изборният ден бе белязан от сигнала за изборни нарушения и намеса на силите на реда в изборния процес, особено в кюрдските райони. Там печели прокюрдската “Демократична партия на народите”, за която обаче не е сигурно дали ще успее да надскочи 10- процентовата бариера за влизане  в парламента. Кандидатът и за президент Селахатин Демитреш, който гласува в затвора в Одрин, откъдето по телефона водеше предизборната си кампания, има 5.60% подкрепа. \r\n\r\n Опозицията прави паралено преброяване и при сериозни разминавания се очаква протестна вълна. \r\n\r\n Изходът от предсрочните избори в Турция се следи с огромно внимание по целия свят, тъй като те са съдбоносни за бъдещето на страната. Победата за Ердоган означава, че в сила ще влезе новата конституция, която концентрира в ръцете му огромна власт, с която той вече така или иначе разполага. \r\n\r\n През последното десетилетие Ердоган успя да срази всичките си възможни конкуренти и сериозно да усили позициите си. Целта му на тези избори е да получи контрола над законодателната, съдебната и изпълнителната власт, въвеждайки президентската форма на управление. Именно с тази цел през 2017 той свика референдум за конституционна реформа, който спечели. Така президентът ще полу правомощия да формира и управлява работата на правителството , включително назначението на министри, а също така специалните служби и армията. \r\n\r\n Всъщност новата форма на управление в Турция, при която държавата е подчинена на един човек, съществува вече четири години, а сегашните избори ще я легитимират. \r\n\r\n Ердоган не е губил избори през последните 16 години, но очакванията бяха сега за пръв път да се сблъска със сериозни препядствия. Неговата партия влезе в т.нар. Народен алианс с партията на националистическото движение, но и опозиционните партии се обединиха в нов съюз- Национален алианс, в който влизат Републиканската народна партия, артията на благополучието и Добрата партия. \r\n\r\n Изборите се провеждат в условията на извънредно положение, въведено в страната след неуспешния опит за преврат през юли 2016г. По график тези избори трябваше да са през ноември 2019, но Ердоган ги изтегли напред. \r\n\r\n От държавник, направил Турция регионална икономическа сила, стремяща се към Европейския съюз, през последните няколко години Ердоган налага авторитарен режим, предизвикващ критики и недоволство сред сънародниците му. \r\n\r\n Турското общество, исторически състоящо се от различни етнически и религиозни групи, е в момента е разделено на два лагера- привържаници и противници на Ердоган. \r\n\r\n Мухамер Индже, чиято пламенна кампания съживи демократичната опозиция в Турция, обеща, че ако спечели, ще върне страната назад от авторитаризма, към който, по думите и я води Ердоган. \r\n\r\n “Ако Ердоган спечели, вашите телефони ще продължат да бъдат подслушвани... Страхът ще продължи да управлява”, заяви той пред около 1 млн. привържаници на митинг в Истанбул и обеща, ако спечели, съдилищата да бъдат независими. \r\n\r\n Другото му обещание е, че ако бъде избран за 48 часа ще отмени извънредното положение, което дава право на правителстовото да заобикаля парламента. \r\n \n\t\t\t\t\t\t", "date": "2018.06.24", "title": "ЕРДОГАН ВЪРВИ към смазваща победа на изборите "}
{"url": "http://www.bnews.bg/article/244146-romi_hvarlyaha_kamani_po_politsai_v_botevgrad_nauchete_poveche", "text": "\n Напрежение е избухнало тази нощ между роми и полицаи в Ботевград. Това е станало след сигнал за шумна музика в ромския квартал, подаден малко преди полунощ. \r\n\r\n Според МВР при пристигането на полицията се е събрала група от роми, които са хвърляли камъни по униформените. Впоследствие от видеозаписи са установени шестима души, които ще бъдат задържани. \r\n\r\n Няма пострадали служители на реда. Нанесени са материални щети по полицейска кола и кола на жандармерията. \r\n\r\n По случая е образувано досъдебно производство.  \r\n\r\n Жена, която е наблюдавала случващото се от терасата, се е оплакала, че е пострадала. Нейната версия е, че е имало стрелба, но от полицията отричат да е произвеждан изстрел, съобщава бТВ. \r\n\r\n Докога ще бъдем принудени да търпим ромските своеволия на галениците на властта? Докога ще живеем в страх? Поради каква причина неграмотните, необразовани и нагли елементи разполагат с повече права от нас- българите, а задълженията им са сведени до минимум?  \r\n \n\t\t\t\t\t\t", "date": "2018.06.24", "title": "Роми хвърляха камъни по полицаи в Ботевград! Научете повече!"}
{"url": "http://www.bnews.bg/article/244157-goryat_100_dekara_borovi_gori_do_yambol", "text": "\nГорят 100 декара борови гори до Ямбол.\r\n\r\nПожарът е в парк \"Бакаджика\", съобщава НоваТВ.\r\n\r\n \r\n\r\nИзпратени са екипи на пожарната.\r\n\r\nСпоред местните жители пожарът е умишлен.\r\nОЧАКВАЙТЕ ПОДРОБНОСТИ!  \n\t\t\t\t\t\t", "date": "2018.06.24", "title": "Горят 100 декара борови гори до Ямбол"}
{"url": "http://www.bnews.bg/article/244158-sotsialdemokratite_klatyat_upravlyavashtata_koalitsiya_s_merkel", "text": "\nПредседателят на Германската социалдемократическа партия (ГСДП) Андреа Налес иска потвърждение от десния блок (ХДС и ХСС) на канцлера Ангела Меркел, че тяхната коалиция може да продължи работата си в контекста на разрива им заради миграционната политика, който заплашва бъдещето на германското правителство, съобщава ДПА.\r\n\r\n\"ХДС и ХСС се парализират взаимно, както и Германия и половин Европа в продължение на седмици\", коментира Налес пред в. \"Билд\", допълвайки: \"Във вторник трябва да имаме откровен разговор за това.\"\r\n\r\nРъководителите на Християндемократическия съюз (ХДС), тяхната баварска сестринска партия Християнсоциалния съюз (ХСС) и ГСДП трябва да се срещнат във вторник за първата сесия на коалиционната комисия след парламентарните избори в Германия през септември миналата година.\r\n\r\nРазговорите се очаква да се съсредоточат не само върху конфликта между ХДС и ХСС във връзка с политиката към мигрантите, а също така върху споразумението на Меркел за европейски реформи с френския президент Еманюел Макрон.\r\n\r\n\"Това, което искам да знам от ХДС и особено от ХСС: дали те все още са в състояние да вършат конструктивна работа в правителството и дори дали те искат да го правят\", подчерта Налес.\r\n\r\nГермания, подобно на няколко други страни от ЕС, се опитва да постигне политически консенсус относно политиката си към мигрантите, докато избирателите все повече подкрепят намаляването на броя на влизащите мигранти и бежанци.\r\n\r\nВъпросът разгърна борба за власт между Меркел и Хорст Зеехофер, който е вътрешен министър и шеф на ХСС, и който заплаши да нареди на германските гранични власти да връщат мигранти и бежанци, които вече са регистрирани в друга страна от ЕС. \n\t\t\t\t\t\t", "date": "2018.06.24", "title": "Социалдемократите клатят управляващата коалиция с Меркел"}
{"url": "http://www.bnews.bg/article/244137-zloveshto_smrazyavashta_kravta_sluchka_kray_lavov_most", "text": "\n Кратката, но за сметка на това страшна буря, която се изви вчера над София, показа истинската си мощ. Още в ранните часове на вчерашния ден синоптиците предупредиха, че се очаква изключително лошо време. Прогнозата им обаче не описа точно какъв ужас може да сполети човек на пъпа на София. Видео, публикувано във фейсбук групата \"Видяно в София\", показа страшната мощ на природата. От кадрите се вижда как гръм удря кола, която се движи по булевард \"Сливница\" в посока \"Лъвов мост\", съобщава БЛИЦ. \r\n\r\n \r\nМълнията поразява черното возило точно в областта на един от фаровете й. Какво се е случило с колата и пътниците в нея не става ясно, тъй като видеото спира непосредствено след зловещата гледка. За какво точно иде реч може да видите във видеото: \r\n  \r\n\r\n \r\n\r\n \r\n  \r\n \n\t\t\t\t\t\t", "date": "2018.06.24", "title": "ЗЛОВЕЩО! Смразяваща кръвта случка край \"Лъвов мост\"! "}
{"url": "http://www.bnews.bg/article/244151-blagotvoritelen_kontsert_vav_varna_nabira_sredstva_za_detsa_na_zaginali_i_postradali_politsai", "text": "\n Благотворителен концерт и демонстрация на полицейска и военна техника се проведе във Варна. \r\n\r\n Проявата набира средства в помощ на семействата на загиналите и пострадали при изпълнение на служебния си дълг служители на МВР. Концертът започна с изпълнения на представителния оркестър на Военноморските сили. На събитието участват около 150 деца. Около сцената в Морската градина бяха показани военни, полицейски, пожарни автомобили и средства за защита. Организатори са синдикалните структури в МВР. \r\n \n\t\t\t\t\t\t", "date": "2018.06.24", "title": "Благотворителен концерт във Варна набира средства за деца на загинали и пострадали полицаи"}
{"url": "http://www.bnews.bg/article/244140-ek_se_sabira_na_izvanredna_sreshta_zaradi_bezhantsite", "text": "\n Европейската комисия се събира на неформална работна среща заради бежанския проблем. В срещата ще участват представители на 16 държави. Сред тях са Германия, Австрия, Италия, Франция, Гърция, България, Испания, Малта. \r\n\r\n Страните от Вишеградската четворка отказаха поканата. Премиерите на Унгария, Полша, Чехия и Словакия  оспориха смисъла и легитимността на форума. Четворката е категорично против всякакви идеи за релокация на мигранти. \r\n\r\n За основен инициатор на днешната среща се смята германският канцлер Ангела Меркел, притискана от съюзниците си във властта да постигне втвърдяване на европейските правила по отношение на миграцията.  \r\n\r\n Според премиера Борисов в Европа трябва да се допускат само хората, които бягат от война, съобщава NOVA. \r\n\r\n Чист популизъм или осъзнаване на грешки е позицията на Борисов, можем само да гадаем.  \r\n \n\t\t\t\t\t\t", "date": "2018.06.24", "title": " ЕК се събира на извънредна среща заради бежанците! "}
{"url": "http://www.bnews.bg/article/244141-grisha_ganchev_i_kamata_se_hvanaha_za_kosite_zaradi_transfera_na_nedyalkov_v_ludogorets", "text": "\n Напрежение в ЦСКА заради трансфера на Антон Недялков в \"Лудогорец\". Легендарният ни футболист Христо Стоичков, който е един от акционерите в армейския клуб, призова собственика Гриша Ганчев да излезе и да каже дали му е давал пари. \r\n\r\n \"Призовавам господин Гриша Ганчев да излезе лично той и да каже дали Христо Стоичков е получавал пари от ЦСКА. И дали Гриша Ганчев е давал пари от името на ЦСКА или негови лични на Христо Стоичков. Чакам по най-бързия начин това да стане, защото ако не стане, значи работата е гнила. Или на някого се плаща да говори по мой адрес, или пак старата песен на нов глас. Всичко хубаво ви пожелавам\", заяви Стоичков пред БНТ от Москва. \r\n\r\n Отговорът на Ганчев не закъсня. \r\n\r\n \"Искам да ви информирам относно розово бразилската серия, която мъчи вашето съзнание, а именно, че вие като акционер в най-големия български футболен клуб по никакъв начин не сте получавали възнаграждение по простата причина, че в последните години 31-кратният шампион не е раздавал дивиденти. Бъдете сигурен, че в момента, в които се получат такива, ще бъдат разпределени справедливо спрямо участието на всеки един от акционерите в клуба. Бъдете здрав. Винаги ваш фен! С уважение и признателност\", пише в сайта на ЦСКА от името на Ганчев. \r\n\r\n Реакцията на Камата дойде след твърдения, че може да има пръст в преминаването на Недялков в \"Лудогорец\".  \r\n\r\n Часове след обявяването на трансфера на защитника Росен Петров по прякор Животното, който ръководи най-влиятелната фенска фракция на ЦСКА - Animals, атакува директно Стоичков с публикация във \"Фейсбук\". Тя вече е свалена от стената на Петров. \r\n\r\n В нея той твърдеше, че Стоичков е поставил ултиматум на Ганчев да продаде Недялков в американския \"Далас\", защото в противен случай щял да се откаже публично от \"червените\". Левият защитник бе продаден за 1.5 млн. долара, само няколко дни, след като клубът обяви, че няма да се разделя с важните си играчи.  \r\n\r\n Според Животното е имало планирана подобна \"схема\" за преминаване на Фернандо Каранга в \"Лудогорец\", която включвала междинно привличане от руски клуб, но Ганчев не допуснал това да се случи. \r\n \n\t\t\t\t\t\t", "date": "2018.06.24", "title": "Гриша Ганчев и Камата се хванаха за косите заради трансфера на Недялков в Лудогорец"}
{"url": "http://www.bnews.bg/article/244136-trevozhna_statistika_naselenieto_na_balgariya_se_topi_glavolomno_vizhte_podrobnosti", "text": "\n Към 31 декември миналата година българите са 7 милиона и 31 хиляди. Като се има предвид, че за година населението намалява с 40 хиляди. Очаква се догодина да паднем под 7 милиона. Но да не се хващаме за бройката. Въпросът е в структурите, до колко това население е образовано. Процентът на неграмотност драстично се увеличи. Това заяви пред БНТ председателят на НСИ Сергей Цветарски. \r\n\r\n \"Между преброяванията нямаме източник на информация. Следващото преброяване на населението е през 2021 година. Всяко изследване го правим по регламент. Започнахме да разглеждаме общи регламенти, които са рамкови\", добави още той. \r\n\r\n \"Средната работна заплата е около 1000 лева за един работещ\", информира Цветарски. \r\n \n\t\t\t\t\t\t", "date": "2018.06.24", "title": "ТРЕВОЖНА СТАТИСТИКА! Населението на България се топи главоломно! Вижте подробности!"}
{"url": "http://www.bnews.bg/article/244142-fen_na_tsska_s_unishtozhitelen_analiz_otnosno_sagata_mezhdu_stoichkov_i_ganchev", "text": "\n След драмата, която се разигра на \"Армията\" вчера, фен на \"Армейците\" направи разконспириращ анализ на ситуацията.  \r\n\r\n Припомняме ви, че Росен Петров- Животното \"пусна бомбата\", когато обвини Христо Стоичков във взимане на комисионни и постави под съмнение честността му към ЦСКА и армейските фенове. Той разбуни духовете твърдейки, че основен принос за трансфера на Антон Недялков в Лудогорец има именно Камата. \r\n\r\n Ето какво написа като коментар в социалните мрежи Борис Панев: \r\n\r\n Публикуваме без редакторска намеса* \r\n\r\n \"Ще се опитам да направя схемата. През октомври-ноември 2017 гелосаният купи за около 200млн$ двата си конкурента в САЩ. Дали някоя от фирмите е вързана с ФК Далас не знам, но Тексас е супер пазар за ветеринарни продукти. Атакуват АН и той започна да иска трансфер . На ГГ му е ясно че щом някой почне да мрънка за трансфер съблекалнята гръмва и затова тръгва на трансфер. На Нова Година освен в Турция и Русия трансфер за прилични пари не може да стане ,затова се спускат да търсят пазар в САЩ. Няма да се учудя че парите които взехме от Далас са били директно от гелосания + бонус за самия ФК Далас от 400-500 хил.$. Никой до момента не обявява цена по този трансфер към Оняград . Убеден съм че АН няма да е титуляр , там има бразилски понита на поста му. Това е просто провокация към ГГ , Ицо и към нас - публиката . Така че, спокойно и да не се подаваме на провокации.\" \r\n \n\t\t\t\t\t\t", "date": "2018.06.24", "title": "Фен на ЦСКА с унищожителен анализ, относно сагата между Стоичков и Ганчев! "}
{"url": "http://www.bnews.bg/article/244153-opozitsiyata_v_turtsiya_alarmira_za_izborni_izmami_v_polza_na_erdogan", "text": "\nЛидерът на основната опозиционна Народнорепубликанска партия Кемал Кълъчдароглу обяви, че са възможни нарушения на предсрочните президентски и парламентарни избори, по-специално в населената предимно с кюрди Югоизточна Турция, където са постъпили много жалби за нередности, съобщават турски медии.\r\n\r\n\"Обръщам се с ясен призив към всички държавни служители\", заяви Кълъчдароглу, допълвайки: \"Не забравяйте, че сте държавни чиновници, а не служители на дадена политическа партия.\"\r\n\r\nПо  думите, че като цяло в Турция не става въпрос за сериозен проблем, но предупреди за последиците от всякакви действия, които може да помрачат вота.\r\n\r\n\"Всяка сянка, която падне върху изборите, е удар по нашата демокрация\", заяви Кълъчдароглу.\r\n\r\nОтбелязва се, че в една от изборните урни е имало \"масов вот\" в подкрепа на управляващата Партия на справедливостта и развитието, а също и че членове на различни секционни комисии са били удряни, включително от прокюрдската Демократична партия на народите и Народнорепубликанската партия.\r\n\r\nТурският президент Реджеп Тайип Ердоган вече гласува в Истанбул заедно със съпругата си. След като гласува, той похвали високата избирателна активност, която по думите му надвишава 50 процента.\r\n\r\n\"Това показва колко напреднала е турската демокрация и колко развита е демократическата й зрялост\", каза той, добавяйки: \"С тези избори Турция преживява демократическа революция.\"\r\n\r\nДържавният глава каза също, че е бил информиран, че към момента няма сериозни нарушения в изборния ден.\r\n\r\nПравото си на глас упражниха и кандидатите на Народнорепубликанската партия Мухаррем Индже и на \"Добра партия\" Мерал Акшенер. Индже и Акшенер са поставяни съответно на втора и трета позиция в предизборните прогнози на социолозите след Ердоган.  \n\t\t\t\t\t\t", "date": "2018.06.24", "title": "Опозицията в Турция алармира за изборни измами в полза на Ердоган"}
{"url": "http://www.bnews.bg/article/244139-garelov_otseche_boyko_izpusna_neshtata_pada_dogodina", "text": "\n Иван Гарелов обяви в ефира на България он ер, че кризисен пиар върви около управлението на страната! \r\nТакива \"незначителни\" неща, които искаш да \"ти се махнат от главата\", могат да обърнат каруцата! Може социалното напрежение да обърне каруцата! \r\n\r\n \"Очаквам след края на евпропредседателството да завалят министерски оставки, да се преформатира правителството. БСП не успя да избере правилно темата на вота. Социалната тема е по- важна! Опозицията в парламента, хората на улицата и Демократична България може  да бутнат правителството! \r\nПарадоксално е, но извънпарламентарната Демократична България е по-силната опозиция! Слави Трифонов вероятно ще изгради партия, която ще се превърне в балансьор. Търси се коалиционен съюзник, независимо, дали ще е за ГЕРБ, или БСП. Догодина ще има предсрочни избори! Борисов изпусна вътрешната политика, за сметка на външната. Той е много нервен, което значи, че нещо го тревожи!\"- добави Гарелов. \r\n \n\t\t\t\t\t\t", "date": "2018.06.24", "title": "Гарелов отсече: Бойко изпусна нещата! Пада догодина!"}
{"url": "http://www.bnews.bg/article/244143-maykite_na_detsa_s_uvrezhdaniya_zaplashiha_sas_sad_horata_koito_gi_diskriminirat", "text": "\n Протестиращите майки на деца с увреждания ще търсят правата си в съда срещу хора, които публично ги дискриминират, съобщава \"Дарик\". \r\n\r\n Ина Маринова-майка на дете с увреждания обяви, че не приема извинението на лидера на КТ Подкрепа Димитър Манолов, който през седмицата им каза да се засрамят и да си приберат нещастните деца от улицата. Манолов съжали за думите си и обясни, че не са изтълкувани правилно. \r\n\r\n Майките ще продължат с палатковия си протест в страната до приемането на закон за личната помощ, с който всеки човек с увреждане ще получава подкрепа според нуждите си. \r\n\r\n Реално протестите на майките текат три години, като за това време са организирани шест демонстрации. \"Всички бяха с искане за Закон за личната помощ и никой до момента не обръщаше внимание. Сега изведнъж, откакто създадохме фланелката \"Системата ни убива\", някак обществото ни забеляза и се активизираха лицата, които реално спъват една реформа\", каза Ина Маринова. \r\n\r\n Тя даде за пример децата със синдром на Даун. \"Те изпаднаха от системата - ТЕЛК в много градове им дават под 50% увреждане. Това е подигравка, защото става дума за генетично заболяване. Няма как да се махне допълнителната хромозома на детето\", обясни Ина Маринова. \r\n\r\n По повод словесните атаки към протестиращите майки, тя бе категорична, че няма да успеят да ги уязвят. \"Ние сме обикновени майки, за нас няма политически цели и финансови дивиденти. Ние сме водени единствено от каузата\", посочи Маринова. \r\n\r\n Тя обаче подчерта, че майките на деца с увреждания ще търсят правата си в съда срещу хората, които си позволяват публични нападки. \"За нас това е огромна дискриминация. Това е недопустимо. Ако в една Германия се чуе такова нещо, този човек ще бъде осъден от държавата, някой щеше да се самосезира\", коментира тя. \r\n \n\t\t\t\t\t\t", "date": "2018.06.24", "title": "Майките на деца с увреждания заплашиха със съд хората, които ги дискриминират! "}
{"url": "http://www.bnews.bg/article/244144-predi_vota_na_nedoverie_bzns_aleksandar_stamboliyski_napusna_koalitsiya_bsp_za_balgariya", "text": "\n В навечерието на вота на недоверие срещу властта - опозицията с минус двама депутати. Един от партньорите на БСП напуска коалицията. Това е БЗНС \"Александър Стамболийски\" с лидер Спас Панчев. \r\n\r\n Решението било взето на партиен конгрес в събота, но мотиви за него не бяха съобщени. Левите земеделци, както популярно ги наричат, имат двама депутати в червената парламентарна група. Това са самият Спас Панчев и Димитър Георгиев. \r\n\r\n Така народните представители вляво остават 78. От \"Позитано\" 20 коментираха, че поведението на земеделците е некоректно. БСП ще вземе решение как да постъпи на свое заседание в понеделник, информира NOVA. \r\n \n\t\t\t\t\t\t", "date": "2018.06.24", "title": "ПРЕДИ ВОТА НА НЕДОВЕРИЕ: БЗНС \"Александър Стамболийски\" напусна коалиция \"БСП за България\""}
{"url": "http://www.bnews.bg/article/244138-praznuvame_enyovden_dnes_bilkite_sa_nay_lekoviti", "text": "\n Църквата почита днес църковния празник Рождение на Свети Йоан Кръстител, наричан от народа Еньовден. \r\n\r\n Заченат с Божията намеса, св. Йоан, наречен Кръстител или Предтеча, се ражда няколко години преди Исус Христос, за да прокара пътя на неговото учение сред юдейския народ. Той първи започва покръстването на юдеите във водите на река Йордан. Рождението на св. Йоан е подсказано \"свише\" - родителите му - Захарий - юдейски свещеник, и Елисавета, вече на преклонна възраст - получават вест, че ще имат син, припомня БТА. \r\n\r\n Българите наричат празника Еньовден още Среди лето или Ден на слънцето, защото съвпада с лятното слънцестоене. Според народните вярвания на този ден \"слънцето играе или трепти\", когато изгрява. Народните лечители твърдят, че събраните в ранно утро на Еньовден треви са най-лековити. Хората се изкачват по високите хълмове, гледат своите слънчеви сенки и по тях гадаят за здраве. \r\n\r\n В българския празничен календар Еньовден стои по значение редом с Коледа, Великден и Гергьовден. Празникът има различни названия - Яневден - в Софийско, Иванден - в Западна България, Иван Бильобер - в Североизточна България. С него са свързани множество вярвания за слънцето, водата и лечебните растения. \r\n\r\n На този ден всички трябва да станат рано и да посрещнат изгрева на еньовденското слънце, за да усетят лековитата роса, която то отърсва от себе си, миейки се преди път. Започне ли да се показва слънчевият диск, всеки трябва да се обърне с лице към него и през рамо да наблюдава сянката си. Отразява ли се тя цяла, човекът ще бъде здрав през годината, а очертае ли се наполовина - ще боледува. \r\n \n\t\t\t\t\t\t", "date": "2018.06.24", "title": "Празнуваме Еньовден! Днес билките са най- лековити! "}
{"url": "http://www.bnews.bg/article/244133-shestima_ubiti_po_vreme_na_mach_ot_svetovnoto_vizhte_podrobnosti", "text": "\n Шестима души бяха застреляни в мексиканския град Сиудад Хуарес по време на тържествата за втората победа на националния тим на страната в Група „F“ на Мондиал 2018. „Ацтеките“ се наложиха с 2:1 над Южна Корея, съобщава БЛИЦ. \r\n\r\n Според информация на „La Vanguardia“, жертвите са гледали срещата от световното първенство в гараж, когато вътре нахлули въоръжени мъже и започнали да стрелят. Сигнал до властите са подали съседите, които чули стрелбата. Свидетели твърдят, че преди началото на кървавия екшън пред гаража е спрял микробус. \r\n\r\n Към момента убийците не са заловени. \r\n\r\n Сиудад Хуарес е един от най-опасните градове в Мексико. Само през месец там са регистрирани 124 преднамерени убийства, а от началото на този месец вече са 116. \r\n \n\t\t\t\t\t\t", "date": "2018.06.24", "title": "Шестима убити по време на мач от Световното! Вижте подробности!"}
{"url": "http://www.bnews.bg/article/244148-uzhasyavashta_tragediya_v_pomorie_ohranitel_otkri_trup_na_zhena", "text": "\n Откриха тялото на възрастна жена рано тази сутрин край новото пристанището в Поморие. \r\n\r\n Трупът е намерен случайно от охранителя на морската гара, който излязъл да обходи района по изгрев слънце, около 6 часа, но се натъкнал на неприятната гледка, край брега до близкото заведение. \r\n\r\n Както БЛИЦ писа, жената е била с плавници и шнорхел. По непотвърдена информация е чужденка - вероятно англичанка или рускиня. Тя е на възраст около 50-55 години. Около пристанището има много скалисти образования и е вероятно жената да се е ударила в някой от камъните. \r\n  \r\n \n\t\t\t\t\t\t", "date": "2018.06.24", "title": "Ужасяваща трагедия в Поморие! Охранител откри труп на жена! "}
{"url": "http://www.bnews.bg/article/244134-poskapvane_na_gorivata_vizhte_s_kolko", "text": "\n Традиционно летните отпуски в България започват с по-високи цени на горивата. Средно с около 15 лв. по-скъпо ще струва пътят дотам с автомобил това лято в сравнение с миналия юни. \r\n  \r\nАко сравняваме пък цените от миналия сезон, ще видим, че и тогава в началото на лятото 2017-та е имало скок и горивото ни е излизало отново с 15-ина лева по-скъпо в сравнение с юни на предходната 2016 г., изчисляват от Съюза на българските автомобилисти (СБА). \r\n  \r\nНад 126 лв. ще ни струва пътуването от София до Бургас и обратно при среден разход от 7 л/км, показват сметките. Изчислението е направено при цена от 2,26 лв. за литър обикновен бензин. Дизелът е с 0,02 лв. по-скъп, а най-изгодно ще излезе пътуването с пропан-бутан - 1,02 лв/л. \r\n  \r\nСамо в последните дни цените на бензина и дизела са поскъпнали с около 0,05 лв. В момента цените на А-95 варират от 2,06 до 2,33 лв., а на дизела - от 2,08 до 2,36 лв. \r\n\r\n Според експертите скокът се дължи на по-скъпия пeтpoл нa мeждyнapoднитe пaзapи от март досега. Към онзи момент литъp oт нaй-мacoвoтo гopивo у нас e струвал средно 2,08 лeва. Но за повишението на цените влияе вероятно по-голямото потребление, допълват от СБА. \r\n  \r\nВ Европа най-скъпият бензин се продава в Холандия - 3,46 лв., а дизелът струва 2,85 лв. Следват Гърция (А-95 - 3,32 лв., дизел - 2,98 лв.), Италия (А-95 - 3,30 лв., дизел - 3,05 лв.), Португалия (А-95 - 3,26 лв., дизел - 2,85 лв.), съобщава Дарик. \r\n\r\n   \r\n \n\t\t\t\t\t\t", "date": "2018.06.24", "title": "Поскъпване на горивата! Вижте с колко! "}
{"url": "http://www.bnews.bg/article/244135-britantsite_darzhat_da_imat_poslednata_duma_po_sdelkata_za_brekzit", "text": "\n Десетки хиляди излязоха по улиците на Лондон, призовавайки към второ гласуване за напускането на Европейския съюз (ЕС) от Великобритания. \r\nАнти-Брекзит привържениците бяха пред парламента, за да отбележат втората годишнина от референдума за раздяла с Евросъюза. Те настояваха за „народен вот“ дали да бъде одобрена или не финалната сделка, която премиерът Тереза Мей постигне с ЕС, ако въобще бъде постигнато някакво споразумение. \r\n\r\n Демонстрантите се събраха на Пел Мел, преди да минат покрай офиса на Тереза Мей на „Даунинг стрийт“ по пътя си към Уестминстър, където слушаха речи на депутати, противници на Брекзит, сред които лидерът на либерал-демократите Винс Кейбъл и на бунтовника от торите Ана Сорби. „Брекзит не е приключена сделка, не е неизбежен, Брекзит може да бъде обърнат“, заяви Кейбъл. „Гласуването, което се проведе преди две години, не е вечно“, допълни той.  \r\n\r\n Демонстрантите носеха плакати с надписи като „Аз съм европейски гражданин“, \"Iloveu\" и „настояваме за гласуване по окончателната сделка за Брекзит“. \r\n\r\n Почти 2/3 от британците са убедени, че трябва да имат последната дума по сделката за Брекзит, сочи допитване до общественото мнение от тази седмица, въпреки че все още не е ясно какво би станало ако сделката, постигната от правителството, бъде отхвърлена. \r\n\r\n В петък авиогигантът „Еърбъс“ предупреди, че може да се изтегли от Великобритания, ако Островът напусне Евросъюза без сделка. Предупреждение отправи и производителят на автомобили БМВ, според която компания климатът на несигурност влияе върху инвеститорите, информира Дарик. \r\n\r\n   \r\n \n\t\t\t\t\t\t", "date": "2018.06.24", "title": "Британците държат да имат последната дума по сделката за Брекзит!"}
{"url": "http://www.bnews.bg/article/244149-vlak_se_obarna_i_izlya_promishleno_kolichestvo_petrol_v_reka_nauchete_poveche", "text": "\n Инцидентът се случи в американския щат Айова, информира NOVA. \r\n\r\n Тонове суров петрол се изляха в река, след като товарен влак дерайлира в Съединените щати. Катастрофата стана в щата Айова, а река Рок е пред екологично бедствие. \r\n\r\n Кадри, заснети на мястото, показват как над 10 от вагоните цистерни са се сблъскали, след като влакът излязъл от релсите. \r\n\r\n До момента властите нямат данни колко точно суров петрол се е излял в реката. \r\n\r\n Заради бедствието се наложи и евакуация на част от живеещите в зоната на катастрофата.   \r\n \n\t\t\t\t\t\t", "date": "2018.06.24", "title": "Влак се обърна и изля промишлено количество петрол в река! Научете повече! "}
{"url": "http://www.bnews.bg/article/244155-nova_shema_kokain_vav_futbolni_flanelki", "text": "\nНаркотрафиканти опитаха да използват футболната еуфория покрай Мондиала, за да пренесат по-лесно стоката си през граница. Властите в Колумбия хванаха 5 кг кокаин във футболни фланелки.\r\n\r\n14 тениски като тези на националния отбор на Колумбия са импрегнирани с общо 5 кг кокаин. Пратката е хваната на летището в столицата Богота при рутинна проверка на багаж, който е трябвало да лети за Холандия.\r\n\r\nНаркотрафикантите опитали да заблудят властите, възползвайки се от футболната треска покрай мачовете от световното първенство в Русия.\r\n\r\nПо официални данни Колумбия е най-големият производител на кокаин в света. \n\t\t\t\t\t\t", "date": "2018.06.24", "title": "НОВА СХЕМА: Кокаин във футболни фланелки"}
{"url": "http://www.bnews.bg/article/244132-turtsite_glasuvat_na_sadbovni_izbori", "text": "\n Днес избирателите в Турция дават своя вот за президент на страната и за състава на 27-ия парламент.  \r\nПраво на глас имат над 56 милиона турски граждани, разкрити са над 180 000 изборни секции. \r\n\r\n Гласуването в чужбина вече завърши. От над 3 милиона турци, пребиваващи в други страни, своя глас са дали около 1.4 милиона избиратели. \r\n\r\n За гласовете на гражданите се борят шестмиа кандидат-президенти. За местата в парламента се борят 3 самостоятелни партии и 2 коалиции. \r\n\r\n Тези избори са съдбовни за бъдещето на Турция, тъй като при нова победа на действащия президент Реджеп Таип Ердоган, страната вероятно окончателно ще скъса с модела на Кемал Ататюрк и усилията на поколения турци да градят общество по европейски модел. \r\n\r\n Очаква се след изборите да влязат в сила конституционните промени, според които правомощията на президента се разширяват значително - той поема изпълнителната власт, а премиерският пост отпада. Освен това се предвижда той да назначава министрите и те да са отговорни пред него, а не пред Меджлиса. Мандатът става петгодишен, с възможност за преизбиране. \r\n\r\n Данните на социолозите показват, че Ердоган може да не бъде избран на първи тур. Това би дало шанс на опозицията да гласува единно за опонента му на втория тур и страната да има нов държавен глава. \r\n\r\n Вчера над милион избиратели се събраха на митинг в Истанбул, за да подкрепят Републиканската народна партия Мухарем Индже. \r\n \n\t\t\t\t\t\t", "date": "2018.06.24", "title": "Турците гласуват на съдбовни избори"}
