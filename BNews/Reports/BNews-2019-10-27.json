{"url": "http://www.bnews.bg/article/264010-borisov_glasuva_i_obvini_radev_che_se_e_otkasnal_ot_relnostta_s_dalgite_si_patuvaniya", "text": "\n Точно в 13:15 часа, премиерът влезе в избирателната секция в Банкя, където по традиция гласува. Той се здрависа с всеки от комисията и дори се пошегува с тях, подавайки им личната си карта, че в Банкя спазват законите. \r\n\r\n \"Гласувах за тези, които ще продължат да правят от \"Младост\" до \"Тракия\" Южната дъга така, както направиха Северната дъга, Западната дъга, тези, които решиха кризата с боклука, тези които направиха метрото, тези, които направиха фонтаните, че нямаше нито един работещ, направиха булевардите приветливи. Всичко останало сме го гледали преди 10 г. Хората сами решават съдбата си. Днес е хубав празник - и църковен, и за демокрацията. Това е най-ценното\", каза Борисов. \r\n\r\n \"Когато говориш за върховенството на закона, трябва да го спазваш първо ти и даваш личен пример. Това не е ли агитация? Когато говориш за лидера на една партия показваш, че не си равно отдалечен. А когато изричаш и неистини по този начин подвеждаш избирателя - второ нарушение. Когато променяхме законите, ВСС беше от 24 човека, от тях 11 са от парламентарната квота, а от тях само 3 са от ГЕРБ. \r\n\r\n Другите 3 са от БСП и 2 от ДПС. Двете партиите, които го подкрепиха, имат пет гласа. Когато говориш неистини и подвеждаш избирателите, е тежко нарушение. Аз няма да наруша върховенството на закона. Казвам ви как подведе избирателите в изборния ден, агитирайки за нашите опоненти. Той не каза, че БСП и ДПС имат повече гласове във ВСС, а прехвърли много тънко, йезуитски, както обикновено към министър-председателя. В изборния ден. Аз дори име на казвам, ако не бяхте ме питали, нямаше и да говоря\", коментира изказването на Румен Радев по-рано днес. \r\n\r\n \"Аз не съм като вас лицемер, госпожо, защото ми задавате въпроса лицемерно. Ако ГЕРБ беше избрал главния прокурор, щеше ли да му имо доверие? Нека да минат изборите и ще променим закона в тази му част. Съдиите да си избират съдиите, прокурорите - прокурори. Въобще не искам в днешния хубав ден, не знам какво е в неговата глава. Дълги пътувания, откъсва се от ежедневните теми със седмици, не мога да знам какво му е главата. Завист се казва думата\", приключи темата Борисов. \r\n\r\n \"Това забравих - някой го натискал, да каже кой го натиска, от мен не е със сигурност, защото нямам достъп до него. Много интересно кой натиска държавния глава да прави или да не прави\", попита Борисов задочно Румен Радев. \r\n \n\t\t\t\t\t\t", "date": "2019.10.27", "title": "Борисов гласува и обвини Радев, че се е откъснал от релността с дългите си пътувания "}
{"url": "http://www.bnews.bg/article/264009-dzholi_zagovori_za_raka_i_smartta_i_prizna_za_nova_strashna_bolest", "text": "\n През 2013 г. холивудската актриса Анджелина Джоли се подложи на двойна мастектомия. Бившата съпруга на Брад Пит прибягна до интервенцията, след като лекарите откриха, че има голяма опасност да развие рак на гърдата. Болестта се предава по наследство. Майката на Джоли умира през през 2007 г. на 56 години от рак. Баба й си отива от този свят в още по-ранна възраст, едва на 40 години. \r\n  \r\n\r\n Анджелина Джоли не е добре! Звездата се завърна на снимачната площадка, но... От страх да не последва съдбата им, тя маха и яйчниците и фалопиевите си тръби. Шест години по-късно актрисата реши отново да говори за ада, през който е преминала. Анджелина Джоли взе най-важното решение след развода и... В откровено есе за списание Time тя говори открито за своята борба с коварното заболяване и посочва истинската причина, която я е накарала да прибегне до двойна мастектомия и премахването на яйчниците. И за първи път споменава за опасната болест, която е развила покрай кошмара.  \r\n\r\n \r\n  \r\n \n\t\t\t\t\t\t", "date": "2019.10.27", "title": "Джоли заговори за рака и смъртта и призна за нова страшна болест\r\n\r\n"}
{"url": "http://www.bnews.bg/article/264012-v_sredata_na_denya_ovcharkite_na_boyko_machkat_hratkite_na_ninova", "text": "\n Гонките са по средата. Очертава се голяма победа на породата “българско овчарско куче”. \r\n\r\n Хрътките с червена козина сдават багажа в столицата и по морето. В Пловдив също. Дистанцията се увеличава. Все пак се очертават няколко преигравания - под тепетата и в Русе. Голям провал за каракачанките. \r\n\r\n В Пловдив каракачанката Славчо е извън играта. Забележителен провал на всички болонки в столицата. Болонката на Каракачанов ще скимти от утре жално в Брюксел, след като търпи погром дори от кокер шпаньола на име Спаси (София). \r\n\r\n Помиярите на Христо Иванов и дресьорът им Чичо Прокопи лаят безпомощно с подвити опашки последни на всички гонки. \r\n \n\t\t\t\t\t\t", "date": "2019.10.27", "title": "В средата на деня овчарките на Бойко мачкат хрътките на Нинова "}
{"url": "http://www.bnews.bg/article/264015-makedonskata_karakachanka_dokaza_che_e_nay_obiknovena_mastiya", "text": "\n Днес цяла България разбра, че Македонската каракачанка е най-обикновена мастия (непородисто куче, помияр). Оказа се, че измамата, която мастията успяваше да реализира през годините в надбягванията, този път не хвана дикиш и напълно логично лъсна на тези надбягвания, които се провеждат в цяла България. В щаба на мастията се чудят как да обясняват лъжите, които успяха да реализират през годините, а каракачанската мастия ще бъде натирена в приют в чужбина и повече никой няма да чуе за нея както се случва по правило. \r\n \n\t\t\t\t\t\t", "date": "2019.10.27", "title": "Македонската каракачанка доказа, че е най-обикновена мастия!"}
{"url": "http://www.bnews.bg/article/264014-skandal_chovek_na_dps_iztragna_byuletina_ot_ratsete_na_kandidat_na_ataka_v_sofiya", "text": "\n От пресцентъра на Атака разпространиха съобщение за изборно нарушение, което гласи следното: \r\n\"Кандидат за общински съветник от АТАКА беше възпрепятстван да гласува от зам.-председателя на СИК от ДПС Венетка Тодорова в 29-а секция в 8-о СОУ в София. Членът на секционната комисия е изтръгнал от ръцете една от бюлетините на Александра Николова. По този начин е възпрепятствал Николова от АТАКА да упражни конституционното си право на глас. \r\nПодаден е сигнал до ОИК - София, за отстраняването й от секционната комисия, тъй като е нарушила правото на глас. До края на изборния ден АТАКА иска смяната на председателя Радослава Тумбева и зам.-председателя Венетка Тодорова, както и ОИК внимателно да проследи резултатите от секцията.\" \r\n  \r\n \n\t\t\t\t\t\t", "date": "2019.10.27", "title": "Скандал! Човек на ДПС изтръгна бюлетина от ръцете на кандидат на АТАКА в София!"}
{"url": "http://www.bnews.bg/article/264002-liderat_na_islyamska_darzhava_nay_veroyatno_e_likvidiran", "text": "\nПротиворечива остава информацията за съдбата на лидера на групировката \"Ислямска държава\" Абу Бакр ал-Багдади, който според различни съобщения най-вероятно е убит по време на американска военна операция в Североизточна Сирия, предадоха световните агенции. \r\n\r\nРойтерс цитира двама ирански официални представители, които са съобщили, че Иран е бил информиран за случилото се. \r\n\r\nСи Ен Ен съобщава, че ЦРУ е допринесло за локализирането на Багдади, но не уточняна каква е съдбата му. \r\n\r\nОчаква се днес след обяд президентът на Съединените щати Доналд Тръмп да направи изявление, в което по думите на говорителя на Белия дом - Хоган Гидли, ще съдържа \"много важно съобщение\", съобщава БНР. \r\n\r\nНа няколко пъти през последните години са се появявали информации, че лидерът на джихадистите е убит. През април т. г. той се появи в ново видео за първи път от 5 години насам.\r\n\r\n \n\t\t\t\t\t\t", "date": "2019.10.27", "title": "Лидерът на Ислямска държава най-вероятно е ликвидиран"}
{"url": "http://www.bnews.bg/article/264004-dnes_izbirame_kmetove_i_obshtinski_savetnitsi", "text": "\n Днес българите гласуват за представители на местната власт – кметове и общински съветници.  \r\n\r\n Гласуването започва в 7:00 часа и приключва в 20:00 часа. Изборният ден може да бъде удължен до 21:00 ч., ако след крайния час пред изборните помещения има желаещи да гласуват.  \r\n\r\n Отворени са всички избирателни секции в страната и гласуването тече нормално, съобщи пред БТА Таня Цанева, член и говорител на Централната избирателна комисия. \r\n \n\t\t\t\t\t\t", "date": "2019.10.27", "title": "Днес избираме кметове и общински съветници\r\n"}
{"url": "http://www.bnews.bg/article/264003-nad_6_mln_balgari_imat_pravo_na_glas_na_mestniya_vot_dnes", "text": "\n Изборите за местна власт започват днес в 7 ч. По избирателни списъци право на глас имат 6 227 901 български граждани. \r\n\r\n За тези избори важи принципът на уседналост. Право на глас в дадена община имат имат хора с постоянен и настоящ адрес там, с регистрация преди 26 април 2019 г. \r\n\r\n Помещенията, в които се съхраняват изборни материали, са поставени под денонощна полицейска охрана. Специален щаб в МВР ще следи за пресичане на всички опити за купуване на гласове. \r\n\r\n Създадена е организация и за гражданите, които не разполагат с валиден документ за самоличност. Те ще могат да гласуват с удостоверение, но то ще е валидно само за изборния ден днес. Удостоверенията, издадени през днешния ден, няма да важат при евентуален балотаж на 3 ноември. Работното време на звената за документи за самоличност е до 19:30 ч. \r\n\r\n Вотът ще се смята за валиден, ако сте гласували само за една партия или коалиция, като поставите знак Х или V в кръгчето с неговия номер със син химикал. Има и квадратче „Не подкрепям никого”, то е на последното място в бюлетината. \r\n\r\n Кандидатите за местната власт са общо 36 251, от тях най много са за общински съветници – над 29 хил., кандидати за кметове на общини са 1254 , а за кметове на кметства – над 5000. \r\n\r\n На местните избори тази неделя гласуваме с няколко бюлетини - бюлетина за кмет на община; бюлетина за общински съветници; бюлетина за кмет на кметство. В големите областни градове, където има районно деление – София, Пловдив и Варна, ще се гласува с до четири броя бюлетини. Причината е, че там освен с бюлетина за кмет на община и бюлетина за общински съветници, гласуваме и с бюлетина за кмет на район, а в кметствата към тези общини – с бюлетина за кмет на кметство. \r\n\r\n Най-голямата листа за кандидати за кметове на община е в София – 20 кандидати, следвана от Пловдив – 14, Шумен – 13. \r\n\r\n Кандидат за кмет е избран на първи тур, ако за него са гласували повече от 50 на сто от упражнили правото си на глас. Ако никой от участниците не е събрал такава подкрепа, в населеното място се провежда втори тур между двамата кандидати, събрали най-много гласове. Балотажът е следващата неделя – 3 ноември, седмица след първия тур. \r\n\r\n На тези избори не е задължително да се гласува с всички бюлетини. Може да се гласува само за кмет или само за общински съветници. \r\n\r\n Листите за общински съветници са с номера до 100, а преференциите започват от 101. Имената на кандидатите за общински съветници не са записани в бюлетината. При желание да се даде преференция техният номер може да се провери в списък пред изборните секции. \r\nПри местните избори няма секции извън страната. На тези избори няма да има и машинно гласуване в нито една от секциите. \r\n\r\n Агитацията в изборния ден е абсолютно забранена. Забранено е под каквато и да е форма да се обявяват резултати от социологически проучвания до 20 ч. днес, когато приключва изборният ден. \r\n\r\n На предходните местни избори през 2015 г. избирателната активност е била 40.83%,  в София – едва 17.89%, припомня БТА. \r\n \n\t\t\t\t\t\t", "date": "2019.10.27", "title": "Над 6 млн. българи имат право на глас на местния вот днес"}
{"url": "http://www.bnews.bg/article/264013-profesor_spasov_napravi_parvata_transplantatsiya_na_byal_drob_u_nas_v_bolnitsa_lozenets", "text": "\n В университетската болница \"Лозенец\" извършиха първата белодробна трансплантация. Екипът на Университетска болница \"Лозенец\" бе ръководен от д-р Игор Тодораке от университетската болница в Хановер и проф. д-р Любомир Спасов. \r\n\r\n Трансплантацията започна към 22.30 на 26 октомври 2019г. и приключи към 4.30 часа тази сутрин. \r\n\r\n Рецепиент е 70-годишен мъж с крайна степен на белодробна недостатъчност поради белодробна фиброза. Пациентът вече е в реанимация. \r\n \n\t\t\t\t\t\t", "date": "2019.10.27", "title": "Професор Спасов направи първата трансплантация на бял дроб у нас в болница Лозенец"}
{"url": "http://www.bnews.bg/article/264016-v_riltsi_i_belo_pole_spirat_makedontsi_da_glasuvat_bili_registrirani_na_polyana_i_v_trafopost", "text": "\n Жители на благоевградските села Рилци и Бело поле се опитаха да спрат македонци да гласуват, регистрирани на поляна и в тафопост с адрес ул.\"Струма\"№2.   \r\nПо-рано днес се е наложило полиция да осигури достъп до урните на гражданите от Северна Македония. Хората негодуваха срещу министър известен като доносник на ДС с псевдоним агент Иван. Те смятат, че това е негова работа, за да може да се развива паспортната мафия. \r\n \r\nПри отварянето на изборната секция в село Рилци се оказва, че са вписани над 80 души, граждани на Северна Македония и от други населени места у нас. \r\nВъпреки че те реално не живеят там, имат български паспорти и право на глас. А 15 души са регистрирани, че живеят на гола поляна. В Бело поле пък в трафопоста са регистрирани над 2000 македонски граждани. Двете села станаха известни след журналистическо разследване на журналиста Димитър Байрактаров показа цялата истина за паспортната мафия. \r\n \r\nОсвен на поляната и в трафопоста  , друга част от македонците са регистрирани в домовете на хора, които дори не подозират за този факт. Разследването на Димитър Байрактаров показа, че населението на двете села е нараснало с над 15 000 нови българи както ги наричат местните жители на двете села. \r\n \r\n  \r\n \n\t\t\t\t\t\t", "date": "2019.10.27", "title": "В Рилци и Бело поле спират македонци да гласуват, били регистрирани на... поляна и в трафопост!\r\n\r\n"}
{"url": "http://www.bnews.bg/article/264007-ovcharkite_na_boyko_vodyat_pred_hratkite_na_ninova_proval_za_karakachankite_v_sofiya_i_plovdiv", "text": "\n Първи данни от кучешките гонки из страната. Овчарката на Бойко води минимално над кюстендилската червена хрътка в София. Ще има преиграване другата неделя. Голям провал за дребната болонка на Каракачанов. Очаква се прехвалената болонка от Брюксел да бъде в дъното на класацията заедно с още една Бяла хрътка. Дори пудела на Костов и кокер шпаньола от Спаси София ще го бият убедително. \r\n\r\n Болонката Джамболино ще се прибере безславно в Брюксел още в понеделник, за да ближе раните от позорния провал. В Пловдив още по -голям срам за Каракачанката и ортаците му. Там умрялата хрътка на име Славчо ще отпадне от балотажа за сметка на приятната изненада хрътката Дани. Овчарката на Бойко Зико сега води, но преиграването е неизбежно. Овчарките на Бойко водят в Русе и Варна с тенденция за преиграване срещу хрътките на Нинова. В Бургас и Стара Загора всичко ще приключи на първата гонка без изненади. \r\n  \r\n \n\t\t\t\t\t\t", "date": "2019.10.27", "title": "Овчарките на Бойко водят пред хрътките на Нинова, провал за каракачанките в София и Пловдив\r\n"}
{"url": "http://www.bnews.bg/article/264005-tsatsarov_prezidentat_nyama_da_bavi_podpisa_za_geshev", "text": "\n Президентът ще подпише указа за назначаване на новия главен прокурор, когато го подпише. Не очаквам забавяне. \r\nТова каза главният прокурор Сотир Цацаров в отговор на въпрос, кога очаква президентът Радев да подпише новото назначение след като за това няма срок. \r\n\r\n Цацаров уточни, че очаква президентът да а осъществи конституционните си правомощия, които са, както да подпише указа, така и да не го направи. Но при всички случаи не очаква това да се случи със забавяне, защото според него Радев няма такъв маниер на работа. Главния прокурор каза още, че президентът винаги е казвал мнението си и ако сега има какво да каже ще го направи. \r\n\r\n Относно процедурата при отказ на президента Цацаров уточни, че при такова развитие ще следва ново гласуване във Висшия съдебен съвет. Ако при него кандидатът не събере нуждите му минимум 17 гласа, цялата процедура следва да започне отначало с ново предложение за кандидат за поста. \r\n\r\n  Главният прокурор Сотир Цацаров упражни правото си на глас в родния му град - Пловдив. Той съобщи част от данни за начина по които протича изборния ден - до 18 часа вчера има 57 нарушения на досъдебни производство. 9 са по бързия ред, останалите не. Общият брой обвиняеми лица са 10. Има 9 снети имунитети, още 5 предложения чакат да бъда снети. \r\n \n\t\t\t\t\t\t", "date": "2019.10.27", "title": "Цацаров: Президентът няма да бави подписа за Гешев"}
{"url": "http://www.bnews.bg/article/264008-eto_kakva_e_izbiratelnata_aktivnost_kam_10_00_chasa", "text": "\n 10,27% е избирателната активност към 10 ч. за цялата страна, съобщиха от Централната избирателна комисия (ЦИК). Изборният ден протича нормално, категорични са оттам. \r\n\r\n За справка, на миналите местни избори към 10.00 часа избирателната активност е била 10,5%. \r\n\r\n За да дадете своя глас, ви е необходим само документ за самоличност. Ако не сте сигурни в коя избирателна секция сте, безплатно можете да проверите на сайта на grao.bg и на телефон 080014726, който е безплатен за всички оператори. \r\n\r\n Кметовете се избират мажоритарно. Трябва да са получили повече от 50% от подадените гласове, за да спечелят на първи тур. Ако това не се случи на днешния първи тур, първият и вторият кандидат по брой гласове отиват на балотаж. \r\n\r\n Гласуваме със знак Х или V , като в интегралната бюлетина за общински съвети освен в квадратчето за конкретната листа може да гласувате за конкретен кандидат за общински съветник от листата с номера. \r\n\r\n Изборният ден започна в 7 ч. сутринта и по закон приключва в 20 ч., като по преценка на секционната комисия може да бъде удължен с един час, ако пред секцията има опашка от гласоподаватели. \r\n\r\n Кандидатите за местната власт общо са 36 240 от тях най много са за общински съветници над 29 хиляди кандидати за кметове на общини са 1253, а за кметове на кметства над 5000. \r\n \n\t\t\t\t\t\t", "date": "2019.10.27", "title": "Ето каква е избирателната активност към 10.00 часа"}
{"url": "http://www.bnews.bg/article/264006-prezidentat_radev_otkaza_da_kazhe_koga_shte_podpishe_ukaza_za_naznachavaneto_na_geshev_opredeli_go_za_nominatsiya_na_borisov", "text": "\n Президентът Румен Радев отказа да каже кога ще подпише указа за назначаването на Иван Гешев за главен прокурор.  Пред журналисти той заяви, че тази номинация е на министър-председателя Бойко Борисов.  \r\n\r\n \"Това не е тема на днешния ден. Местните избори са изключително важни и затова трябва да протекат спокойно, без външни влияния. Длъжен съм да се запозная с всички документи, но ще подходя съобразно отредените ми правомощия в Конституцията. Няма да действам под натиск, от която и да е страна\", обясни Румен Радев относно кандидатурата на Иван Гешев за главен прокурор. \r\n\r\n Попитан за коментар на думите на премиера Бойко Борисов, че „ще се запише, че по времето на управлението на президента Румен Радев беше избран Иван Гешев за главен прокурор“, президентът заяви: „Всички знаят много добре, че не президентът номинира и избира главен прокурор, а Висшият съдебен съвет. И точно във Висшия съдебен съвет Борисов има огромно влияние в лицето на парламентарната квота“. \r\n\r\n И допълни: „Знаете, че той не се стеснява да променя председателя на парламента, но отказва да поеме отговорност за гласа на хората, които изпрати във ВСС. Той избяга от отговорност“. Според Радев премиерът, чрез министъра на правосъдието Данаил Кирилов, е имал не просто правото, а задължение да издигне още един кандидат, за да има състезание при избора. \r\n\r\n „Нека никой не вменява на президента номинации и избор“, повтори той. И отказа да се ангажира по какъвто и да е начин със срок за подписване на указа. Попитан дали ще иска пълния стенографски протокол от 10-часовото заседание на ВСС в четвъртък, за да вземе решение, той каза, че ще трябва да се запознае с всички относими документи. \r\n \n\t\t\t\t\t\t", "date": "2019.10.27", "title": "Президентът Радев отказа да каже кога ще подпише указа за назначаването на Гешев! Определи го за номинация на Борисов!"}
{"url": "http://www.bnews.bg/article/264011-golyam_pozhar_izbuhna_v_rila", "text": "\n   \r\n\r\n Голям горски пожар гори на територията на Национален парк \"Рила\", съобщава БГНЕС. \r\n\r\n Пламъците са лумнали над село Долно Осеново, община Симитли. Сигнал за пожара между хижа \"Чакалица\" и връх Капатник е подаден около 9.00 часа тази сутрин.Гасенето обаче е затруднено заради трудно достъпния и пресечен терен. \r\n\r\n Информирани са пожарната, служители на парк \"Рила\" и Югозападното държавно горско предприятие. Все още не е достигнато до района на пожара. Няма яснота и какво точно гори. \r\n\r\n Стълбът дим се носи към Пирин и се вижда дори от Благоевград. \r\n \n\t\t\t\t\t\t", "date": "2019.10.27", "title": "Голям пожар избухна в Рила"}
