{"url": "http://www.bnews.bg/article/254611-britni_spiars_razocharova_hilyadi_svoi_fenove_zaradi_seriozen_lichen_problem", "text": "\n Американската поп икона Бритни Спиърс заяви, че отлага концертите си в Лас Вегас и други планирани работни ангажименти, за да се фокусира върху здравето на баща си. Джейми Спиърс се възстановява от животозастрашаващо заболяване, предадоха по-рано световните агенции. \r\n\r\n Бритни написа в социалната мрежа Инстаграм, че баща ѝ едва не е умрял в края на миналата година. Тя каза, че е много благодарна, че той е оцелял, но че му предстои да извърви дълъг път, за да се възстанови напълно. \r\n\r\n Поради тази причина поп дивата взела трудното решение да се фокусира върху семейството си в този момент. Спиърс трябваше да започне нова серия от концерти в Лас Вегас на 13 февруари и да пее там до август, отбелязва телевизия Европа. \r\n\r\n \r\n  \r\n \n\t\t\t\t\t\t", "date": "2019.01.05", "title": "Бритни Спиърс разочарова хиляди свои фенове заради сериозен личен проблем!"}
{"url": "http://www.bnews.bg/article/254599-donald_tramp_se_zakani_da_vavede_izvanredno_polozhenie_v_sasht", "text": "\n Президентът на САЩ Доналд Тръмп заяви, че е възможно да обяви режим на извънредно положение в страната и „съвсем бързо“ да построи стена по границата с Мексико, съобщава РИА Новости, цитирана от „Фокус”. \r\n\r\n Държавният глава увери, че за това не му е нужно одобрението на Конгреса. При това той не изключи и възможност да се договори с Горната камара в Конгреса. \r\n\r\n Правителството на САЩ частично не работи от 22 декември заради което демократите-конгресмени отказват да приемат бюджет, в който да се предвидят и 5 млрд. долара, които президентът иска за строителството на стената с Мексико. \r\n\r\n Тръмп изразил надежда, че бюджетната криза ще се разреши в близките дни, но е потвърдил и готовността си да удължи спирането на работата на редица федерални ведомства месеци наред и даже години. \r\n\r\n \"Не мисля, че ще се стигне до там, но аз съм готов и смятам, че мога да говоря от името на републиканците и в Долната, и в Горната камара… Надявам се, това положение да не продължи повече от няколко дни и федералните институции скоро да възстановят работата си \", обявил Тръмп. \r\n\r\n Той не изключва възможност бюджетната криза да се разреши още в началото на следващата седмица. \r\n\r\n Създадена е специална група по въпроса с охраната на границата, чието първо заседание трябва да се проведе този уикенд. \r\n \n\t\t\t\t\t\t", "date": "2019.01.05", "title": "Доналд Тръмп се закани да въведе извънредно положение в САЩ"}
{"url": "http://www.bnews.bg/article/254609-kravoizliv_prati_maradona_v_bolnitsa", "text": "\n Кръвоизлив в стомаха стана причина легендарният футболист Диего Марадона да бъде приет в болница след коледните и новогодишните празници. Проблемът е бил открит при рутинен медицински преглед в Аржентина, където световният шампион от 1986 г. прекара време със своето семейство. \r\n\r\n Престоят на Марадона в болничното заведение не трая дълго. Той бе приет в петък, а днес (5 януари) увери последователите си в социалните мрежи, че вече е добре и е заобиколен от най-близките си вкъщи. \r\n\r\n За бившия футболист предстоят предстоят още няколко прегледа, а след това той ще се завърне в Мексико. Дон Диего е треньор на втородивизионния тим \"Дорадос\". Той пое отбора през септември 2018 г. Под ръководството на футболната легенда \"Дорадос\" достигна до плейофите и дори игра във финала, но не успя да спечели титлата. \r\n\r\n Агентът на Марадона наскоро обяви, че клиентът му и клубът са доволни от съвместната работа и ще продължат сътрудничеството си за още един сезон. \r\n \n\t\t\t\t\t\t", "date": "2019.01.05", "title": "Кръвоизлив прати Марадона в болница"}
{"url": "http://www.bnews.bg/article/254604-zhaltite_zhiletki_zapochvat_godinata_s_po_skromna_aktsiya", "text": "\n Спокойно бе движението в центъра на Париж днес по обед, въпреки насрочения първи за годината протест на „Жълтите жилетки”. \r\n\r\n Недоволните от условията на живот във Франция се събират в две точки в столичния град, като ще ги охраняват 1000 полицаи и жандармеристи, още 3000 са в останалите населени места. \r\n\r\n Един от радикалните лидери на движението беше арестуван заради провокативно видео послание, но на този етап не е ясно дали това допълнително ще мотивира останалите демонстранти. \r\n \n\t\t\t\t\t\t", "date": "2019.01.05", "title": "„Жълтите жилетки” започват годината с по-скромна акция"}
{"url": "http://www.bnews.bg/article/254610-tezhki_boeve_mezhdu_talibanite_i_pravitelstvenite_sili_v_afganistan", "text": "\n Най-малко 7 афганистански граничари са били убити при атака на талибанисрещу техния контролно-пропускателен пункт в южната провинция Кандахар, съобщава \"Асошиейтед прес\", цитирайки властите на провинцията. \r\n\r\n Други 4-ма полицаи са били ранени при атаката в района Спин Болдук. В резултат на нападението се завързали тежки боеве, продължили няколко часа, при което са убити 16 от нападателите, а 11 са ранени. \r\n\r\n Засега талибаните не са коментирали нападението. Те предприемат всекидневно подобни атаки срещу афганистанските сили, особено след убийството през октомври на началника на полицията в Кандахар. \r\n\r\n При подобна атака в четвъртък срещу друга база в провинцията бяха убити най-малко шестима афганистански войници. \r\n\r\n Елитните спецчасти NDS са извършили през изминалата нощ военна операция в района Нар-е-Сарадж на западната провинция Хелманд, при която са освободили 12 цивилни от местен затвор на талибаните. Освободените били арестувани от талибаните по различни причини, включително и за сътрудничество с афганистанските сили за сигурност.  \r\n \n\t\t\t\t\t\t", "date": "2019.01.05", "title": "Тежки боеве между талибаните и правителствените сили в Афганистан"}
{"url": "http://www.bnews.bg/article/254608-yaytsata_namalyavat_opasnostta_ot_diabet_tip_2", "text": "\n Яйцата не се препоръчват на болните от диабет заради високото съдържание на мазнини. Финландски учени обаче твърдят, че те са полезни за предотвратяване на появата на заболяването при възрастните, съобщи в. \"Дейли мейл\".  \r\n\r\n Екип от университета на Източна Финландия установи, че кръвта на мъже, които ядат по едно яйце всеки ден, има определен липиден профил, характерен за хората, които не развиват диабет, предаде БТА. \r\n\r\n Яйцата са много хранителни и засищащи. Едно яйце съдържа 0,5 гр въглехидрати, което на теория контролира кръвната захар. Те са богати на калий, който е полезен за сърцето, и на стимулиращия производството на инсулин биотин. \r\n\r\n За съжаление обаче едно яйце съдържа 187 мг холестерол, а здравните препоръки за хората с диабет са да го ограничават до 200 мг дневно. Освен това са богати на протеини (около 7 гр на яйце). Когато се приема излишно количество протеин, организмът го превръща в глюкоза. \r\n \n\t\t\t\t\t\t", "date": "2019.01.05", "title": "Яйцата намаляват опасността от диабет тип 2"}
{"url": "http://www.bnews.bg/article/254603-pozhar_v_staya_za_byagstvo_otne_5_zhivota_v_polsha", "text": "\n Пет момичета загинаха при пожар в град Кошалин. Пламъците избухнали в игрална зала от типа „Стая за бягство” – помещение, от което трябва да излезеш през таен изход за възможно най-кратко време. \r\n\r\n Момичетата празнували рождения ден на едно от тях, което било на 15 години. \r\n\r\n При инцидента е пострадал и мъж, който е настанен в болница с тежки изгаряния. \r\n\r\n Предполага се, че причина за пожара може да е взрив на газова бутилка. \r\n \n\t\t\t\t\t\t", "date": "2019.01.05", "title": "Пожар в „стая за бягство” отне 5 живота в Полша"}
{"url": "http://www.bnews.bg/article/254594-putin_i_netanyahu_se_dogovoriha_za_siriya", "text": "\n Руският президент Владимир Путин и израелският премиер Бенямин Нетаняху обсъдиха по телефона развитието на ситуацията в Сирия, включително заявеното от САЩ намерение за изтегляне на войските от тази страна, съобщи пресслужбата на Кремъл, цитирана от ТАСС, цитирана от \"Фокус\". . \r\n\r\n \"Дискусията се фокусира върху развитието на ситуацията в Сирия, включително като се взе предвид заявеното от САЩ намерение за изтегляне на войските си от тази страна. Подчертана беше необходимостта от окончателно поражение на тероризма и бързото развитие на политическото уреждане в Сирийската арабска република по военни и дипломатически канали”- се казва в изявлението. \r\n\r\n Нетаняху също е изказал съболезнования на ръководството и народа на Руската федерация във връзка с трагичните събития в Магнитогорск. \r\n\r\n Както е отбелязано в съобщението, разговорът се състоя по инициатива на израелската страна. \r\n \n\t\t\t\t\t\t", "date": "2019.01.05", "title": "Путин и Нетаняху се договориха за Сирия"}
{"url": "http://www.bnews.bg/article/254602-tsirkat_s_goliya_planinar_prodalzhava_igral_golo_horo_do_pechkata", "text": "\n Дъщерята на стопаните на чайната на Черни връх сподели пост в социалните мрежи, с който представя гледната точка на родителите си, отказали да дадат подслон на премръзналия Кирил Радев навръх Нова година. \r\n\r\n От 1 февруари хижарите Ирина Костова и Чавдар Евтимов ще бъдат уволнени и вече няма да стопанисват от 20 г. заслон “Черни връх”. Това решение ще предложи на управителния съвет Българският туристически съюз. \r\n\r\n На 31 декември вечерта петима младежи тръгват да изкачват Черни връх. Кирил, който бил само по шорти и маратонки, обаче се отцепил от групата и трябвало да ги чака на заслона. Когато групата стига чайната, вижда премръзналия Кирил да седи на пейка. \r\n\r\n Дъщерята на хижарите обаче споделя и тяхната гледна точка, според нея бедстващият е играл хоро и бил е до печка. В началото на поста си в социалните мрежи тя пише, че публикацията й няма да бъде публична, но потребители копират текста й и го споделят. \r\n\r\n Вижте целия текст на публикациите в социалните мрежи: \r\n\r\n И все пак мисля, че е редно да се знае и другата гледна точка, отзад вратата. Споделям целият пост на дъщерята на стопаните на чайната защото заслужава да бъде уважено. За хората които разсъждават, а не тези които на приказки пускат голи мъже посред нощ в къщите си, а дори хляб не хвърлят на улично куче: \r\n\r\n \"ВАЖНО, МОЛЯ ПРОЧЕТЕТЕ!!! \r\n\r\n Този призив е отправен специално към моите ПРИЯТЕЛИ! \r\n\r\n Умишлено не го правя публичен, защото не искам хилядите хейтъри из фейсбук да си намерят още една изкупителна жертва и да започнат да налитат и срещу мен. \r\n\r\n Много от вас вероятно са чули и са се начели на постове, коментари и репортажи за историята с полуголия бедстващ на Черни връх в навечерието на Нова Година. Начетох се на милион и една глупости, коя от коя по-абсурдни. \r\n\r\n Доста от моите приятели и близко обкръжение знаят, че хората, които стопанисват Чайна Черни връх, са МОИТЕ РОДИТЕЛИ. А за тези от вас, които досега не са знаели - вече знаете. \r\n\r\n И искам да ви помоля само за едно - МОЛЯ ВИ, игнорирайте всички негативи, които сте прочели по темата, защото историята е украсена и изпопачена на n-та степен! Ако някой от вас вярва, че моите родители наистина биха могли да бъдат тези \"бездушни хижари с ледени сърца\", които ги изкарват в статиите и коментарите, можете просто още сега да ме изтриете от приятелите си и да забравите, че някога сте ме познавали! Не искам да имам нищо общо с хора, които смятат, че съм отгледана от чудовища. \r\n\r\n Ако все още не сте ме изтрили и сте склонни да ми повярвате, моля ви само за едно единствено нещо: ако сте споделили някоя от тези омразни статии, ако сте написали омразен коментар под някоя от тях (например често срещаното \"Тия изроди трябва да ги съдят\"), МОЛЯ ВИ, ИЗТРИЙТЕ ГИ! Единственото, за което ви моля, е да не разпространявате тази омраза! За останалата част от населението не България не мога да говоря, нито да ги моля, но много държа да знам, че приятелите ми наистина държат на мен и няма да сеят злоба и омраза по адрес на моите близки, защото това е еквивалентно на това да сеете омраза директно към мен. \r\n\r\n Медиите се опитаха да направят уж обективен репортаж (такъв твърдяха, че ще бъде), който разбира се беше изопачен и направи нещата още по-зле - и как иначе, нали си знаем, че в една история трябва да има кръв, за да е интересна за зрителя, как иначе ще си направят телевизиите рейтинга... \r\n\r\n Няколко базови факти и истини се губят в репортажите (защото на някой не му изнася да ги каже), ще споделя с вас няколко от тях за ваше лично знание и изграждане на собствена преценка за случая: \r\n\r\n - Грубата жена, която се чува на записа от диктофона (тази, която първоначално отказва да ги пусне), НЕ Е майка ми, а една отвратителна псевдо-приятелка на родителите ми, която заради липсата си на възпитание и елементарна култура сега ги опозори пред цяла България. \r\n\r\n - Противно на твърденията, на бедстващия му е предложено да седне до печката, предложен му е и чай, но той е отказал и двете. Чувствал се е доста добре и постоянно е излизал навън при приятелите си - смятаме, че е пил от техния чай, за да излезе, че такъв не му е бил предложен в чайната. Когато са засвирили Дунавското хоро, той е започнал да играе - проличавайки си колко е бил \"зле\" наистина. \r\n\r\n - Причината за недоразумението дали чайната е заслон или не се крие в некоректно изготвения договор. БТС изглежда изискват от наемателите си да са на разположение 24/7/365 - смятате ли, че това изобщо е възможно? Вие можете ли да работите и да сте на разположение 24 часа в денонощието, 7 дни в седмицата, 365 ди в годината? Смятате ли това за хуманно? \r\n\r\n - Всъщност \"заслон\" на постоянно разположение има - той е в преддверието на чайната, което не се заключва точно заради такива ситуации, и в което въпросните автори на статии всъщност са се приютили по начало. Самата чайна няма как да бъде оставена постоянно отключена - това е все едно да оставите офиса или дома си отключен - още на първия ден ще го заварите празен и опропастен. \r\n\r\n - Причината родителите ми да се отнасят скептично към хора, които тропат нощем по вратата, са постоянните появи на всякакви екстремисти, пияни, дрогирани и други индивиди, които изискват денонощно обслужване от хората, които са станали в 6ч сутринта да готвят, чистят и обслужват туристите. Ако пускаха всеки, на когото просто му е хрумнало че иска да се качи посред нощ на Черни връх, нямаше да могат да спят нито минута! Да не говорим, че често е имало и заплахи какво ще се случи, ако вратата не им бъде отворена - пак от въпросните пияни и дрогирани индивиди. \r\n\r\n - Като продължение към предната точка - когато група хора иска да влезе в чайната на Нова Година, след като изрично им е казано, че чайната ще бъде затворена за посетители, нормално е човек първо да помисли, че те просто искат да си намерят причина да влязат и са склонни да излъжат за здравословното си състояние (това също се е случвало многократно) само и само да ги пуснат. \r\n\r\n - Родителите ми са спасили и са помогнали на изключително много хора в нужда на Черни връх - но разбира се, тези истории вие няма да ги чуете, защото хейтът се разпространява светкавично, а на хубавите отзиви никой не обръща внимание, защото не носят със себе си сензация. Да, и на този човек са помогнали - но той разбира се се фокусира върху първоначалния отказ, а не върху факта, че все пак се е прибрал жив и здрав накрая. \r\n\r\n - Цялата история може би щеше да протече много по-различно, ако не въпросната отвратителна псевдо-приятелка на нашите беше отворила вратата, за да направи такова покъртително грозно първо впечатление. Тя, разбира се, се покри и няма да признае вината си, въпреки че сега точно заради нея истински достойни хора страдат! \r\n\r\n - И последно, не точно по темата, но държа да го отбележа: Чайната НЕ се издържа от държавни пари, нито стопаните ѝ получават заплати - това беше споменато в много от коментарите, като възмутените граждани разпалено дискутираха как не искат данъците им да отиват при тези \"ужасни\" хора. За чайната се плаща огромен наем, и БТС не влага абсолютно никакви средства (било то държавни или други) за нейната поддръжка или за заплати. Токът, водата, почистването на септичната яма, изхвърлянето на контейнера, както и самото му закупуване - всичко това се плаща от джоба само и единствено на стопаните на чайната, които изкарват тези пари с много труд и хамалогия! \r\n\r\n В резултат на всичко това, родителите ми напускат чайната, която стопанисват от вече 20 години. Да, НАПУСКАТ я, не са уволнени - предизвестието си подадоха днес. Не искат повече да имат нищо общо с БТС, които им забиха нож в гърба, нито с псевдо-планинари, които постоянно им създават проблеми. \r\n\r\n Ако все още имате някакви въпроси по случая - пишете ми, с радост ще ви отговоря. \r\n\r\n Надявам се някак името на едни от най-достойните планирари да бъде изчистено, защото позорът и омразата, на които родителите ми са подложени в момента, са противни и напълно незаслужени! \r\n\r\n Ако сте изчели целия пост и сте съгласни с мен, сърдечно ви БЛАГОДАРЯ, защото това наистина значи много за мен!\" \r\n \n\t\t\t\t\t\t", "date": "2019.01.05", "title": "Циркът с голия планинар продължава: Играл голо хоро до печката!"}
{"url": "http://www.bnews.bg/article/254595-stud_skova_stranata_ekstremno_studeno_ili_obichayno_yanuarsko_vreme", "text": "\n Екстремно студено или обичайно януарско време в България ни очаква през следващите дни? Прогнозите бяха, че днес ще стигнем пика на студа и че ни очаква мразовит Йордановден. \r\n\r\n Тази сутрин в 5.00 ч. най-ниската температура от минус 16 градуса е отчетена в Кнежа, поясни в „Събуди се” синоптикът Анастасия Стойчева. \r\n\r\n „Климатичните граници на температурите през януари в нашата страна са доста широки – от под минус 35 градуса, до над 25 градуса. Имало е години, в които температурите са били необичайно високи, както и много ниски. Толкова ниски температури няма да има този януари. Ще стигат до минус 20 градуса”, обясни Стойчева. \r\n\r\n Очакваните последващи застудявания ще започнат от неделя и ще продължат в понеделник. От утре от северозапад ще започнат нови валежи от сняг. Валежите в понеделник ще са най-вече в Северна България. Количествата обаче няма да са значителни. Към края на следващата седмица се очакват по-значителни валежи от сняг. Ще е и ветровито. Като цяло ни очаква динамичен януари с обичайно за сезона време. Тази година температурите ще са около и под нормата. \r\n\r\n Сняг днес вали в областите Кърджали, Перник, Кюстендил, Пазарджик, Монтана, Смолян, София и Стара Загора. Пътните настилки са предимно сухи, на места мокри, по усойните и планински райони частично заледени, обработени и проходими при зимни условия, информират от АПИ. \r\n \n\t\t\t\t\t\t", "date": "2019.01.05", "title": "СТУД СКОВА СТРАНАТА: Екстремно студено или обичайно януарско време"}
{"url": "http://www.bnews.bg/article/254593-balgari_sa_na_postradal_ot_buri_ostrov_v_tayland_mvnr_e_v_kontakt_s_tyah", "text": "\n Министерството на външните работи е в контакт с група български туристи, които се намират на тайландския остров Кох Самуи, слабо засегнат от тропическата буря Пабук. Българите не са в опасност, но има готовност в случай на нужда да им се окаже съдействие, съобщават от МВнР. \r\n\r\n Предпочитаните за почивка места в Тайланд като Пукет, Кох Самуи и Краби не са силно засегнати от проливните дъждове и силни ветрове. Няма данни за паника сред туристите.  \r\n\r\n При нужда от съдействие българските граждани могат да се свържат с посолството на България в Ханой на тел. +844 3845 2908, с посолството в Джакарта на денонощния дежурен телефон +62 812 9600 0691, както и с дирекция \"Ситуационен център\" в МВнР: +359 2 948 24 04; +359 2 971 38 56. \r\n \n\t\t\t\t\t\t", "date": "2019.01.05", "title": "Българи са на пострадал от бури остров в Тайланд, МВнР е в контакт с тях"}
{"url": "http://www.bnews.bg/article/254600-predsedatelyat_na_balgarskoto_obedinenie_na_shofyorite_hristo_radkov_pred_barekov_i_bayraktarov_dramata_s_elektronnite_vinetki_beshe_ochakvana_redno_e_sashtite_da_imat_godina_gratisen_period", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе председателят на българското обединение на шофьорите - Христо Радков, който коментира драмата с електронните винетки и разходите по всъщност неработещите такива. \r\n\r\n Гостът започна с това, че проблемът с електронните винетки е бил очакван, защото в България тези електронни винетки нямат гратисен период. Гостът даде за пример Германия, където година преди да бъдат въведени същите, се е извършва тестване със специални машини.  \r\n\r\n Радков даде конкретна информация относно плащанията за изграждане на системата, според която 180 милиона лева струва изграждането на софтуера, терминалите за плащане и рамките над пътя, които от август месец трябва да засичат колко километра изминава всеки камион над 3 тона и половина.  \r\n\r\n Вторите разходи, според сметките на госта са за 920 наети лица, които ще обслужват тол системата на пътя, като той изчисли, че ако всяко лице струва на държавата 3000 лева (под формата на заплати, осигуровки, екипировка), това прави около 2 760 000 лева на месец. \r\n\r\n Гостът бе категоричен в мнението си, че парите на данъкоплатците трябва да се използват разумно, като посочи, че освен за тол системата, те трябва да бъдат инвестирани и в ремонт на пътищата.  \r\n\r\n По повод скандалът със северната тангента, гостът в студиото сподели мнение, че това се дължи на лошата комуникация между институциите и според него АПИ и Столична Община комуникират трудно.  \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.01.05", "title": "Председателят на българското обединение на шофьорите - Христо Радков пред Бареков и Байрактаров: Драмата с електронните винетки беше очаквана! Редно е същите да имат година гратисен период! "}
{"url": "http://www.bnews.bg/article/254596-uvolneniya_v_api_zaradi_skandala_s_elektronnite_vinetki", "text": "\n По разпореждане на премиера Бойко Борисов двама ръководители в АПИ и един от съветниците на регионалния министър ще понесат отговорност заради недобрата организация при подготовката и въвеждането на електронната винетка. \r\n\r\n Като член на Управителния съвет на Агенция „Пътна инфраструктура“ ще бъде освободен Веселин Давидов, който отговаря за електронната система за събиране на такси за използване на републиканската пътна мрежа. \r\n\r\n С постовете си ще се разделят още Антон Антонов, директор на Националното ТОЛ управление в АПИ, както и Радослав Николов, съветник в Политическия кабинет на министъра на регионалното развитие. \r\n \n\t\t\t\t\t\t", "date": "2019.01.05", "title": "Уволнения в АПИ заради скандала с електронните винетки"}
{"url": "http://www.bnews.bg/article/254563-adam_levin_kupi_doma_na_ben_aflek", "text": "\n Фронтменът на популярната американска група Maroon 5 Адам Левин е закупил дома на актьора Бен Афлек и Дженифър Гарнър за 32 милиона долара. \r\n\r\n Сделката е била сключена в края на 2018 година и сега новите собственици на огромната недвижимост в Пасифик палисейдс са Левин и неговата съпруга Бехати Принслу, пишат от TMZ, цитирайки БТА. На територията на имота има басейн, баскетболно игрище, спортна зала, киносалон и художествено ателие. Домът дори не е бил обявяван за продан, като сделката е била сключена в частен порядък между представители на Афлек и Левин. \r\n\r\n Съпрузите Афлек и Гарнър се разделиха през 2015 година, но продължиха да живеят на едно и също място. Актьорът се изнесе в дома за гости на имението. Официалният развод на звездната двойка бе оформен през месец ноември 2018 година. \r\n \n\t\t\t\t\t\t", "date": "2019.01.05", "title": "Адам Левин купи дома на Бен Афлек"}
{"url": "http://www.bnews.bg/article/254592-zemetresenie_ot_4_7_po_rihter_raztarsi_albaniya", "text": "\n Земетресение от 4,7 по скалата на Рихтер разтърси Албания около 20:30 ч. българско време, съобщиха от Европейско-средиземноморски сеизмологичен център, цитирани от БГНЕС. \r\n\r\n Епицентърът се намира на 125 км. южно от столицата Тирана и е бил с дълбочина 10 км. \r\n\r\n Към момента няма данни за нанесени щети и ранени или загинали хора. \r\n \n\t\t\t\t\t\t", "date": "2019.01.05", "title": "Земетресение от 4,7 по Рихтер разтърси Албания"}
{"url": "http://www.bnews.bg/article/254598-mazh_zagina_pri_pozhar_v_lyaskovets", "text": "\n 64-годишен мъж е загинал при пожар в Лясковец тази нощ, съобщава БГНЕС, цитирани от БНР. \r\n\r\n Два противопожарни автомобила и шестима огнеборци са локализирали огъня, за да не обхване съседните сгради. В руините на стара пристройка обаче са открили тялото на мъжа. \r\n\r\n Предполага се, че е съсед, който е ползвал помещението за работилница. \r\n\r\n Назначена е аутопсия, причините за пожара се изясняват. \r\n\r\n   \r\n \n\t\t\t\t\t\t", "date": "2019.01.05", "title": " Мъж загина при пожар в Лясковец"}
{"url": "http://www.bnews.bg/article/254607-sotsiologat_kolyo_kolev_pred_barekov_i_bayraktarov_gerb_useshtat_svoya_kray_i_se_strahuvat_ot_poyavata_na_novi_subekti_na_politicheskata_stsena_kato_obedineni_konservatori_sdelkata_s_f16_e_poreden_primer_kak_kradlivata_darzhava_prodalzhava_da_protyaga_hishtna_lapa_kam_dzhoba_na_naroda", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\" гост бе социологът Кольо Колев, който коментира скандалното решение на ГЕРБ и патерицата Марешки, а именно ББЦ, Реформаторите и ДСБ да бъдат лишени от представители в РИК, СИК и ЦИК за предстоящите избори за Европейски парламент, както и какви времена идват за властта. \r\n\r\n Гостът сподели мнение, че никога до настоящия момент изборна партия,която е решила да промени изборните правила непосредствено преди избори, не се е увенчавала с успех.  \r\n\r\n Според социологът този акт, издава страхът на ГЕРБ, че доверието към БСП дори на тези избори ще бъде по- високо от това към ГЕРБ и също така ги плаши възможността на политическия хоризонт да се появят нови субекти като \"Обединени консерватори\", които също да се ползват с високо народно доверие.  \r\n\r\n ГЕРБ усещат своя край и правят и невъзможното със сетни сили, за да се задържат на политическата сцена.  \r\n\r\n Във връзка със сделката за Ф16 и това как ще се отрази тя на политическите партии, които трябва да вземат решението в Парламента, гостът заяви, че това ще се отрази изключително негативно. \"За пореден път се афишира това, което хората вече масово знаят, че крадливата държава продължава да протяга хищна лапа към техния джоб.\", заяви социологът. \r\n\r\n Колев отбеляза, че до момента почти никоя от политическите партии не е взема отношение. Патриотите се крият зад обяснения, че това е експертно мнение, а Красимир Каракачанов се оправдава, че е само посредник. \"Очаква се отлив от политическите партии!\", категоричен бе гостът. \r\n\r\n   \r\n \n\t\t\t\t\t\t", "date": "2019.01.05", "title": "Социологът Кольо Колев пред Бареков и Байрактаров: ГЕРБ усещат своя край и се страхуват от появата на нови субекти на политическата сцена като \"Обединени консерватори\"! Сделката с Ф16 е пореден пример как крадливата държава продължава да протяга хищна лапа към джоба на народа!"}
{"url": "http://www.bnews.bg/article/254601-opg_na_tsv_tsv_i_kompaniya_veche_deseta_godina_kradat_izbori", "text": "\n Не отминавайте тази партийна новина от централата на ОПГ: „ГЕРБ проведе първо заседание на Националния предизборен щаб за европейските и местни избори. Беше утвърдена структурата на щаба, който за пореден път ще се ръководи от Цветан Цветанов. В периода 7 – 11 януари 2019 г. Националният предизборен щаб на ГЕРБ ще изработи методическите указания“… \r\n\r\n Ето гербаджийските методически указания, с които Цв.Цв. и компания вече десета година крадат изборите: \r\n\r\n 1) По схемата „Костинброд“ да се избере печатница, фабрикуваща празни изборни бюлетини и вече попълнени такива. Транспортирането на попълнените бюлетини се поема от доверени лица на ГЕРБ. \r\n\r\n 2) Препоръчително е в селата да се копира моделът „Галиче“ – по възможност в Секционните избирателни комисия протоколите за избор на кмет да се обработват от роднини на кандидатите. \r\n\r\n 3) В Районните избирателни комисии в София и големите градове да се прилага моделът „Зала Универсиада“ от 2011 г. – депутати от ГЕРБ да надзирават преброяването на бюлетините. \r\n\r\n 4) Творчески да се използва опитът на пловдивския кмет Иван Тотев, който на видеозапис от 2012 г. инструктира местната структура на ГЕРБ как изборните комисии правят невалидни 30 процента от бюлетините за други партии. \r\n\r\n 5) Да не се чистят избирателните списъци от т.нар. мъртви души – вотът им е 100 процента резервиран за кандидатите на ГЕРБ. \r\n\r\n 6) Циганските гета са запазена територия на ГЕРБ. Изключения се правят само за ДПС и ОП, след съгласувателна процедура на национално ниво. \r\n\r\n 7) Избирателните комисии са алфата и омегата на изборния процес. Да се купуват цели избирателни комисии в малките населени места по актуализиран ценоразпис (5000 лева за шеф на комисия, 2000 – за редови член,1000 – за неграмотни)… \r\n\r\n ––––––––– \r\n\r\n Бележка на автора \r\n\r\n ОПГ – Организирана престъпна група. \r\n\r\n ОП – Опитомени патриоти \r\n\r\n Велизар Енчев  \r\n\r\n \r\n \n\t\t\t\t\t\t", "date": "2019.01.05", "title": "ОПГ НА ЦВ.ЦВ. И КОМПАНИЯ ВЕЧЕ ДЕСЕТА ГОДИНА КРАДАТ ИЗБОРИ"}
{"url": "http://www.bnews.bg/article/254566-mis_dzhuki_chaka_bebe", "text": "\n Носителката на титлата Мис Джуки Габриела Радославова, вече Гълъбова, очаква бебе от мъжа си Велизар Гълъбов. \"Момче или момиче\", написа във Фейсбук блондинката и публикува снимка с мъжа си. Двамата държат розов и син балон, а приятелите им не спряха да им честитят щастливото събитие.  \r\nГаби е в началните месеци на своята бременност и се очаква да роди през лятото, предават от Телеграф. \r\n  \r\n \n\t\t\t\t\t\t", "date": "2019.01.05", "title": "Мис Джуки чака бебе "}
{"url": "http://www.bnews.bg/article/254597-v_navecherieto_na_bogoyavlenie_se_otbelyazva_popova_koleda", "text": "\n В навечерието на Богоявление християните честват Попова Коледа. Празникът е наричан още Водици и зимен Кръстовден. \r\n\r\n Според народните вярвания на 5 януари се пропъждат „мръсните дни”, които започват на 25 декември. Това са „некръстените” дни. \r\n\r\n В православните храмове се извършва един от двата Велики водосвета, свързани с Кръщението на Иисус Христос във водите на река Йордан.  \r\n\r\n Велик водосвет се извършва само два пъти в годината – на самия празник Богоявление и в навечерието му – на Водици. \r\n\r\n Смята се, че в нощта на зимния Кръстовден срещу Йордановден небето се отваря, но само праведните могат да го видят и пожелаят ли си нещо – ще се сбъдне.  \r\n\r\n Трапезата на Попова Коледа е постна. \r\n \n\t\t\t\t\t\t", "date": "2019.01.05", "title": "В навечерието на Богоявление се отбелязва Попова Коледа"}
{"url": "http://www.bnews.bg/article/254591-edin_metar_snyag_natrupa_v_gartsiya", "text": "\n Студеният фронт, който преминава през Източна Европа, обхвана и Гърция. В северната и централната част на страната снежната покривка е около 1 метър. \r\n\r\n Снегът е затворил пътища и е нарушил трафика. В много райони движението с вериги е задължително. Температурите са паднали под нулата в Северна Гърция, а местните медии съобщават за проблеми с тока. \r\n\r\n На спешна среща Гражданска защита обсъжда мерки за справяне с бедствието, необичайно за топлата ни южна съседка. \r\n \n\t\t\t\t\t\t", "date": "2019.01.05", "title": "Един метър сняг натрупа в Гърция"}
{"url": "http://www.bnews.bg/article/254605-trima_ubiti_i_chetirima_raneni_pri_strelba_v_kaliforniya", "text": "\n Стрелба със загинали в американския град Торънс, южно от Лос Анджелис, съобщава вестник \"Лос Анджелис таймс\". \r\n\r\n Полицията в калифорнийския град заяви, че рано тази сутрин е подаден сигнал за стрелба в боулинг игрището Gable House Bowl. \r\n\r\n По-късно полицията съобщи, че при стрелбата са загинали трима души, а други четирима са ранени. \r\n\r\n Крайбрежният град се намира на около 35 километра от Лос Анджелис. \r\n \n\t\t\t\t\t\t", "date": "2019.01.05", "title": "Трима убити и четирима ранени при стрелба в Калифорния"}
{"url": "http://www.bnews.bg/article/254606-prezidentat_na_meksiko_ne_se_interesuva_ot_pari_deklarira_skromni_dohodi", "text": "\n Въпреки че е прекарал съзнателния си живот в политическа система, в която държавната служба се разглежда като път към добра финансова обезпеченост, президентът на Мексико Андрес Мануел Лопес Обрадор разкри, че има по-малко от 23 000 долара спестявания, пише \"Гардиън\". \r\n\r\n От първата си данъчна декларация, откакто встъпи в длъжност на 1 декември 2018 г., става ясно, че съпругата му има малко повече средства и притежава апартамент в Мексико сити, където двойката живее. \r\n\r\n Никога не съм се интересувал от парите\", каза 65-годишният пред журналисти. \"Боря се за идеали, за принципи\", добави той. \r\n\r\n Президентът каза още, че 1,2 хектара ранчо, наследено от родителите си в южния щат Чиапас, вече е завещал на четиримата си синове. \r\n\r\n Обрадор, известен като Амло, обеща да управлява пестеливо и да ореже заплатата си до около 65 000 долара на година - по-малко от половината от това, което предшественикът му получаваше. Неговата съпруга, университетски преподавател и автор, Беатрис Гутиерес Мюлер печели 72 000 долара на година. \r\n\r\n Андрес Мануел Лопес Обрадор също обеща да продаде президентския самолет и да пътува с пътнически самолети и Volkswagen Jetta. \r\n\r\n На пресконференция той разкри още, че няма кредитна карта. Той извади банкнота от 2 щатски долара от портфейла си - дадена му за късмет от мексиканец, който живее в САЩ - и обяви, че има още една банкнота от 200 песос в себе си.  \r\n \n\t\t\t\t\t\t", "date": "2019.01.05", "title": "Президентът на Мексико не се интересува от пари, декларира скромни доходи"}
