{"url": "http://www.bnews.bg/article/262143-skandal_lazhite_na_karakachanov_tsafnaha_v_ofitsialen_dokument_vizhte_protokola_oryazvasht_vaorazhenieto_za_f_16", "text": "\n   \r\n\r\n Редакцията на „Епицентър.бг“ разполага с документа, с който България и САЩ се споразумяват по пакета за договора за придобиване на изтребители Ф-16. България се отказва от цялото управляемо въоръжение „въздух-земя”. При пакета „въздух-въздух” ракетите AIM-120C-7 стават от 16 на 13, а ракетите за близък бой AIM-9X се намаляват наполовина – от 24 на 12. Орязва се и броят на нашлемните системи за изобразяване и целеуказване JHMCS II от 20 на 12. Намален и е броят на пилотите, които ще преминат през обучение – от 16 на 12. \r\n\r\n Протоколът за преговорите по цената на пакетната сделка за Ф-16 е подписан от командващия българските ВВС ген.-майор Цанко Стойков и Мишел Хизон, директор на департамент в Агенцията за сътрудничество по отбрана и сигурност, на 17 май. \r\n\r\n Преговорите са се състояли между 8 и 14 май в САЩ. \r\n\r\n България се отказва от цялото управляемо въоръжение „въздух-земя”. \r\n\r\n В искането за обвързваща оферта бяха поискани 24 броя свободнопадащи бомби Mk 82 (227 kg) с взриватели и шест инертни (учебни) бомби от същия тип, както и комплекти за преоборудването на тези боеприпаси в управляеми – 15 комплекта GBU-49 Enhanced Paveway II (комбинирано лазерно и GPS насочване), още толкова GBU-54 Laser JDAM (комбинирано GPS и инерциално насочване) и 28 малокалибрени управляеми боеприпаси GBU-39. \r\n\r\n След промените в пакета остават само бомбите Mk 82, както и учебните боеприпаси от същия тип. \r\n\r\n Намаляват се и бройките на целеуказващите контейнери AN/AAQ-33 Sniper ATP от четири на едва два. \r\n\r\n При пакета „въздух-въздух” ракетите AIM-120C-7 стават от 16 на 13, а ракетите за близък бой AIM-9X се намаляват наполовина – от 24 на 12. \r\n\r\n Пусковите установки (релси) за ракетите „въздух-въздух” LAU-129 (това са своеобразни преходници между точките за окачване под крилото и самата ракета, защото без тях поставянето на ракетата „въздух-въздух”е невъзможно) се намаляват от 48 (по шест на самолет) до едва 26(3,25 на самолет). \r\n\r\n Орязва се и броят на нашлемните системи за изобразяване и целеуказване JHMCS II от 20 на 12. \r\n\r\n Намален и е броят на пилотите, които ще преминат през обучение – от 16 на 12. \r\n\r\n [Ето договора за Ф-16. ВВС генерал орязал въоръжението]  \r\n\r\n Намален е също и броя на инженерно-техническия състав, който ще премина през обучение – от 75 на 65. \r\n\r\n Намаляване има и при броя заявени резервни части и консумативи, които ще се поддържат на склад в България (т. нар. „техническа аптечка”). \r\n\r\n Например резервните двигатели General Electric F110 се свалят от два на един. \r\n\r\n Премахва се и цялото оборудване за експлоатация на нашите F-16 в база за предно разполагане (FOB – Forward Operational Base), което значи, че машините ще са вързани към основната база в Граф Игнатиево. \r\n\r\n Двата тренажора, които ще се поставят в авиобаза Граф Игнатиево, ще са от по-нисък клас. \r\n\r\n [Ето договора за Ф-16. ВВС генерал орязал въоръжението] \r\n\r\n Освен това България е поискала да отпаднат разходите за транспорт на оборудването и въоръжението, което върви с изтребителите, като тази организация и нейното заплащане остава в български ръце и се отлага във времето. \r\n\r\n В края на документа се подчертава, че нотифицираната цена от 1,6 млрд. долара не е окончателна - крайната цена на проекта зависи от изискванията на българската страна. \r\n\r\n Припомняме, че вчера президентът Румен Радев заяви: \"Проектът за придобиване на нов изтребител губи смисъл, ако самолетът е лишен от способности\". \r\n\r\n „Ако вътре (в цената - б.р.) има всичко необходимо така, както е разработено и изпратено от нас в искането за предоставяне на оферта и така, както беше публикувано от американското правителство с всички пакети и пълни способности - цената (1.256 млрд. долара) е приемлива, но ако ги няма тези неща – проектът губи смисъл“, заяви държавният глава и подчерта, че правителството е длъжно да осигури оперативните способности и техническата поддръжка на този самолет така, както те са били разработени от Министерството на отбраната, приети от Министерски съвет и утвърдени от Народното събрание. \r\n\r\n \"Не сме заявили голям пакет от запаси от оръжи. Ще се наложи да закупуваме допълнително повече ракети. Нито една държава не си купува пълен комплект от въоръжения. Това е една инвестиция, която блокира възможностите за дълго време, а е със срок на годност и изисква голяма поддръжка\", разкри днес зам.-министър Атанас Запрянов, с което потвърди притесненията на държавния глава. \r\n\r\n Запрянов поясни, че закупуването на управляваемо оръжие ще в бъдеще време. \"Самолетът като бордови системи разполага със всички кодове и системи за управление които са отключени за всяко управляемо оръжие, което ще закупим в перспектива\", поясни той. \r\n\r\n \"Има какво да изпиляваме в условията и цените\", заяви военният министър Красимир Каракачанов на 31 май. Той определи като спекулации слуховете, че намаляване на цената ще бъде за сметка на способностите на самолета и неговото въоръжение. Вицепремиерът подчерта, че това категорично не е вярно и увери, че преговорите ще продължат докато се намери онази пресечна точка, приемлива и за двете страни. \r\n\r\n [Ето договора за Ф-16. ВВС генерал орязал въоръжението] \r\n\r\n Когато военният министър е правил това изявление обаче, договореностите за орязване на пакета по сделката вече са били факт - подписите на българската страна са положени на 17 май.Всичко това ясно показва, че през цялото време Красимир Каракачанов е заблуждавал обществото! Сега на ход е главния прокурор! \r\n \n\t\t\t\t\t\t", "date": "2019.07.11", "title": "Скандал! Лъжите на Каракачанов цъфнаха в официален документ!- вижте протокола, орязващ въоръжението за Ф-16"}
{"url": "http://www.bnews.bg/article/262139-spasyavat_krumovgradski_sela_s_vodonoski_zaradi_presahnali_kladentsi", "text": "\n Община Крумовград осигурява водоноски за местното население заради пресъхнали кладенци, съобщава БНР. \r\n\r\n Вече три отдалечени населени места са подали заявки за летния сезон. Там изграждането на водопроводна мрежа е нерентабилно. Кметът на Крумовград Себихан Мехмед посочи, че в други села строителството на нови водопроводи вече е започнало. \r\n\r\n Такъв е случаят със село Ковил, където дълги години е нямало водоснабдяване, но скоро това ще се промени. И в село Егрек, където е имало чести аварии, ще бъде подменена вътрешната водопроводна мрежа. \r\n\r\n В чернооченското село Пчеларово, където водопроводната мрежа също е сменена, за първи път това лято няма да има режим на водата. \r\n \n\t\t\t\t\t\t", "date": "2019.07.11", "title": "Спасяват крумовградски села с водоноски заради пресъхнали кладенци"}
{"url": "http://www.bnews.bg/article/262140-melaniya_tramp_go_zagazi_vyatar_povdigna_roklyata_y_i", "text": "\n Бурното време причини сериозен дискомфорт на първата дама на САЩ В последно време климатичните условия са срещу съпругата на президента на САЩ. Първо проливен дъжд намокри бялата ѝ рокля, изработена от дизайнерката Каролина Ерера, с която отпразнува един от най-значимите американски празници - Денят на Независимостта, който бе на 4 юли. \r\n\r\n Мелания Тръмп нагорещи страстите до червено! Лъсна с доста палава рокля, която на дупето бе...  Тогава социалната мрежа на Туитър беше заляна от публикации и коментари, които в крайна сметка единодушно шеговито обявиха стопанката на Белия дом за \"Мис мокра фланелка\".  \r\n\r\n Потребителите не пропуснаха да отбележат колко лош избор на тоалет е направила г-жа Тръмп, понеже след бурята намокреният плат е започнал да прозира, разкривайки повече от необходимото. \r\nСега, дни по-късно, времето отново не е на нейна страна и пристигайки във Вашингтон от Западна Вирджиния, тя трябваше да се пребори с бурните ветрове, които я посрещнаха на летището. Не само това. Роклето на Мелания се вдигна и за малко не се най-милото й. \r\n  \r\n \n\t\t\t\t\t\t", "date": "2019.07.11", "title": "Мелания Тръмп го загази! Вятър повдигна роклята й и..."}
{"url": "http://www.bnews.bg/article/262142-na_kakvo_se_krepi_darzhavata_i_ot_kade_idvat_chistite_pari", "text": "\n Българските емигранти са изпратили на своите близки в родината близо 400 млн. евро за месеците от януари до април на 2019 г., показват данните на БНБ. За сравнение за същия период на 2018 г. сумата е била 392,5 млн. евро, или с 6,9 млн. евро по-малко, сочат данните.Само за април постъпленията са над 105 млн. евро, което обаче е с около 5 млн. евро по-малко, отколкото през март, когато са били 110 млн. евро. Най-малко преводи от началото на годината е имало през януари - 88 млн. евро. Средно на ден през четвъртия месец от годината българите зад граница са изпращали тук по 3,5 млн. евро. Като е важно да се подчертае, че в данните на БНБ не влизат парите в брой, които внасят емигрантите при посещенията си в страната, както и преводите на суми под 5000 лв.Емигрантите са най-големият финансов донор в страната. По данни на БНБ за периода януари-април 2019 г. нетните преки чужди инвестиции в България са отрицателни и възлизат на минус 55 млн. евро. Това означава, че чуждестранни компании продават бизнеса си на български фирми и излизат от страната. За същия период на миналата година чуждите инвестиции бяха само 10,7 млн. евро. Важно е да се отбележи, че данните са предварителни и ще бъдат ревизирани с годишните данни на НСИ и допълнително постъпили отчети на предприятията с чуждестранно участие, като обикновено промените са в посока нагоре.Основните трансфери на българи зад граница идват от САЩ, Испания, Италия и Гърция. Тези средства се използват веднага за потребление - за плащане на кредити, за  лечение, образование, както и за редица покупки за дома. Често парите се използват и за ремонти, както и за покупка на жилища, като всичко това вдига ръста на икономиката. Финансови анализатори споделят, че практически ръста на БВП се дължи до голяма степен именно на парите от българските емигранти. Тези твърдения разбиват на пух и прах твърденията на политиците, че развитието на икономиката ни се дължи на правилни политически решения и политики, напротив политиците като че ли все повече пречат и не допускат инциативата да се реализира от бизнеса! \r\n \n\t\t\t\t\t\t", "date": "2019.07.11", "title": "На какво се крепи държавата и от къде идват чистите пари?"}
{"url": "http://www.bnews.bg/article/262141-prezidentskiyat_glaven_sekretar_polk_dimitar_stoyanov_razbi_na_puh_i_prah_sdelkata_za_f_16", "text": "\n Президентският главен секретар полк. Димитър Стоянов разби на пух и прах сделката за F-16 ! И ако трябва да бъдем точни експертът разобличи всички лъжи лансирани от министъра на отбраната Красимир Каракачанов. Още при обявяването на договорите от Каракачанов, Би Нюз запозна читателите си с лансираните лъжи, една от които е цената, а по-късно в подробен материал запознахме читателите и с част от въоръжението на самолета. Днес полк. Стоянов, който е безспорен експерт в тази област в прав текст, че ще придобием перфектен самолет, но с остаряло и неефективно въоръжение, тоест парите, които ще дадем по никакъв начин не отговарят на заложените параметри необходими за отбраната ни и ВВС. Каракачанов бе разобличен по отношение на твърдението му, че президентът пречел и не помагал. Полк. Стоянов даде ясен пример как генерал Румен Радев се е опитал да помогне при срещата си с американския президент и само от учтивост премълча, че Красимир Каракачанов е със забранен достъп за САЩ и той по никакъв начин не е водил каквито и да е било преговори. Каракачанов е и без достъп до класифицирана информация от НАТО, тъй като е агент доносник на ДС с псевдоним Иван. \r\n \n\t\t\t\t\t\t", "date": "2019.07.11", "title": "Президентският главен секретар полк. Димитър Стоянов разби на пух и прах сделката за F-16 !"}
{"url": "http://www.bnews.bg/article/262134-sedem_dushi_postradaha_pri_pozhar_v_ruska_tets", "text": "\n Пожар избухна в ТЕЦ „Северная“ в руския град Митишчи, намиращ се в Московска област. При инцидента са ранени 7 души, предаде БГНЕС. \r\n\r\n „Пострадали са седем души, всички те са с изгаряния първа и втора степен. В момента им се оказва медицинска помощ“, заявиха от болничното заведение, в което са настанени ранените. \r\n\r\n ТЕЦ-ът е прекратил работа. От компанията „Мосенерго”, собственик на електроцентралата, съобщиха, че няма опасност от недостиг на ток за потребителите. \r\n\r\n От пожарната служба заявиха, че са ликвидирали източника, довел до пожара. \r\n \n\t\t\t\t\t\t", "date": "2019.07.11", "title": "Седем души пострадаха при пожар в руска ТЕЦ"}
{"url": "http://www.bnews.bg/article/262133-eto_kakvo_se_sluchva_s_prebitata_ot_gringo_sofi_marinova", "text": "\n Софи Маринова свали гипса, с който бе обвита една й ръка след скандал с нейния мъж Гринго, пише \"Хотнюз\". Певицата е разделена със съпруга си след поредния скандал, свършил с насилие и счупена ръка.  \r\n\r\n В последните седмици тя пееше с гипс, но от вчера вече това неудобство вече е зад гърба й. \r\n  \r\n \n\t\t\t\t\t\t", "date": "2019.07.11", "title": "Ето какво се случва с пребитата от Гринго Софи Маринова\r\n\r\n"}
{"url": "http://www.bnews.bg/article/262125-iran_se_opita_da_spre_britanski_korab", "text": "\n Пет въоръжени кораба на иранската революционна гвардия са се опитали да задържат британски петролен кораб в Персийския залив. \r\n\r\n По информация на телевизия Си Ен Ен танкерът навлизал в Ормузкия проток, когато към него се приближили иранските плавателни съдове. \r\n\r\n Иранците наредили на танкера да спре, но кораб на британския флот, който ескортирал танкера, насочил оръдията си към иранските кораби и ги принудил да се оттеглят. \r\n\r\n Миналата седмица Великобритания задържа ирански петролен танкер край Гибралтар по подозрения, че нарушава санкциите срещу Сирия. Това доведе до дипломатическо напрежение между Лондон и Техеран. \r\n \n\t\t\t\t\t\t", "date": "2019.07.11", "title": "Иран се опита да спре британски кораб"}
{"url": "http://www.bnews.bg/article/262126-naselenieto_na_balgariya_veche_e_pod_7_miliona", "text": "\n Населението на България вече е под 7 милиона. Това сочат последните данни на Евростат. Според статистиката в края на миналата година българите сме били точно 7 милиона души. \r\n\r\n Младите българи под 15 години са 996 000. Населението на възраст между 14 и  64 години са  около 4 милиона и половина. А сънародниците ни над 65 години са  приблизително 1,5 милиона. Така излиза, че възрастните  у нас са с близо 470 хиляди повече от младите. \r\n\r\n Общият брой на хората в Европейския съюз е около 513 милиона. На първо място по население е Германия, следвана от Франция, Великобритания и Италия. \r\n \n\t\t\t\t\t\t", "date": "2019.07.11", "title": "Населението на България вече е под 7 милиона"}
{"url": "http://www.bnews.bg/article/262127-tezhka_katastrofa_blokira_magistrala_trakiya", "text": "\n Тежка катастрофа блокира магистрала „Тракия“. Дървен материал прегради едното платно. Задръстването е километрично. \r\n\r\n Катастрофата е станала близо до отбивката за село Цалапица. В нея участва и поне един лек автомобил.  \r\n\r\n \r\n \n\t\t\t\t\t\t", "date": "2019.07.11", "title": "Тежка катастрофа блокира магистрала „Тракия“"}
{"url": "http://www.bnews.bg/article/262129-kampaniyata_na_dnk_napravi_go_sega_blagodari_za_ogromniya_otzvuk", "text": "\n През последните няколко дни кампанията на ДНК – „Направи го сега”, за стимулиране на раждаемостта в България и в подкрепа на всички у нас, които искат да имат деца, предизвика огромно вълнение. \r\n\r\n Благодарение на провокативната външна реклама много хора научиха за нас, три години след като започнахме работата си. Радваме се, че кампанията получи широк обществен отзвук, отнасяме се сериозно към всички критични коментари и споровете, които се разразиха по темата и се надяваме, че този обществен дебат ще послужи за създаването на държавна политика за стимулиране на раждаемостта. Това е една от важните цели на нашите усилия, а визиите, които разбуниха духовете, са много малка част от нашата инициатива. Далече сме от мисълта, че нашата концепция е безгрешна, но  се надяваме да сме достигнали до аудиторията, която целим. Ние искрено вярваме в целите на нашата кампания. А какво всъщност представлява тя и към кого е насочена? \r\n\r\n От тази година акцентът на „Направи го сега“ е върху младите хора – тези, които са открили своя партньор и искат да създадат семейство и тези, които не са взели решение да го направят сега. За тях организираме информационни лекции в големите градове у нас, заедно с водещи експерти по демография, лекари, акушер-гинеколози, психолози и т.н., които споделят всички рискове от отлагане на бременността. От месеци се излъчват и новите емоционални видеоклипове, насочени към мъжката и към женската аудитория, като за първи път вниманието е отправено и към мъжете в подобна кампания. \r\n\r\n Напълно наясно сме, че всеки създава семейство и деца заради себе си и тогава, когато се чувства готов. Това решение е твърде лично и емоционално, но веднъж взето, отлагането на щастливият момент може да крие рискове, за които ще продължим да ви информираме в хода на цялата кампания. Като НПО, сме запознати с притесненията и нуждите на бъдещите родители, които не можем да удовлетворим, построявайки детски градини или осигурявайки високи детски надбавки за всяко дете, но можем да си партнираме с бизнеса и за първи път тази година осигуряваме финансовото спокойствие на 20 семейства, които ще получат “Бебешки ДНК пакети” с всичко най-необходимо на 20 деца за една година напред, записани в нашата кампания – пелени, храни, козметика, аксесоари, дрехи, колички, играчки, педиатрични пакети. И не на последно място, а може би и най-важното – кампанията се спонсорира с лични средства и с помощта на известни и успешни българи, които застават зад инициативата, а не от европроекти или държавни такива.  \r\n\r\n През последните 3 години събирахме мненията на бъдещи и настоящи родители, за това какво трябва да се промени в средата и в законодателството, за да се раждат повече деца в България, след което ги предадохме на компетентните институции. И продължаваме да го правим на сайта ни napravigo.bg \r\n\r\n Подкрепихме няколко семейства с репродуктивни проблеми, като дарихме над 17 000 лв. на фондация, която работи в тази посока. \r\n\r\n Повдигахме неколкократно дебат по темата за демографската криза у нас. Приобщихме над 20 000 души към нашата кауза и кръстихме над 2000 деца в първите ни две Национални кръщенета в цялата страна. През 2020 г. ще има и трето. \r\n\r\n Очаквайте следващите ни инициативи, които също ще бъдат поднесени нестандартно и с чувство за хумор, както и с елементи на провокация. Надяваме се на силен отзвук и към тях, но и на толерантност към различните гледни точки. Вярваме, че чувството за хумор е изключително полезно за всеки от нас, особено имайки предвид факта, че живеем в България. Но най-вече се стремим към видим резултат – работеща държавна стратегия за стимулиране на раждаемостта у нас! \r\n \n\t\t\t\t\t\t", "date": "2019.07.11", "title": "Кампанията на ДНК – „Направи го сега“ благодари за огромния отзвук! "}
{"url": "http://www.bnews.bg/article/262132-roditeli_na_onkobolni_detsa_izlyazoha_na_protest", "text": "\n Родители на деца, болни от рак, излязоха на протест пред Министерството на здравеопазването.  \r\n\r\n Те настояват за по-лесен достъп до нужните на децата им лекарства и твърдят, че след закриването на Фонда за лечение на деца достъпа до животоспасяващите медикаменти е много сложен. \r\n\r\n След среща вчера от МЗ обещаха облекчен режим за онкологичните лекарства, който да започне да действа до края на юли. \r\n\r\n Сега родителите чакат за одобрение повече от месец заради тромави процедури на Здравната каса. \r\n \n\t\t\t\t\t\t", "date": "2019.07.11", "title": "Родители на онкоболни деца излязоха на протест "}
{"url": "http://www.bnews.bg/article/262135-kitay_prashta_vtori_ostar_diplomaticheski_protest_za_orazhiya_na_sasht_v_tayvan", "text": "\n Китайското министерство на отбраната изпрати строго представителство във връзка с решението на Вашингтон да одобри доставката на танкове и комплекси Stinger на Тайван за 2,2 млрд. долара, съобщава ТАСС. \r\n\r\n Китай настоява САЩ незабавно да отменят сделката и да спрат военните контакти с острова. \r\n\r\n \"Китайските въоръжени сили изразяват сериозно недоволство и силен протест в това отношение\". Към американската страна вече е изпратено едно остро представителство, пише в документа. \r\n\r\n Както отбелязва изявлението на Министерството на отбраната на Китай, подобни действия от страна на САЩ \"подкопават по-нататъшното развитие на отношенията между въоръжените сили на двете страни и сътрудничеството между двете държави, а също така увреждат мира и стабилността в Тайванския проток\". \r\n \n\t\t\t\t\t\t", "date": "2019.07.11", "title": "Китай праща втори остър дипломатически протест за оръжия на САЩ в Тайван"}
{"url": "http://www.bnews.bg/article/262131-ataka_opredelya_svalyaneto_na_siderov_kato_nelegitimno", "text": "\n Ответен огън в парламента! След като Волен Сидеров беше свален като шеф на групата на Патриотите, днес „Атака” поиска това решение да бъде заличено. Хората на Сидеров пратиха писмо до председателя на парламента Цвета Караянчева. \r\n\r\n Сидеров твърди, че са нарушени три нормативни акта – правилникът на НС, решението, с което той е отстранен, тъй като на него липсват подписите на тримата лидери в ОП, както и самото коалиционно споразумение с ГЕРБ. От „Атака” настояват за заличаване на решението, но и за намесата на премиера Бойко Борисов, както и на Цвета Караянчева. Тя обаче заяви, че ще излезе с позиция, след като получи становището на юристите. \r\n\r\n Междувременно Сидеров инициира коалиционен съвет с ВМРО и НФСБ още в петък в 11:00 часа. Ще инициира и голям съвет с ГЕРБ. \r\n\r\n „Държа и на голям коалиционен съвет, защото трябва да чуем позицията на ГЕРБ дали ще работи с „Атака”, НФСБ и ВМРО, или ще приеме това заличаване на „Атака” от тройната коалиция, което са се опитали да направят някои колеги”, заяви Сидеров. \r\n \n\t\t\t\t\t\t", "date": "2019.07.11", "title": "„Атака” определя свалянето на Сидеров като нелегитимно"}
{"url": "http://www.bnews.bg/article/262128-protsesat_sreshtu_evgeni_krusev_za_relsite_po_grafa_tragva", "text": "\n Съдебният процес срещу бившия заместник-кмет на Столична община Евгени Крусев започва на 30 септември 2019 г. \r\n\r\n Решението е на Специализирания наказателен съд, където днес мина разпоредително заседание. Насрочена бе и втора дата за гледане на делото по общия ред - 9 октомври 2019 г. Делото ще започне с разпит на свидетели. \r\n\r\n Припомняме, че Евгени Крусев подаде оставка като завеждащ ресора \"Транспорт и транспортни комуникации\" в СО, след като започна разследването срещу него за злоупотреба в полза на фирмата, която ремонтира столичната улица \"Граф Игнатиев\" - \"Джи пи груп\". \r\n\r\n Крусев бе предаден на съд за това, че е нарушил Закона за обществените поръчки, както и задълженията си, като съществено е изменил условията по сключения договор с \"Джи Пи Груп\" АД за ремонта на ул \"Граф Игнаиетв\", като е облагодетелствал \"Джи Пи Груп\" и е нанесъл вреди за Столична община - на дружеството са заплатени строително-монтажни работи на завишени цени в размер на 621 194,01 лева с ДДС, както и са заплатени неизпълнени количества и обеми строително-монтажни работи в размер на 298 669,54 лева с ДДС - или общо 919 863,55 лева с ДДС. \r\n\r\n Така са създадени условия за финансови корекции на основание чл.70, ал.1, т.10 от Закона за управление на средствата от Европейските структурни и инвестиционни фондове, във връзка с чл.2, ал.1, раздел III от приложение 1 от Наредбата за посочване на нередности. Завишените цени в полза на \"Джи Пи Груп\" се определят от разликата в офертната цена на обществената поръчка на спечелилия и класирания на второ място участник, който предложил същата подложка на релсовия път, положена при изграждане на трасето. \r\n\r\n Освен това, съгласно изменението на проекта, в кривата на ул. \"Алабин\" и ул. \"Граф Игнатиев\" били положени 144 м обикновени релси, а не предвидените в договора за обществена поръчка. Те били актувани два пъти с два протокола, с което общината е била ощетена с още 21 707,14 лв с ДДС. \r\n\r\n На днешното разпоредително заседание съдът не намери основание делото да бъде върнато на прокуратурата и прецени, че не са допуснати нарушения. Съдът потвърди мярката му за неотклонение \"подписка\" и наложената му забрана да напуска страната. \r\n \n\t\t\t\t\t\t", "date": "2019.07.11", "title": "Процесът срещу Евгени Крусев за релсите по Графа тръгва"}
{"url": "http://www.bnews.bg/article/262136-barekov_sas_skandalni_razkritiya_za_dalaverite_na_noviya_generalen_direktor_na_bnt_emil_koshlukov_i_na_kmeta_na_plovdiv_ivan_totev", "text": "\n \r\n\r\n На въпрос как могат да се крадат пари от телевизия, Николай Бареков заяви, че в България могат да се крадат пари от всичко. „Назначението на Емил Кошлуков за генерален директор на БНТ според мен е скандално, защото той беше част от екипа на Каменаров, който докара до фалит националната телевизия”, категоричен е той. \r\n\r\n Познавам Кошлуков отлично, защото съм бил директор на ТВ7, на която той стана след това, тази телевизия беше водеща по мое време, а после при неговото управление знаем какво стана - една година беше изпълнителен директор, преди да фалира, а при мен беше 2 години на второ място в ефира, заяви Бареков.  \r\n\r\n Той уточни, че е напуснал телевизията в края на лятото на 2013 г., а година по-късно тя е фалирала - след като Кошлуков е заел  директорския пост. \r\n\r\n Кошлуков е отговорен за фалита на ТВ7, а сега ще е отговорен и за фалита на БНТ, тъй като бе част от екипа на Коко Каменаров, категоричен е бившия евродепутат. \r\n\r\n Според Бареков с избора на Кошлуков за генерален директор на БНТ СЕМ са направили огромна глупост. Той е категоричен, че това е изцяло политически орган. „За Кошлуков гостуваха хора, назначени от Плевнелиев и протестъри, решаващия глас дойде от сестрата на протестъра Теодор Михайлов, която е от квотата на парламентарната група на Христо Ковачки, която влезе в парламента, благодарение на мен. \r\n\r\n В БНТ има повече милиони, отколкото е имала ТВ7, когато е станала втора по гледаемост, отчете той и подчерта - имали сме 30-40 млн. на година, а БНТ с повече не прави нищо. \r\n\r\n В обобщение Бареков заяви, че Кошлуков, освен че е провален политик и нескопосан журналист, като мениджър на телевизии е „автор” на  два фалита - на ТВ7, и на БНТ.  \r\n\r\n За да се избегнат такива изброи, трябва да се закрие СЕМ, предлага Бареков. Според него трябва да се поканят в нов орган хора, които да  са от медиите и да са обществено приемливи фигури, а не само протестъри и соросоиди. По думите този орган трябва да се състои от около 11 човека, които в обществен фонд да разполагат с 50-60 млн. лв. и да ги дават на хора, които кандидатстват с предавания, защитаващи обществения интерес. \r\n\r\n Евродепутатът прогнозира, че до една година под управлението на Кошлуков, националната телевизия ще фалира тотално, но допусна, че сега Министерски съвет ще отпусне 30 млн.лв, за да покрие дълговете й. \r\n\r\n На въпрос за снимките, които публикува на пловдивския кмет Иван Тотев от Халкидики, той заяви, че е бил на море със семейството си. \"Аз вече съм свободен и безработен, защото от 1 юли не съм евродепутат и затова за пръв път от две години отидох на море с четирите си деца, там беше и Тотев, който се подвизаваше с един човек, който му беше нещо като слуга”, разказа Бареков и поясник,к че този човек е биле Спартак Лъвов, който е шеф на ВиК в Пловдив. \r\n\r\n Бареков припомни и думите на премиера Борисов на конгреса на ГЕРБ, който заяви, че два дни  е на Тотев, но той не е вдигал. „Става дума за случай, в който имаше наводнения в Пловдив, а него го нямаше”, поясни той и допълни, че  хората в града, включително и майка му, са се чудели как да спрат отходните води да не се връщат в домовете им.  \r\n\r\n Бареков припомни и други случай, при които Тотев вместо да изпълнява длъжностните си задължения, е качвал снимки от различни точки на света като екскурзиант. „Този човек само пътува, а е оставил Пловдив да тъне в прах и мръсотия, в същото време направи за 1 млн. лв. кръгово, което не може да се ползва”, каза още Бареков. \r\n\r\n Хотелът му е станал по-голям, отколкото хотела на Тръмп, възмути се Бареков. Нека е богат, нямам против, но да е влязъл богат във властта, а не да забогатее по време на мандата си, допълни той. Сега в Пловдив се говори, че той е най-богат в града, а хора като Георги Гергов и Арабаджиев са доста по-назад, разкри още Бареков. \r\n\r\n  Бившият евродепутат обяви още, че до дни ще внесе два много сериозни сигнала до главна прокуратура – единият отнасящ се за пране на пари в огромни размери в медиите, а другият – за Еврохолд. В процес на изготвяне е и сигнал за Иван Тотев, който също ще бъде адресиран до Сотир Цацаров, разкри Бареков. \r\n\r\n Бареков коментира и ситуацията с Волен Сидеров, като заяви, че го е сполетял същата съдба, а именно да бъде предаден от свои. Той хвърли бомба като разкри, че Симеонов и Каракачанов са внесли вече искане за промяна името на коалицията от „Обединени патриоти – ВМРО, НФСБ” на „Обединени патриоти – ВМРО, НФСБ”. Още миналата година съм го предупреждавал да внимава да не отмъкнат марката патриоти и затова му казах, че трябва да е пръв в листата, разкри Бареков и допълни - той не осребри участието си във властта и не стана министър, Сидеров не подписва обществени поръчки, а Каракачанов държи най-сериозните бюджети в отбраната и екологията, където има министър. \r\n\r\n Според него следващият ще е Валери Симеонов, защото Красимир Каракачанов действал на принципа „Разделяй и владей”. \r\n \n\t\t\t\t\t\t", "date": "2019.07.11", "title": "Бареков със скандални разкрития за далаверите на новия генерален директор на БНТ Емил Кошлуков  и на кмета на Пловдив Иван Тотев"}
{"url": "http://www.bnews.bg/article/262137-mezhdunarodnite_pasporti_shte_sa_s_validnost_10_godini_no_ot_2021_g", "text": "\n Международният паспорт на пълнолетните българи вече ще е с 10-годишна валидност. Това реши парламентът с приемането на второ четене на изменения в Закона за българските лични документи.  \r\nМВР трябва да е готово да издава десетгодишните паспорти не по-късно от 1 януари 2021 година, решиха депутатите.  \r\nОсвен това паспортите ще може да се получават извън страната с куриер.  \r\nА от 1 октомври 2020 г. новите лични карти ще имат чип с биометрични данни. \r\n\r\n При обикновена услуга, лични карти и паспорти ще се издават до 30 дни, при бърза услуга - до 3 работни дни, а при експресна услуга - до 8 работни часа, от приемането на заявлението.  \r\n\r\n Предвижда се нова процедура за подаване на заявления за подмяна на български лични документи чрез автоматизираната информационна система за електронни услуги на Министерството на външните работи /МВнР/. Наред с опцията за използване на квалифициран електронен подпис, заявителят ще може да подава заявление в електронен формат и без да използва такъв подпис, като към заявлението приложи копие от валиден документ, чиято подмяна желае. Новата възможност изисква период на технологична подготовка, затова се предвижда тези изменения да влязат в сила от 1 октомври 2020 г.  \r\n \n\t\t\t\t\t\t", "date": "2019.07.11", "title": "Международните паспорти ще са с валидност 10 години, но от 2021 г."}
{"url": "http://www.bnews.bg/article/262138-gotov_sam_za_pregovori_s_kiev_no_sled_sastavyane_na_novoto_pravitelstvo", "text": "\n Готов да преговаря във всякакъв формат с новия президент на Украйна Володимир Зеленски за разрешаване на конфликта в Източна Украйна, но след съставяне на новото украинско правителство. Това заяви руският президент Владимир Путин, съобщава БТА. \r\n\r\n \"Никога не сме се отказвали от нито един от предложените формати, включително от разширяване на нормандския формат. Първо обаче този нормандски формат и среща на върха трябва да бъдат добре подготвени, което е очевидно, и второ, до голяма степен ще може да се обсъжда нещо след окончателното съставяне на украинското правителство и произвеждането на парламентарни избори в страната\", каза Путин. \r\n\r\n \"На трето място, не знам как ще реагират (на тази покана) останалите участници на предложения формат\", допълни руският президент. \r\n\r\n Путин направи това изявление в отговор на предложението на украинския президент Зеленски да се организират преговори с посредничеството на лидерите на САЩ, Великобритания, Франция и Германия. \r\n\r\n Новият украински президент, който встъпи в длъжност през май, обеща да сложи край на конфликта в Източна Украйна, отнел живота на повече от 13 000 души от 2014 г.  \r\n \n\t\t\t\t\t\t", "date": "2019.07.11", "title": "Готов съм за преговори с Киев, но след съставяне на новото правителство"}
{"url": "http://www.bnews.bg/article/262130-izvanredno_polozhenie_na_halkidiki_sled_buryata_koyato_vze_zhertvi", "text": "\n Извънредно положение е обявено на Халкидики, след като част от полуострова беше ударена от внезапна буря. \r\n\r\n Шестима чужденци са загинали, а десетки са ранени – двама възрастни чехи, румънка и 8-годишният й син, както и двама руснаци. \r\n\r\n Съобщава се за повече от 100 ранени. Нанесени са много материални щети. \r\n\r\n Бедствието стана при предупреждение – код червен, за много опасни валежи в цяла Северна Гърция \r\n\r\n Изкоренени дървета, изпочупени покриви, преобърнати автомобили – това остави след себе си бурята. На Халкидики стотици спасители помагат на бедстващите. \r\n\r\n От местната служба за гражданска защита определиха бурята като „безпрецедентно явление”. \r\n\r\n Между 60 и 70 души са потърсили медицинска помощ, повечето с различни фрактури и  \r\n\r\n Към момента в генералното консулство няма постъпили сигнали за бедстващи или пострадали български граждани. Получен е един сигнал през нощта от българска гражданка, намираща се на Ситония (втория ръкав на Халкидики), в който е съобщила, че помещението, в което се намира, е наводнено и планира да изчака преминаването на бурята в автомобила си, съобщиха от Министерството на външните работи. \r\n\r\n Телефон за връзка с Генералното консулство в Солун е 0030 2310829210.  \r\n \n\t\t\t\t\t\t", "date": "2019.07.11", "title": "Извънредно положение на Халкидики след бурята, която взе жертви"}
{"url": "http://www.bnews.bg/article/262124-koy_e_vinoven_za_oblaka_ot_prah_uplashil_zhitelite_na_galabovo", "text": "\n Прашна буря притесни жителите на град Гълъбово във вторник. Затова сигнализираха и десетки наши зрители в рубриката „Моята новина”. \r\n\r\n Източникът на фините прахови частици е т.нар. „черно езеро”, което е съставено от огромни площи с обработени въглища. Подобни прашни бури не са рядкост в Гълъбово. Преди две години са предприети действия по тампониране и запечатване на откритите въглищни площадки. \r\n\r\n „Вечерта на 9 юли се появи ураганен вятър с доста силен порив. Това са форсмажорни обстоятелства, които много трудно могат да бъдат спрени. През настоящата година не се е случвало друго запрашване като това. При такива случаи няма как да се вземат мерки, освен превантивните”, коментира Христо Христозов от ТЕЦ „Брикел”. \r\n\r\n „В РИОСВ не са получени сигнали за случилото се, ние научихме от медиите. Разпоредена е проверка на място, а експертите са установили, че съоръженията, които се използват в депото, са работили”, каза главният експерт в РИОСВ инж. Минчо Минчев. \r\n\r\n Най-вероятно ще бъде образувана наказателна процедура, че операторът не е сигнализирал РИОСВ за запрашаването. \r\n \n\t\t\t\t\t\t", "date": "2019.07.11", "title": "Кой е виновен за облака от прах, уплашил жителите на Гълъбово?"}
{"url": "http://www.bnews.bg/article/262120-yane_yanev_i_kmeta_na_sandanski_v_lyut_spor_po_btv", "text": "\n Яне Янев и кмета на Сандански Кирил Котев влязоха в лют спор за извършени далавери! Лидерът РЗС обвинява Котев в куп нередности между, които изграждането на незаконен водопровод, чрез който се захранва с минерална вода имот на кмета. Според Котев всичко е законно и нямал никакви притеснения да бъде проверяван от новосформираната етична комисия на ГЕРБ. \r\n \n\t\t\t\t\t\t", "date": "2019.07.11", "title": "Яне Янев и кмета на Сандански в лют спор по БТВ!"}
{"url": "http://www.bnews.bg/article/262123-osvobodiha_zadarzhanite_balgari_shte_badat_na_macha", "text": "\n Всички български граждани, задържани в Братислава снощи, са освободени от ареста след съдействието на посолството ни в Словакия, съобщиха от Министерството на външните работи. Те ще могат да присъстват на мача между \"Ружомберок\" и \"Левски\" от първия предварителен кръг в Лига Европа. Мачът е от 19:30 ч. \r\n\r\n Късно снощи фенове на \"сините\" си спретнаха меле с привърженици на полския футболен тим \"Краковия\" и холандски запалянковци от \"Аякс\" в словашката столица. Боят е станал в центъра на града, на една от пешеходните улици - \"Вентурска\", около 21:00 ч. местно време. \r\n\r\n 45 българи са били задържани във връзка с инцидентите, всички те обаче били привлечени в качеството си на свидетели, информираха на МВнР. \r\n \n\t\t\t\t\t\t", "date": "2019.07.11", "title": "Освободиха задържаните българи, ще бъдат на мача"}
{"url": "http://www.bnews.bg/article/262122-barekov_s_zhestok_komentar_za_slugite_na_oligarhiyata", "text": "\n Николай Бареков публикува жесток и разобличаващ коментар за слугите на олигархията! Ето какво написа той във Фейсбук: \r\n\"КОЙ е този герой СПАРТАК ЛЪВОВ? Знаете ли, че личният слуга на пловдивския олигарх и кмет Тотев се нарича ....с помпозното име ...Спартак Лъвов? Този истински Лъв и Спартак всъщност е вярното кученце на кмета и обичайно му носи пазарските торби (на снимката). Спартак Лъвов от Пловдив не е случаен слуга. Той има тежко комунистическо потекло, както всеки порядъчен гербаджия, а като шеф на ВиК Пловдив днес се разписва на 7 000 лева заплата месечно. Повече от заплатата на премиера Бойко Борисов. Няма нищо случайно, защото бащата на Спартак Лъвов - самият Лъв Николов е последният комунистически кмет на многолюдния ЖК Тракия. Да живее Спартак Лъвов Николов и да живей Тотев Мамин Ваньов! Да иляди ГЕРБ ЕООД под тепетата! Трябва да си наистина изискан и свръх богат джентълмен като Крес, за да си вземеш за домашен Любимец един Лъвов и да му плащат от общинския бюджет 15 минимални заплати месечно, а?\" \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.07.11", "title": "Бареков с жесток коментар за слугите на олигархията! "}
{"url": "http://www.bnews.bg/article/262119-naslednitsite_na_onkobolen_osadiha_ministerstvoto_na_zadraveopazvaneto_na_30000_leva_obezshtetenie", "text": "\n Роднините на бургазлия, който е страдал от онкологично заболяване осъдиха министерството на здравеопазването да заплати обезщетение от 30000 лева за претърпени неимуществени вреди. Страдащият от тежко онкологично заболяване бургазлия завежда дело срещу министерството заради отказа да му разреши да ползва обезболяващо лекарство. Вследствие на бездействието на министерството болния човек е понесъл огромни болки и страдания. Той завежда дело чрез адвокат Анели Чобанова, но в хода на делото човекът умира. Неговите деца обаче довеждат делото до край в памет на баща си и, за да предотвратят възможността МЗ да се гаври и с други болни от онкологични заболявания!   \r\n \n\t\t\t\t\t\t", "date": "2019.07.11", "title": "Наследниците на онкоболен осъдиха министерството на задравеопазването на 30000 лева обезщетение!"}
{"url": "http://www.bnews.bg/article/262121-strashna_burya_otne_shest_zhivota_na_halkidiki_gartsiya", "text": "\n Страховита буря отне шест живота на Халкидики - Гърция, а десетки са ранени от силните ветрове и проливния дъжд. Според Ройтерс загиналите са чужди туристи, като  жертвите са двама възрастни чехи, румънка и 8-годишният ѝ син, както и мъж и момче от Русия. Между 60 и 70 души са потърсили спешна медицинска помощ, повечето с различни наранявания и фрактури. Материалните щети от бурята са огромни! Унищожена е и земеделската продукция. \r\n \n\t\t\t\t\t\t", "date": "2019.07.11", "title": "Страшна буря отне шест живота на Халкидики-Гърция!"}
