{"url": "http://www.bnews.bg/article/241059-anastasiya_hvana_novo_gadzhe_toy_e", "text": "\n Анастасия зарязала чеха от който има бебе, тъй като не се грижил за детето им. Причината била, че й изневерявал докато певицата била бременна и на всичкото отгоре не й плащал необходимата месечна издръжка, твърди hotarena.net \r\n\r\n Изпълнителката намерила нова любов в лицето на заможен мъж от Германия, с който се запознали в София. Именно в него Анастасия виждала всичко онова, което й липсвало в бившия й.  \r\n\r\n Той бил по-грижовен, старателен и се раздавал на макс за родното изкушение. Чаровницата дори му била на гости за няколко дни, където двамата си изкарали повече от романтично, става ясно от нейна снимка в социалните мрежи.  \r\n  \r\n \n\t\t\t\t\t\t", "date": "2018.04.28", "title": "Анастасия хвана ново гадже, той е.."}
{"url": "http://www.bnews.bg/article/241061-nyama_vrazka_mezhdu_rusiya_i_ekipa_na_donald_tramp", "text": "\n Няма връзка между екипът на Русия и екипът на американския президент Доналд Тръмп. Това показва доклад, публикуван от комисията по разузнаване в американския сенат. \r\n\r\n \r\n Докладът слага край на продължително разследване, което остро поляризира мненията в САЩ. \r\n\r\n След публикуването му Тръмп коментира, че вече е време да се спре ловът на вещици.  Комисията все пак смята, че срещите на сина на Тръмп с руски представители са били проява на \"лоша преценка\". \r\n\r\n Резултатът от доклада не се приема от демократите, които ще продължат разследването за предполагаема зависимост на президента от Москва. \r\n \r\n \n\t\t\t\t\t\t", "date": "2018.04.28", "title": "Няма връзка между Русия и екипa на Доналд Тръмп"}
{"url": "http://www.bnews.bg/article/241052-gratskata_politsiya_zalovi_248_kg_marihuana", "text": "\n Гръцката полиция в Гревена арестува четирима албанци и един грък в момент, в който са транспортирали голямо количество марихуана. Арестуваните са на възраст от 27 до 32 години и тяхната самоличност не е разкрита, тъй като тече разследване, информира МИА, цитирана от БГНЕС.  \r\n\r\n Задържаните са били в две коли. В първата кола са били двама от албанците и гърка. Те е трябвало да следят пътя, докато в другата кола другите двама албанци са транспортирали 248 кг. марихуана. \r\n\r\n Освен тревата, опакована в 80 плика, полицията е отнела 540 евро, фалшива гръцка лична карта, девет мобилни телефона и двете коли. \r\n\r\n Един от албанците управляващ първото превозно средство, е издирван от гръцката полицейска служба от 15 февруари 2013 г., заради бягство от затвора в Трикала, където е бил осъден за трафик на наркотици. \r\n\r\n В две отделни операции в последните дни гръцката полиция залови около 200 кг марихуана, пренесена от Албания.   \r\n \n\t\t\t\t\t\t", "date": "2018.04.28", "title": "Гръцката полиция залови 248 кг марихуана"}
{"url": "http://www.bnews.bg/article/241043-ako_vlado_chernozemski_be_zhiv_bi_zapochnal_s_rusenskite_makedontsi_ot_vmro", "text": "\n \r\nВеличко Димитров Керин или известен повече като Владо Черноземски е роден в село Каменица  днешения Велинград.Владо е един от най-видните деятели на ВМРО, но на онова истинското, а не днешното фалшиво ВМРО оглавявано от \"русенските македонци\" на шкембе войводата. През онези революционни години, когато ВМРО се бори за Македония, Владо Черноземски е от най- приближените хора на Ванче Михайлов. \r\n\r\n Владо изпълнява обикновенно задачите за наказание на предателите от ВМРО. Малкото останали истински ВМРО-вци, които както сами разбирате нямат \r\nнищо общо с днешното фалшиво ВМРО казват : \r\n\r\n \"Ако Владо Черноземски бе жив, би започнал с \"русенските македонци\" от ВМРО! Тези, които окрадоха имотите на организацията за лична полза и днес богатеят върху кръвта и славата на истинските патриоти, дали живота си за майка България! Наказанито, което Владо Черноземски щеше да им устрои щеше да е повече от подобаващо\"- разказват малкото останали истински ВМРО-вци!   \r\n  \r\n \n\t\t\t\t\t\t", "date": "2018.04.28", "title": " Ако Владо Черноземски бе жив, би започнал с \"русенските македонци\" от ВМРО!"}
{"url": "http://www.bnews.bg/article/241056-karanga_se_razmina_s_operatsiya", "text": "\n Нападателят на ЦСКА Фернандо Каранга вече е със специална шина на крака, след като беше контузен тежко по време на полуфиналния реванш за Купата на България срещу \"Левски\". Бразилецът има частично разкъсване на вътрешна връзка на коляното на десния крак, но за щастие не се налага да му бъде направена операция, съобщиха от клуба. \r\n\r\n Голмайсторът ще носи шината между 2 и 3 седмици, след което ще започне възстановяването си. Каранга ще замине за германския град Щутгарт, където ще остане 2 седмици и ще се лекува в рехабилитационния център. Лечебното заведение е едно от най-престижните за спортна медицина в страната. \r\n\r\n Фернандо Каранга ще бъде готов да се включи в подготовката на отбора в средата на месец юни, когато тимът ще замине на втория лагер от лятната подготовка, по време на който са предвидени и контроли срещу силни съперници. \r\n \n\t\t\t\t\t\t", "date": "2018.04.28", "title": "Каранга се размина с операция"}
{"url": "http://www.bnews.bg/article/241044-esmer_na_dzhiyzasa_zabi_nov_mazh_i_se_izfuka_s_nego", "text": "\n \r\n\r\n Оказа се, че танцьорката далеч не страда за бащата на детето си, който се отдаде на разкрепостен и отворен за сексуални приключения живот с жена си след раздялата.  \r\n\r\n До момента Есмер пазеше личния си живот в тайна за разлика от Благой, която сякаш напук споделяше снимки и клипчета в официалния си профил. Мачото се забърка със скандалната изпълнителка Гери-Никол и дори се пренесе да живее в дома й. Очевидно забежката му е била забелязана от рускинята, която винаги го е следила изкъсо.  Според запознати точно поведението на Благой е провокирало Есмер да разкрие, че в живота й има нов мъж.  \r\n\r\n Кой е той не е става ясно. Според последователи на русокоската мъжът от снимката е треньорът и по танго. Двамата прекарвали доста време в залата, като след тренировките оставали в залата да си поговорят, пише „Телеграф“. Точно така пламнала и любовта им. Още не е ясно дали това е станало след развода на Есмер и Благой или преди това. \r\n \n\t\t\t\t\t\t", "date": "2018.04.28", "title": "Есмер на Джийзъса заби нов мъж и се изфука с него!"}
{"url": "http://www.bnews.bg/article/241045-poreden_protest_na_stolichniya_kvartal_malashevtsi", "text": "\n Пореден протест на жители на столичния квартал \"Малашевци\" срещу преминаването на тежкотоварни автомобили през квартала, съобщават БНР и Нова телевизия. \r\n\r\n Протестиращите се обявяват срещу преминаването на тежкотоварни автомобили и строителни машини през квартала, тъй като се притесняват от произшествия. Те също така се оплакват от шума и праха заради засиления трафик на камиони. \r\n\r\n При акцията през февруари демонстранти внесоха писмо в Столична община, което е адресирано до кмета Йорданка Фандъкова, председателя на Общинския съвет и Комисията по транспорт. \r\n\r\n Според тях това е поредната изпратена жалба, по която нямат отговор и до днес. \r\n\r\n В същото време твърдят, че трафикът през квартала расте, а резултатът е напукани огради и къщи, разрушени улици, шум, прах и стрес. \r\n \n\t\t\t\t\t\t", "date": "2018.04.28", "title": "Пореден протест на столичния квартал \"Малашевци\" "}
{"url": "http://www.bnews.bg/article/241046-sled_proverka_nzok_zaseche_narusheniya_v_sluchaya_s_zhenata_pochinala_zaradi_lipsa_na_aortna_klapa", "text": "\n „Столичната здравно-осигурителна каса извърши проверка на 26 и 27 април съвместно с експерти от НЗОК. При проверката се установи, че пациентката има три пролежавания в болницата, първото е от 27 до 30 март, второто е от 30 март до 2 април, и третата хоспитализация е на 21 април, когато пациентката почива. При проверката са констатирани нарушения. \r\n\r\n Най-сериозното нарушение е, че ехо-кардиографията е извършена от лекари без специалност”, обясни в студиото на „Събуди се” Оля Василева, контрол на медицинските дейности в Столичната здравно-осигурителна каса. \r\n\r\n Причина за изказването й беше смъртта на жена с кардиологичен проблем, която е била приета в тежко състояние в болница, където лекарите установили, че трябва да й се постави клапа. Нещо скъпо, което не всеки може да си позволи. Пациентката обаче си отиде, преди лекарите да успеят да й помогнат. Казват, че просто не са имали в склада това скъпо медицинско изделие. \r\n\r\n „В случая категорично не е ставало въпрос за пари. Това го потвърди и д-р. Джоргова, коя то е началник на отделението, както и директорът на болницата. От действието на списъка от миналата година от 1 април до 31 март 105 пациента са оперирани, от които 7 са починали”, заяви в студиото на „Събуди се” Павлина Иванова, началник отдел „Лекарства и контрол” в НЗОК. \r\n\r\n   \r\n \n\t\t\t\t\t\t", "date": "2018.04.28", "title": "СЛЕД ПРОВЕРКА! НЗОК засече нарушения в случая с жената, починала заради липса на аортна клапа"}
{"url": "http://www.bnews.bg/article/241060-dzhensan_batan_shte_uchastva_v_24_chasa_na_lyo_man", "text": "\n Дженсън Бътън ще участва в популярното състезание \"24 часа на Льо Ман\". Шампионът във Формула 1 за 2009 година ще се подвизава на пистата с автомобил на руския тим SMP Racing. \r\n\r\n Бътън ще се състезава срещу бившия си съотборник в \"Макларън\" Фернандо Алонсо. Двукратният световен шампион участва във Формула 1 и в световния ендуранс шампионат с тима на \"Тойота\". \r\n\r\n Дженсън също така ще бъде съотборник в руския тим с бившия пилот във Формула 1 - Витали Петров. Тази година състезанието \"24 часа на Льо Ман\" ще се проведе на 16 и 17 юни. \r\n \n\t\t\t\t\t\t", "date": "2018.04.28", "title": "Дженсън Бътън ще участва в \"24 часа на Льо Ман\""}
{"url": "http://www.bnews.bg/article/241057-intsident_katastrofa_s_patnicheski_mikrobus_kray_lovech", "text": "\n Пътнически микробус е катастрофирал на пътя Ловеч – Троян, предаде БТА. Инцидентът е станал около 14 ч. днес. \r\n\r\n Водачът на микробуса е починал, като се предполага, че той е получил инфаркт. Причините за инцидента тепърва ще се изясняват. \r\n\r\n Няма пострадали пътници. \r\n\r\n Микробусът е излязъл от пътното платно и е спрял в храстите. \r\n \n\t\t\t\t\t\t", "date": "2018.04.28", "title": "ИНЦИДЕНТ! Катастрофа с пътнически микробус край Ловеч"}
{"url": "http://www.bnews.bg/article/241049-12_godini_sled_falita_bivshiyat_mazh_na_gala_otnovo_e_milioner_i_se_kape_v_oholstvo_a_tya_izdarzha_stefan", "text": "\n Бизнесменът Константин Будев, когото тв водещата Гала заряза позорно след фалита му, точно когато е на дъното, днес отново е милионер. 12 години след като се оказа напълно разорен и бе напуснат от съпругата си и оставен да се оправя сам без 5 стотинки в джоба, той възкръсна като феникс. \r\n\r\n В момента Будев си е стъпил на краката и пак тъне в охолство, пише „Уикенд“. \r\n\r\n В момента бившият съпруг на Гала живеел под един покрив с третата си жена в луксозно имение с гледка към планината Витоша. Къщата е над 1000 квадрата, разполага с открит плувен басейн с олимпийски размери, кът за барбекю, просторна градина и фитнес зала на открито. В същото време тя била принудена да изплаща огромен жилищен кредит, защото настоящият ѝ мъж Стефан не вадел кой знае какви пари от бизнеса си за производство на мед и участието си като ководещ в нейното предаване.  \r\n\r\n В момента, в който клетият бизнесмен фалира, стана безинтересен за водещата и тя дори го обвини в  психически тормоз. „Той успяваше да ми вмени чувство за вина, прекрасно го правеше и доскоро. Натякваше ми че му причинявам това, че ще нараня много хора, че детето не може да понесе раздялата ни”, жалвала се е водещата. \r\n\r\n Малко преди да се раздели с него заради сериозните финансови затруднения, в които изцеденият бизнесмен изпаднал, на Гала й се наложило да продаде луксозната си къща в полите на Витоша и двамата да се настанят в далеч по-скромен апартамент. В един момент тв водещата изкара на бял свят кирливите ризи на партньора си. Според откровенията на Гала, й писнало да е глава на семейството. \r\n\r\n Косьо я дразнел с всичко, но най-вече с разхвърляността си – след баня, например, той никога не си прибирал хавлията си. „Няма и никакво отношение към точността. Закъснява за срещи с 1 час и като дойде, се държи така, сякаш нищо не се е случило. А аз цепя секундата. Беше ми много трудно по време на брака ни – аз бях главата на семейството”, изповядала се е водещата.  \r\n\r\n В момента бизнесменът работел по най-големия руски туристически инвестиционен проект у нас – Санаторно-оздравителния комплекс „Камчия”. Той управлява милиони евро на руснаци, а сред партньорките му в бизнеса е легендарната шефка на Комсомола Станка Шопова. Въпреки бизнес нюха си, той два пъти фалирал, а при всеки финансов колапс губел десетки приятели. Първата криза в бизнеса Косьо преживял през 1994-5 г. \r\n\r\n Банките започнали да фалират и повлекли и него. Заминали над 700 000 долара, които имал на влог в една от големите банки. И другата му сметка с $ 82 000 била стопена, а за капак партньори от чужбина усетили какво става в България и не му доставили предварително платена стока за близо половин милион. Така за няколко дни мъжа на Гала бил напълно разорен. След това Будев започнал да работи с откривателя на нанодиамантите, които лекуват рак, проф. Ставри Ставрев. Малшанс обаче провалил произвоството на лекарство против рак у нас. Будев и проф. \r\n\r\n Ставрев имали одобрението на премиера Бойко Борисов за производството му. Определили си и среща със здравния и финансовия министър, за да договорят подробностите. За лош късмет обаче след месец в здравото министерство имало рокада и министърът бил заменен с друг. По същото време фармацевтични компании подели яростна кампания срещу проф. Ставрев и всичко пропаднало. Били обвинени едва ли не за мошеници, което много огорчило и учения, и бизнесмена. \r\n\r\n Покрай телевизионните изяви на Гала Будев се опитал да пробие и в телевизията. Заради бившото момиче на късмета в „Шоу Невада” Косьо направил предаванията „Топ модел Зодиак” и „Телевизионно казино”. Промяна в ръководството на БНТ прецакала и тези проекти на Будев. Тогавашният шеф Хачо Бояджиев бил заменен с нов директор, който моментално свалил предаванията на Косьо от ефир и пуснал рубрики на свои хора.  \r\n  \r\n \n\t\t\t\t\t\t", "date": "2018.04.28", "title": "12 ГОДИНИ СЛЕД ФАЛИТА! Бившият мъж на Гала отново е милионер и се къпе в охолство, а тя издържа Стефан"}
{"url": "http://www.bnews.bg/article/241050-barekov_nashite_psevdokonservatori_i_psevdopatreoti_prodavat_i_leva_ni_na_soros_snimki", "text": "\n Днес във Фейсбук попаднахме на коментар на евродепутата Николай Бареков. Коментарът му идва по повод поредната идея еврото стане официална валута в България. Вижте какво написа Бареков в личният си профил в социалната мрежа.  \r\n\r\n \r\n\r\n След въвеждане на еврото в България богатите от снимките ще станат двойно по-богати, а бедните двойно по- бедни. По-развитите икономически държави от нас като Дания, Полша и Унгария не си дават кроната, злотата и форинта. А нашите псевдоконсерватори и псевдопатреоти продават и лева ни на Сорос. Каракачанов и производните му национални предатели скоро ще продадат флага и името на България. Докога ще ги търпим???? Долу еврото, да живее Левът и да живее България! \r\n\r\n \r\n \n\t\t\t\t\t\t", "date": "2018.04.28", "title": "БАРЕКОВ: Нашите псевдоконсерватори и псевдопатреоти продават и лева ни на Сорос(СНИМКИ)"}
{"url": "http://www.bnews.bg/article/241047-borisov_izglezhda_vse_po_izhaben_umoren_i_bez_idei", "text": "\n \r\n\r\n \r\nБорисов изглежда все по-изхабен, уморен и без никакви идеи. Тъй като си е самодостатъчен в медийно отношение и не чете, допуска елементарни грешки. Имаше \"принадена стойност\" преди тридесет години, но той си е останал в онези времена или това е ехото от обкръжението от хора, които са останали в миналото. Клишето \"въпреки кризата\" е толкова изтъркано - използва го от 2009 година, но тогава имаше криза. 2018 няма никаква криза, освен повишен геополитически риск. Но за този политически тип криза - израза \"въпреки\" е нон сенс. Защото именно ПОРАДИ кризата трябва да се ускорят военните програми. \r\n\r\n \r\nВ същност този \"репортаж\" е все едно изваден от нафталин репортаж за посещението на другаря Тодор Живков в социалистическо предприятие. Едно към едно. Клишета, \"щадяща\" камера, пропагандна тоналност за сметка на информационната стойност. \r\n\r\n \r\nБорисов вече не може да изненада с нищо, освен с тривиалност. Но в репортажа намирам и основание за сериозна тревога - трик, за поредното забяване на програмата за модернизация и да не се харчат пари за отбраната - извеждането на преден план на водещия критерий - парите да се харчат у нас. Звучи популистки, но зад това няма нито стратегически, нито бизнес план, нито методологии за оценка на местното съдържание. Просто декларации за пиар употреба без управленска дълбочина. А това само отлага модернизацията и харчовете. Което може би е целта. \r\n\r\n \r\n\r\n   \r\n \n\t\t\t\t\t\t", "date": "2018.04.28", "title": "Борисов изглежда все по-изхабен, уморен и без идеи "}
{"url": "http://www.bnews.bg/article/241042-rumanskiyat_premier_othvarli_iskaneto_na_prezidenta_za_ostavka", "text": "\n Премиерът на Румъния Виорика Дънчила \"категорично\" отхвърли призова за оставка на президента Клаус Йоханис във връзка с възникналите политически противоречия около възможното преместване на румънското посолство от Тел Авив в Йерусалим, пише \"Таймс оф Израел\". \r\n\r\n Миналата седмица румънският кабинет е одобрил секретен меморандум за преместване на посолството. Правителството не се е консултирало с държавния глава, който е против решението. \r\n\r\n \"Това е голяма грешка, защото във външната политика, ако говорим за секретни документи, президентът трябва да бъде уведомен\", каза Йоханис. \r\n\r\n Дънчила обаче отговори, че \"категорично\" отхвърля призива на държавния глава да си подаде оставката и коментира пред румънска телевизия, че \"няма причина да го прави\". \r\n\r\n Тя предупреди, че ако подаде оставка, има \"риск да отслабнат външнополитическите позиции на Румъния\". \r\n\r\n Външното министерство на Израел отказва да коментира информацията за решението на Букурещ. \r\n\r\n По-рано тази седмица президентът на Чехия обяви триетапен план за преместване на дипломатическата мисия на страната от Тел Авив в Йерусалим, който ще започне да се прилага от следващия месец с назначаването на почетен консул в Йерусалим и ще завърши с преместване на посолството. \r\n\r\n През декември 2017 г. президентът на САЩ Доналд Тръмп обяви, че местят посолството си в Йерусалим, което предизвика бурно недоволство в мюсюлманския свят. \r\n \n\t\t\t\t\t\t", "date": "2018.04.28", "title": "РУМЪНСКИЯТ ПРЕМИЕР отхвърли искането на президента за оставка"}
{"url": "http://www.bnews.bg/article/241036-imanyari_sa_s_opasnost_za_zhivota_vdishali_otrovni_gazove", "text": "\n Двама мъже са с опасност за живота след задушаване с токсични газове в родопското село Храбрино. Пострадалите са включили агрегат в изкоп над селото - предполага се, че там те са търсили съкровище. Мъжете са се отровили от газовете, отделяни от машината, според информация на bTV. \r\n\r\n Сигналът за инцидента е подаден днес на телефон 112 около 13 часа. \r\n\r\n Пристигналите на място полицаи и спасителни екипи са установили, че мъж на 49 години и неговият съучастник - на 73 години, са в безпомощно състояние. \r\n\r\n Пострадалите са настанени в болница. \r\n \n\t\t\t\t\t\t", "date": "2018.04.28", "title": "Иманяри са с опасност за живота, вдишали отровни газове "}
{"url": "http://www.bnews.bg/article/241037-trima_balgari_ostavat_v_bolnitsa_sled_katastrofata_v_sarbiya", "text": "\n Трима българи остават под лекарско наблюдение в болницата в сръбския град Чуприя, след като вчера бус с наши сънародници от Бургас и Карнобат се обърна по пътя Ниш – Белград на път за Босна и Херцеговина, съобщава репортерът на bTV Новините Мариета Николаева, която е на място. \r\n\r\n Състоянието на хоспитализираните не е животозастрашаващо – имат фрактури на ключица и крайници. \r\n\r\n Останалите 10 пострадали са предимно с охлузвания и след лекарски преглед са пуснати да продължат за почивката си с друг автобус. „Малкия дявол” – така пострадала определи случилото се. Голяма част от хората са били и с колани, което също ги е предпазило при обръщането на возилото. \r\n\r\n Българите са впечатлени от реакцията на сръбските власти, които веднага са изпратили на място три линейки, три екипа огнеборци и кранове. Разследващите не са установили нарушения – нито манипулации на тахо шайбата, нито алкохол или наркотици в кръвта на шофьора. Фирмата е с изрядни документи и застраховки. \r\n\r\n Според втория водач колегата му е минал зад волана едва 50 км преди инцидента и е възможно разсейване да е довело до излизането от пътя на иначе напълно прав участък. Другата версия е прилошаване. Бусът е нов. \r\n\r\n Тримата по-сериозно пострадали българи ще останат в ортопедията още три дни, като туристическата фирма ще ги прибере към България. \r\n \n\t\t\t\t\t\t", "date": "2018.04.28", "title": "Трима българи остават в болница след катастрофата в Сърбия"}
{"url": "http://www.bnews.bg/article/241054-frantsiya_i_germaniya_deklariraha_che_shte_rabotyat_zaedno_za_silna_evrozona", "text": "\n Франция и Германия ще работят заедно за силна еврозона. Това заявиха на съвместна пресконференция в София френският финансов министър Бруно Льо Мер и германският вицеканцлер Олаф Шолц. \r\n\r\n Льо Мер поздрави своя колега на немски език, но и двамата избраха да говорят на английски. Френският финансов министър беше категоричен, че могат да се намерят компромисни решения по всички спорни въпроси за развитието на еврозоната. \r\n\r\n \"Аз съм убеден, че и Франция, и Германия ще са способни да направят предложения до юни\". От своя страна, Олаф Шолц потвърди желанието за задълбочаване на сътрудничеството. \r\n\"Ние също така дискутираме как може да осигурим повече възможности за по-дълбоко сближаване в еврозоната. Това е свързано и с инициативата на президента Макрон. \r\nИдеята е, че ако сме заедно в ЕС и в еврозоната, то трябва да имаме повече средства, за да осигурим растеж на нашия общ съюз\". \r\n \n\t\t\t\t\t\t", "date": "2018.04.28", "title": "Франция и Германия декларираха, че ще работят заедно за силна Еврозона"}
{"url": "http://www.bnews.bg/article/241035-merkel_i_tramp_raka_za_raka_no_na_razlichni_pozitsii_po_vazhnite_temi", "text": "\n Германският канцлер Ангела Мекрел и американският президент Доналд Тръмп показаха топли отношения пред журналистите в Белия дом, но разминаванията между двете най-мощни западни страни остават по ключовите теми за търговията и развитието на НАТО, съобщава „Ройтерс”. \r\n\r\n САЩ предстои да наложат мита на вносните стомана и алуминий, като Меркел подчерта, че от Тръмп зависи дали мярката ще засегне и нациите от Европейския съюз. „Споделихме гледните си точки. Решението е в ръцете на президента”, подчерта тя, след като той преди това коментира негативно липсата на баланс в търговията с Европа, особено по отношение на автомобилите. \r\n\r\n Тръмп иска не само „реципрочни” търговски отношения с европейските страни, но и по-големи разходи за отбрана от тяхна страна в рамките на НАТО. „Имаме прекрасни отношения и всъщност ги имаме от самото начало, но някои хора не разбират това”, отбеляза държавният глава. \r\n\r\n За Меркел това е първа визита извън Европа, като „Ройтерс” определя поведението й като „внимателно”. Канцлерът отговори последователно на критиките на Тръмп – много от популярните в САЩ модели на германските марки се правят зад Океана, а Федералната република междувременно увеличава военните си разходи. \r\n\r\n И за нея, и за френския президент Еманюел Макрон преди това визитата във Вашингтон имаше и друга ключова цел – да задържи САЩ в ядреното споразумение с Иран. Тръмп даде ясно да се разбере, че настоява то да бъде променено, като обаче Техеран също има своите условия. Меркел се съгласи, че „трябва да се направи още”, за да бъде Иран надежден партньор. \r\n \n\t\t\t\t\t\t", "date": "2018.04.28", "title": "Меркел и Тръмп – ръка за ръка, но на различни позиции по важните теми"}
{"url": "http://www.bnews.bg/article/241040-obvinyaem_za_dvoyno_ubiystvo_e_pod_domashen_arest_no_na_drug_adres", "text": "\n Обвиняем за двойно убийство е под домашен арест, но на друг адрес. Близките на простреляните преди година предприемачи се притесняват, че задържаният за престъплението Драгомир Драгомиров ще се укрие от правосъдието, тъй като го заплашва доживотен затвор. Екипът ни не го откри на домашния му адрес.  \r\n\r\n На 18 май в столичния квартал „Витоша” проехтяват изстрели. Арестуван е бизнесменът Драгомир Драгомиров. В офиса на фирмата му са открити телата на инвеститорите – 38-годишният Вячеслав Коев и 61-годишната Стойка Мишева. Тежко ранен е и синът на убитата – Станимир. Вероятната причина – дългове. \r\n\r\n 11 месеца по-късно магистратите изпращат Драгомиров под домашен арест. \r\n\r\n „По една нелепа случайност се оказва, че той има рожден ден на 20 април. Така че – той си се е прибрал вкъщи да си празнува, а за нас няма възмездие”, каза Галина Колева, дъщеря на Стойка. \r\n\r\n Не откриваме Драгомиров на домашния му адрес. Оказва се, че е поискал да изтърпява ареста си другаде. Адвокатът му отказа коментар, но обясни, че съдебното решение е съобразено с доказателствата. \r\n\r\n \r\nСнимка: btvnovinite.bg \r\n\r\n Обвиняем за двойно убийство е под домашен арест, но на друг адрес. Близките на простреляните преди година предприемачи се притесняват, че задържаният за престъплението Драгомир Драгомиров ще се укрие от правосъдието, тъй като го заплашва доживотен затвор. Екипът ни не го откри на домашния му адрес.  \r\n\r\n На 18 май в столичния квартал „Витоша” проехтяват изстрели. Арестуван е бизнесменът Драгомир Драгомиров. В офиса на фирмата му са открити телата на инвеститорите – 38-годишният Вячеслав Коев и 61-годишната Стойка Мишева. Тежко ранен е и синът на убитата – Станимир. Вероятната причина – дългове. \r\n\r\n 11 месеца по-късно магистратите изпращат Драгомиров под домашен арест. \r\n\r\n „По една нелепа случайност се оказва, че той има рожден ден на 20 април. Така че – той си се е прибрал вкъщи да си празнува, а за нас няма възмездие”, каза Галина Колева, дъщеря на Стойка. \r\n\r\n Не откриваме Драгомиров на домашния му адрес. Оказва се, че е поискал да изтърпява ареста си другаде. Адвокатът му отказа коментар, но обясни, че съдебното решение е съобразено с доказателствата. \r\n\r\n Play Video \r\n\r\n „Съдът обаче, според мен, не е взел предвид друга група обстоятелства, вземайки своето решение, а именно опасността да се укрие, опасността да извърши друго престъпление”, каза адвокат Димитрова. \r\n\r\n От съда отказаха коментар. Обясниха само, че  мярката \"домашен арест\" гарантира, че обвиняемият няма да се укрие или да извърши друго престъпление. \r\n \n\t\t\t\t\t\t", "date": "2018.04.28", "title": "Обвиняем за двойно убийство е под домашен арест, но на друг адрес"}
{"url": "http://www.bnews.bg/article/241038-folkpevitsa_izpana_morno_tyalo_na_pripek_snimki", "text": "\n \r\n  \r\n\r\n Изпълнителката се включи с лайф на страницата си за спорт във Фейсбук, където навива всичките си приятели и последователи да спортуват. С годините сексапилната певица все повече младее, може би защото отново е  в отбора на госпожиците. \r\n\r\n Друг фактор за перфектното тяло е, че тя ежедневно тренира.  Само след месец след като си направи операция на гърдите, Татяна провежда силови тренировки, което е парадокс, тъй като повечето жени след такава интервенция лежат по месец вкъщи.  \r\n\r\n Участничката в Биг Брадър 3 Лили Ангелова също реши, че разходките на открито биха се отразили добре на тялото . Тя изкачи пеша Младежкия хълм, въпреки че е бременна в седмия месец. Бутилката с вода бе верен приятел до върха. Друга хубавица - Краси Гешева, заложи на традиционното стъргало и се разходи по Главната. Тя се снима до един от транспарантите, рекламиращи Пловдив - Европейска столица на културата през 2019 година.   \r\n\r\n \r\n  \r\n \n\t\t\t\t\t\t", "date": "2018.04.28", "title": "Фолкпевица изпъна морно тяло на припек (СНИМКИ)"}
{"url": "http://www.bnews.bg/article/241058-sasht_podkrepyat_teroristi_v_siriya", "text": "\n Турският външен министър Мевлют Чавушоглу обвини САЩ в подкрепа на сирийските кюрдски Сили за защита на народа и Партията на демократичния съюз, които Анкара разглежда като терористични организации, предаде ТАСС. \r\n\r\n \"Днес САЩ подкрепят терористични организации, това трябва да се прекрати. За съжаление Силите за защита на народа и Партията на демократичния съюз контролират десет процента (от територията-бел.ред.) на Сирия, а това е огромен риск. Това застрашава нашата национална безопасност в Африн, Манбидж и на други места в близост до границата. Затова тези терористични организации, както и ИДИЛ, трябва да напуснат сирийската територия\", каза Чавушоглу на пресконференция днес след среща с колегите си от Русия и Иран Сергей Лавров и Мохамад Джавад Зариф. \r\n\r\n През 2016 г. САЩ обещаха, че тези терористични организации ще напуснат сирийската територия. Ние искаме американците да държат на думата си и да съдействат за това тези територии да бъдат върнати на гражданското население, което живее там, добави Чавушоглу. \r\n\r\n Той изтъкна, че главна задача (в Сирия-бел.ред.) е борбата с терористите и каза, че това трябва да се върши внимателно, за да се избегнат жертви сред цивилното население. За съжаление терористи с оръжие в ръце се отправиха към Идлиб и живеят в непосредствена близост с мирното население. Как да излезем от тази ситуация? Ние не можем да бомбардираме цивилни учреждения, където се укриват терористи, тъй като това застрашава живота на мирното население, затова, очевидно, ние ще тръгнем по друг път и последователно ще унищожаваме терористите, обясни Чавушоглу. \r\n\r\n Идлиб е една от зоните за деескалация, така че ние сме заинтересовани там да бъде осигурен режим на прекратяване на огъня и сме готови по-нататък съвместно да противостоим на терористичната заплаха, каза турският външен министър, цитиран от БТА. \r\n \n\t\t\t\t\t\t", "date": "2018.04.28", "title": "САЩ подкрепят терористи в Сирия"}
{"url": "http://www.bnews.bg/article/241034-slancheva_sabota_s_temperaturi_do_30", "text": "\n В събота времето ще бъде предимно слънчево. \r\n\r\n В следобедните часове ще се развива купеста облачност, значителна над планините и планинските райони в Западна и Централна България. \r\n\r\n Само на отделни места ще превали и прегърми. \r\n\r\n Ще духа слаб в източните райони до умерен вятър от изток-югоизток. \r\n\r\n Максималните температури ще са от 17-19° по морския бряг, до 30° на места в Дунавската равнина. \r\n\r\n Температурата на морската вода е 14-17°. Вълнението на морето ще е 2 бала. \r\n\r\n Над планините ще бъде предимно слънчево. Ще духа до умерен вятър от източната четвърт. \r\n\r\n Максималната температура на височина 1200 метра ще е около 18°, на 2000 метра – около 11°. \r\n \n\t\t\t\t\t\t", "date": "2018.04.28", "title": "Слънчева събота с температури до 30°"}
{"url": "http://www.bnews.bg/article/241041-gartsiya_shte_mozhe_da_izplati_dalga_si", "text": "\n Гърция ще може да изплати дълга си, заяви в интервю за \"Хоризонт\" генералният секретар на Европейския стабилизационен механизъм Калин Анев Йонсе.  \r\n\r\n Благодарение на стабилизационния механизъм гръцкият дълг на няколко пъти беше облекчаван от 2012 година насам, а когато през август приключи поредната спасителна програма на южната ни съседка, ще стане ясна и новата формула за гръцкия дълг. \r\n\r\n \"Няма да се намали стойността, но, примерно, ще  направим дълга малко по-дълъг или по някакъв начин да се изплаща по по-лесен начин\", подчерта Йонсе. \r\n \n\t\t\t\t\t\t", "date": "2018.04.28", "title": " Гърция ще може да изплати дълга си"}
{"url": "http://www.bnews.bg/article/241051-patnicheski_avtobus_avarira_na_am_struma", "text": "\n Пътнически автобус е аварирал на АМ \"Струма\". \r\n\r\n Читатели на news.bg съобщиха, че инцидентът с пътническия автобус е възникнал на платното за движение в посока София, между отбивките за Бобов дол и Долна Диканя. \r\n\r\n Рейсът е спукал гума, след което е отбил в аварийната лента. Пътниците изчакват отстрани до рейса до отстраняването на аварията. \r\n\r\n По първоначална информация няма  пострадали. \r\n\r\n Преминаването по магистралата се осъществява нормално в активната и изпреварващата ленти за движение. \r\n \n\t\t\t\t\t\t", "date": "2018.04.28", "title": "Пътнически автобус аварира на АМ \"Струма\""}
{"url": "http://www.bnews.bg/article/241039-detsata_se_podgotvyat_za_uchilishte_oshte_ot_bebeta", "text": "\n Децата могат да бъдат подготвени за училище още с раждането си. Звучи нетипично, но това е основата на австралийска система за ранно развитие на децата.  \r\n\r\n Всяко бебе обича да бъде гушкано. Докосването от майката обаче може да бъде не само приятно, но и полезно за развитието на мозъчната дейност. Например чрез масаж бебетата научават повече за собственото си тяло. \r\n\r\n „Масажът е много важна част от нашата програма – той помага на децата да разберат, че имат тяло, къде започва, къде свършва, как могат да движат различните части от тялото си, как да се научат да го контролират, защото бебетата нямат контрол над телата си от момента на раждането. И на последно място, как да координират всички свои движения по такъв начин и да са толкова добри в това, че да могат да седят мирно в училище и да учат” казва д-р Джейн Уилямс. \r\n\r\n Д-р Уилямс обучава родители в Австралия, Азия и Европа. И редовно посещава България, за да помогне на майките да се грижат по-добре за развитието на бебетата си. Чрез различните сензорни и двигателни стимулации се създават мозъчните връзки, които са ни необходими на бебето да порасне здрава, пълноценна и мислеща личност. \r\n\r\n „Много деца, които не се движат през първите години от живота си, след това имат проблеми с четенето, не могат да следят реда на страницата, имат много лоша координация очи – ръка, обучителният процес в училище е мъчителен за тях… Мозъкът научава нови неща посредством движение. Ако не се движите, мозъкът ви не работи правилно”, казва още д-р Уилямс. \r\n\r\n Методът помага и за преодоляване на невро-моторни състояния на незрялост при бебета, деца и подрастващи. \r\n \n\t\t\t\t\t\t", "date": "2018.04.28", "title": "Децата се подготвят за училище още от бебета"}
{"url": "http://www.bnews.bg/article/241053-srutishte_ogranichi_dvizhenieto_po_rudozem_smilyan", "text": "\n Срутище блокира движението в едната лента по път ІІІ-8681 Рудозем - Смилян. Свлечените скални маси са при км 5 по пътя. \r\n\r\n Поради тази причина движението се осъществява в една лента. От Агенция \"Пътна инфраструктура\" информират, че участъкът е сигнализиран с пътни знаци. \r\n\r\n От АПИ призовават шофьорите да се движат с повишено внимание и съобразена скорост. \r\n \n\t\t\t\t\t\t", "date": "2018.04.28", "title": "Срутище ограничи движението по Рудозем - Смилян"}
{"url": "http://www.bnews.bg/article/241055-stana_goreshto_andrea_ogoli_dupe_v_prazen_baseyn_snimka", "text": "\n \r\n\r\n Тя сподели кадър в социалните мрежи под, който написа „Работя на новия си басейн“.Подробности за басейна не стават известни, нито какво точно работи изпълнителката, или кой я снима. И едва ли има значение при вида на секси барабанчето на звездата. Няма как да не забележим, че Андреа е изваяла доста добра фигура. \r\n\r\n И друг път половинката на Кобрата е изпотявала феновете си и развихряла фантазиите им с подобни снимки. Коментарите и комплиментите под фотоса не закъсняха: \r\n\r\n   „Късмет с работата“, „Ти по празен басейн не можа ли да намериш“, „Прекрасна си“, „Андреа с нетърпение очакваме нови проекти!“, Красавица“, гласят само малка част от тях.  Преди седмица Андреа засне нов видеоклип в екзотично Мароко. Тя не издава с кой е в дуетно изпълнение, но сподели, че новата x дуетна половинка е една от най-големите звезди на арабския свят. Русото изкушение пее на английски и арабски „Ти си моя Маракеш\" и дава силна заявка за изключително свеж хит в предстоящия летен сезон.  \r\n \n\t\t\t\t\t\t", "date": "2018.04.28", "title": "Стана горещо! Андреа оголи дупе в празен басейн (СНИМКА)"}
{"url": "http://www.bnews.bg/article/241048-nad_100_arestuvani_v_antiteroristichni_aktsii_v_istanbul_za_den", "text": "\n Турската полиция е задържала тази нощ 41 души, от които 40 чуждестранни граждани, при операция в Истанбул срещу лица, заподозрени за връзки с групировката \"Ислямска държава\", съобщава в.\"Миллиет\", цитиран от БТА. \r\n\r\n Операцията е проведена едновременно на 13 адреса в 11 района на Истанбул. Според информациите заподозрените са пътували до районите на конфликти и някои от тях са очаквали да заминат за Сирия. Твърди се, че са проучвали и възможността за терористичен акт в южната ни съседка. \r\n\r\n Тази сутрин пък в мегаполиса започна операция срещу лица, смятани за привърженици на опозиционния духовник Фетхуллах Гюлен. Арестувани са най-малко 63 души. \r\n\r\n Операцията е предприета след разследване, довело до издаване на заповеди за арест на общо 103 лица, заподозрени, че са съдействали за сключване на бракове между членове на организацията. \r\n\r\n Турските власти обвиняват организацията, свързана с живеещия в САЩ ислямски проповедник Фетхуллах Гюлен, че стои зад опита за преврат от юли 2016 г. \r\n \n\t\t\t\t\t\t", "date": "2018.04.28", "title": "Над 100 арестувани в антитерористични акции в Истанбул за ден"}
