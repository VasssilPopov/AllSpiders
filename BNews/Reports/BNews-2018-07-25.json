{"url": "http://www.bnews.bg/article/245845-haos_po_evropeyskite_letishta_zaradi_stachkata_na_rayanear", "text": "\n Хаос по европейските летища предизвика двудневна стачка авиокомпания „Райънеър”. Най-засегнати са полетите в Испания, Португалия, Италия и Белгия. Отменени са 600 полета, което ще засегне около 100 хиляди пътници. \r\n\r\n Според авиокомпанията 90 на сто от тях са пренасочени към други полети.  \r\n\r\n До протестите се стигна заради очаквани съкращения на екипажите след края на летния сезон.  \r\n\r\n От пресцентъра на „Райънеър” коментираха за bTV, че заради стачките са отменени два полета от Варна до Брюксел и обратно. \r\n \n\t\t\t\t\t\t", "date": "2018.07.25", "title": "Хаос по европейските летища заради стачката на „Райънеър”"}
{"url": "http://www.bnews.bg/article/245848-domuschiev_posreshtna_lichno_orban_za_da_pokazhe_koy_e_shefa", "text": "\n Не кой да е, а лично премиерът на Унгария Виктор Орбан пристигна на трибуните на стадион \"Лудогорец арена\"! \r\n\r\n Политикът, който е сред най-обсъжданите в Европа, е дошъл по-рано през деня с частен полет във Варна. Там е бил посрещнат от кмета на морската столица Иван Портних, както и от областния управител Стоян Пасев. \r\n\r\n След това Орбан се е отправи към Разград, за да изгледа мача Лудогорец - МОЛ Види от предварителния кръг на Шампионска лига. Орбан е фен на унгарския отбор. \r\n\r\n Макар и с известно закъснение, след 30-ата минута политикът зае мястото си на трибуните на \"Лудогорец Арена\". \r\n\r\n Има нещо толкова гнило, че чак намирисва. Работата се оказа по-дебела, отколкото е и сега си обясняваме казуса с така нашумелите в последно време 58 млн. услужливо опростени на Домусчиев. \r\n\r\n Тя каузата е била благородна, а ние ги нападахме. Клетите те! 60 милиона за евродипломация! 60 милиона за натягане, за реклама, за доказване. \r\n\r\n Нищо, че трибуните са все празни и в отпускарския сезон не се намериха желаещи да играят \"фенове\". Иначе е лесно- хващаш 30 работника от завода си и ги подкарваш към София на мач, обещавайки стандартната надница и кило кренвирши, ама сега като са на море хората, как да стане?  \r\n\r\n Бяхме сигурни, че по един или друг начин, макар с наложено вето от президента Румен Радев върху Закона за приватизацията, въпросните 58 млн. ще се върнат в джоба на Домусчиев, или както е познат във фенските среди- Киро гела.  \r\n\r\n Не подозирахме обаче, че ще бъдат инвестирани в нещо толкова елементарно, наречено от Домус Агa \"стратегия\". \r\n\r\n Да му завиди човек на стратегиите! Ясно е на всички, че господинът от Разград е крадец от класа, но щеше да е по-далновидно, ако беше вложил немалката сума в спортни бази, стадиони, ДЮШ, или пък във вербуване на разградски граждани за трибуна \"Моци\". Можеше да си купи нещо ново. Например агитка.  \r\n\r\n Николай Бареков също не остана безучастен и както винаги описа ситуацията доста точно с доза сарказъм. \r\n\r\n *Публикуваме без редакторска намеса: \r\n\r\n \"Виктор Орбан гледа на живо мач на Делиорманспор на “Домус арена” в Разград в компанията на “началника” Домус. Казах ви аз, че работата със закона “Домусчиев ефенди” е дебела. 60 милиона за евродипломация. Бедните да го д.хат! Или просто на кренвирши.\" \r\n\r\n \r\n  \r\n \n\t\t\t\t\t\t", "date": "2018.07.25", "title": "Домусчиев посрещна лично Орбан, за да покаже КОЙ е шефа!"}
{"url": "http://www.bnews.bg/article/245847-ot_utre_vzimat_probi_v_10_kilometrovata_zona", "text": "\n Утре ще вземат повторни проби  в 10-километровата зона на огнищата на чума в община Болярово. След това ще се изследват и животните в разширения периметър. Решението е на координационния щаб на различните институции. \r\n\r\n Заседанието на координационния щаб приключи. Основното решение, което е взето от институциите е, че вземането на повторни проби в 10-километровата зона ще започне утре. Веднага, след като приключи, ще започне вземане на проби и от разширената 20-километрова зона. Докато тези проби не излязат ограничението за движение остава, както и дезинфекцията, за която протестиращите и местните твърдят, че през нощта не се извършва. \r\n\r\n Заседанието започна с молба медиите да го напуснат. Там бяха поканени фермерите Ани и Тошко, чиято ферма е дала две положителни проби. Те си тръгнаха със скандал и бяха изнервени, твърдейки, че не са получили отново резултатите от първите проби. \r\n\r\n Собствениците на ферми в 20-километровата зона, ще бъдат предупредени от кметовете да не допускат контакти между различните ферми, както и да ги гледат оборно, а не на паша. \r\n \n\t\t\t\t\t\t", "date": "2018.07.25", "title": "От утре взимат проби в 10-километровата зона"}
{"url": "http://www.bnews.bg/article/245836-dariya_simeonova_pokaza_bremenno_koremche", "text": "\n Актрисата Дария Симеонова си взе почивка от телевизията, за да се радва на бременността си и прекарва спокойно лято с годеника си. Сега тя сподели в Instagram снимка, на която ясно се вижда наедрялото ѝ коремче. Кадърът е заснет от годеника на Дария - Антон. Актрисата е позирала на плажа, на фона на лятна буря, а към снимката коментира: \"Вчерашната буря... Величието на природата...!\" \r\n\r\n Дария и любимият ѝ Антон са сгодени от края на миналата година. Той работи като мениджър партньорства в образователен сайт. Двамата са в очакване на първото си дете, като това бе споделено от самата Дария по време на публична прожекция на последния епизод на \"Откраднат живот\" в Дома на киното. В интервю за Dir.bg Симеонова разкри, че мечтае за лятна сватба на плажа. \r\n \n\t\t\t\t\t\t", "date": "2018.07.25", "title": "Дария Симеонова показа бременно коремче "}
{"url": "http://www.bnews.bg/article/245837-kim_kardashiyan_se_izlozhi_zverski", "text": "\n Ким Кардашиян наистина се изложи много. Звездата реши да излезе на разходка облечена много странно. Ким Кардашиян винаги е пренебрегвала общоприетите правила за стил и е диктувала свои. Много млади момичета се водят именно по нея и имитират начина ѝ на обличане. Не сме сигурни обаче, че и този път Ким се е справила така добре и идеята ѝ ще се превърне в тенденция. \r\n\r\n Кардашиян се появи по улиците на Лос Анджелис с дебели чорапи и огромни джапанки, които са присъщи предимно за по-възрастните хора. Тя буквално изглеждаше смешно с тази комбинация, за която не се е изръсила никак малко – 150 долара. \r\n \n\t\t\t\t\t\t", "date": "2018.07.25", "title": "Ким Кардашиян се изложи зверски"}
{"url": "http://www.bnews.bg/article/245846-ofitsialno_rosi_si_tragna_levski_ima_nov_trenyor", "text": "\n „Левски” и Делио Роси се разделиха по взаимно съгласие. Новината, която вече бе съобщена миналата седмица, този път може да бъде смятана за официална – публикувана е на сайта на клуба. \r\n\r\n Заедно с Роси напускат и италианските му помощници - Феделе Лимоне, Матия Винченци и Доменико Ботичела.    \r\n\r\n „ПФК „Левски” благодари за всеотдайната работа на господин Роси и неговия екип и им пожелава бъдещи професионални успехи”, гласи съобщението. \r\n\r\n Ръководството свали доверието си от бившия наставник на „Лацио” след шокиращото отпадане на „Левски” от лихтенщайнския „Вадуц” в първия предварителен кръг на Лига Европа. На този етап остава неясно дали Роси ще получи неустойка и в какъв размер ще бъде тя. \r\n\r\n Благодарение на успешните преговори с италианеца „сините” вече могат да обявят новия си треньор. Словенецът Славиша Стоянович ще бъде представен на пресконференция във вторник. Преди това срещу „Черно море” през уикенда тимът отново ще бъде воден от тандема Георги Тодоров – Тодор Симов.   \r\n \n\t\t\t\t\t\t", "date": "2018.07.25", "title": "Официално: Роси си тръгна, „Левски” има нов треньор"}
{"url": "http://www.bnews.bg/article/245843-reki_prelivat_v_pirdop_obyaviha_bedstveno_polozhenie", "text": "\n Обявиха бедствено положение в Пирдоп. След проливните дъждове две реки излязоха от коритата си и наводниха части от града. Река Славци разруши подпорните стени и се активизира старо свлачище. Пороите наводниха и участък от подбалканския път София-Бургас. \r\n\r\n Общината е предприела всички необходими мерки за ограничаване на пораженията, причинени от обилните валежи. Към момента няма опасност от преливане на язовир „Душанци”. Водното му ниво е в норма и не представлява опасност за населението. \r\n\r\n Осъществява се непрекъснато наблюдение и контрол. Валежите ще продължат и през следващите дни. На 26 и 27 юли в Пирдоп се очакват валежи от 30 л/кв. м. \r\n \n\t\t\t\t\t\t", "date": "2018.07.25", "title": "Реки преливат в Пирдоп, обявиха бедствено положение"}
{"url": "http://www.bnews.bg/article/245842-pet_zvezdi_i_ligata_zabraniha_reklamata_na_hazarta_za_nula_vreme", "text": "\n За разлика от България, където на този етап властите не  могат да надвият хазартното лоби, Италия успя да забрани пряката и непряката реклама на хазарта, а също и спонсорството от страна на компании, занимаващи се с игри на щастието. \r\n\r\n Така, вицепремиерът и лидер на популисткото движение “Пет звезди” Луиджи ди Майо успя да изпълни заканат си да забрани рекламата на хазарт за разлика от българския си колега Малери Симеонов, който засега има само частичен успех. Предложенте от Симеонов ограничения за рекламата и продажбата на лотарийни билети в българския закон тръгнаха с фалстарт и засега са замразени в изчаквателен период от няколко месеца. \r\n\r\n С правителствен акт №87 от 12 юли 2018г, публикуван в Официален вестник на Италия на 13 юли 2018, новото коалиционна правителство на ИТалия се фокусира върху някои от социалните и икономически цели на каолецията. По- специално, предвижда се забраната за рекламиране на хазарта и забрана за спонсорство от страна на хазартните дружества, с частино от 1 януари 2019г, съобщи платформата “Медиито право” на преподавателя в Софийския университет проф. Нели Огнянова. \r\n\r\n От 1 януари 2019г. всички спонсорства на събития, дейности, програми, продукти и услуги в тази област също ще бъдат забранени. Изключение се прави само на държавната лотария. Вече сключените търговски договори ще останат в сила, но не за повече от една година. При нарушение на разпоредбите са предвидени солидни глоби. Те могат да достигнат до 5% от стойността на спонсорството или рекламния договор, като ще се налат както на хазартните оператори, така и на медиите, които разпространяват рекламите или спортните клубове, които промотират хазарта срещу спонсорство. \r\n\r\n Съдът на ЕС се е занимавал със съответствието на забраната на рекламата на хазарта с правото на ЕС в обединени дела С-447/08 и С-448/08, Sjoberg and Gerdin, припомн Огнянова. Магистрите в Люксембург са категорични, че е допустима правна уредба на държава членка, която забранява насочената към пребиваващите в тази държава лица реклама на хазартни игри, организирани със стопанска цел в други държави членки от частни оператори. Договорът за функционирането на ЕС позволява ограничения по съображения, свързани с обществената сигурност или общественото здраве. \r\n\r\n В съдебната практика са признати редица императивни съображения от обществен интерес, като например целите за защита на потребителите и предотвратяването на измамите на подбуждането към разхищаване на средства за хазарт, на общата нужда да се запази обществения ред. През декември 2017г. комисията прекрати процедурите за нарушение срещу свободата на услуги в сектора на хазарта поради недостатъчен интерес на Съюза да преследва предполагаеми нарушения на правото на ЕС в тази област. \r\n \n\t\t\t\t\t\t", "date": "2018.07.25", "title": "Пет звезди и Лигата забраниха рекламата на хазарта за нула време"}
{"url": "http://www.bnews.bg/article/245844-na_mars_ima_voda_v_techno_sastoyanie", "text": "\n На Марс има вода в течно състояние. Революционното откритие е направено от космическия апарат „Марс Експрес” на Европейската космическа агенция. \r\n\r\n Досега учените говореха само за предполагаемо наличие на вода на Червената планета. Радарът е открил езеро, което е с широчина около 20 километра и се намира под ледената повърхност на южния полюс на Марс. \r\n\r\n Не е установено с точност колко е дълбоко езерото, но учените твърдят, че минимумът е 1 метър. Откритието веднага повдига въпроса означава ли това, че на Марс има и живот. \r\n\r\n Учените засега не дават отговор на този въпрос и обясняват, че езерото тепърва трябва да бъде изследвано и да бъдат взети проби от марсианската вода. \r\n \n\t\t\t\t\t\t", "date": "2018.07.25", "title": "На Марс има вода в течно състояние"}
{"url": "http://www.bnews.bg/article/245838-sled_kato_fenovete_izgoniha_noviya_selski_paliyski_samuilov_ofitsialno_poiska_aktsiite_v_botev", "text": "\n Днес, 25.07.2018 г., г-н Георги Самуилов заяви официално желанието си за придобиване на контролния пакет акции в ПФК \"Ботев\" АД. \r\n\r\n При председателя на Сдружение ПФК Ботев г-н Апостол Апостолов е депозирано писмо за намерение. \r\n\r\n В писмото г-н Самуилов заявява намерението си да осигурява оперативната издръжка и управление на Клуба, както и инвестиционно намерение във връзка с довършване строежа на ст. „Христо Ботев”. \r\n\r\n В официалния документ г-н Самуилов предлага и ръководен екип, на който ще разчита в оперативното управление, като имената в него ще бъдат предложени за членове на Съвета на директорите непосредствено след фактическото придобиване на акциите.  \r\n\r\n \r\nФеновете на Ботев (Пловдив) публикуваха остра декларация срещу президента на клуба Ангел Палийски. От КПБП и Обединени фракции „Бултрас” поискаха Палийски назабавно да напусне клуба. \r\nПубликуваме декларацията без редакторска намеса: \r\n\"Уважаеми Ботевисти, Отново е време за поемане на отговорност, от едни за делата им, от други за бъдещето, от трети за лъжите. Отговорността е черта, присъща на достойните и смелите. Николай Киров пое своята и това му прави чест. Ние, „Клуб на привържениците на Ботев Пловдив” и Обединени фракции „БУЛТРАС”, поемаме нашата и отново заявяваме пълната си подкрепа към старши треньора на „Ботев“ Пловдив- Николай Киров и неговия екип. \r\n  \r\n\r\n Той се превърна в един от най-успешните и обичани треньори и то в едни от най-трудните години в историята на клуба ни и ние безрезервно му вярваме. Не е случайно, че Николай Киров получи публично пълна подкрепа от финансовия благодетел на „Ботев” Пловдив- Георги Самуилов. Г-н Самуилов, с благодарност за предоставените на клуба ни средства, Ви заявяваме, че лицето Ангел Палийски петни името Ви и руши авторитета Ви сред привържениците на „Ботев“ Пловдив. \r\n\r\n \r\nТази личност, която е главният виновник за управленската криза в „Ботев“ Пловдив, отново се опита да залъже жълто-черната общественост, как в любимия ни тим проблеми няма. Но вече никой не му вярва. „Клуб на привържениците на Ботев Пловдив“ и Обединени фракции „Бултрас“ като организации, изразяващи гласа на жълто-черната общественост заявяват, че публичното недоверие и негодувание срещу Ангел Палийски достигна своя връх. Господин Палийски, наслушахме се на Вашите лъжи! \r\nВсички помним, как бяхте избран от Сдружение„ПФК Ботев“ с обещанието, че ще изчистите и преструктурирате дълговете на клуба. \r\n  \r\n\r\n \r\nОчевидно е, че подобно действие е непосилно и обещанието Ви е било поредната лъжа. Също както обещанието, че отборът, спечелил Купата на България, ще бъде запазен и надграден, също както обещанието, че приходите от Лига Европа ще бъдат вложени в строежа на стадиона, прекрасно знаейки, че с тези средства трябва да се покрият оперативните задължения на клуба. Или обещанието, че си подавате оставката и напускате управлението на „Ботев“ Пловдив. \r\nА дори няма да коментираме липсата на всякаква прозрачност за финансовото състояние на клуба. Не сме забравили как и защо бяхте освободен от едно предходно управление на клуба. Наслушахме се на лъжите Ви – за всички привърженици вече е очевидно, че нямате нито нужния ценз, нито капацитета, нито морала, за да управлявате отбор от ранга на „Ботев“ Пловдив! \r\n\r\n \r\nЗатова ние, „Клуб на привържениците на „Ботев“ Пловдив и Обединени фракции „Бултрас“, настояваме да се оттеглите моментално от управлението и от клуба. Направете го за благото на Ботев, ако не желаете името Ви да се асоциира с това на ДХ-Селския. Никой не е по-голям от „Ботев“ Пловдив!!!\" \r\nОт КПБП и Обединени фракции „Бултрас” \r\n  \r\n\r\n Сред новите имена в състава на ръководния екип попадат самият г-н Георги Самуилов, г-н Петко Ангелов и г-н Димитър Радев. \r\n \n\t\t\t\t\t\t", "date": "2018.07.25", "title": "След като феновете изгониха новия Селски Палийски Самуилов официално поиска акциите в Ботев!"}
{"url": "http://www.bnews.bg/article/245833-gorski_pozhari_bushuvat_v_shvetsiya_vlastite_zabraniha_barbekyuto", "text": "\n Шведските власти заявиха днес, че 25 пожара продължават да горят в горите в цялата страна, като уточниха, че ситуацията донякъде се е стабилизирала, но остава сериозна, предаде ДПА. \r\n\r\n Пожарите, които започнаха по-рано този месец, се разпространиха бързо поради изключително сухото и горещо време. От седмици не е имало силни дъждове. Според метеорологичната служба това е най-горещият юли в Швеция от поне 260 години. \r\n\r\n Горските пожари са обхванали площ от 250 кв. км. Според оценката на шведската агенция за горите загубите възлизат на около 900 млн. крони (101 милиона долара), макар че част от дървесината от изгорелите гори ще може да се използва в строителството. \r\n\r\n В опит да предотврати появата на нови горски пожари шведската национална агенция за борба с извънредни ситуации призова местните и регионални власти да засилят прилагането на забраната за палене на огън на открито и на скари за грил в частни градини. \r\n\r\n \"Рискът от пожари ще достигне изключително високи равнища в цяла Швеция в края на седмицата. Следователно контролът върху забраните за палене на огън трябва да бъде засилен, за да се избегне появата на нови пожари\", заяви говорителка на агенцията. \r\n \n\t\t\t\t\t\t", "date": "2018.07.25", "title": "Горски пожари бушуват в Швеция, властите забраниха барбекюто"}
{"url": "http://www.bnews.bg/article/245813-demi_lovato_v_bolnitsa_sled_svrahdoza_heroin", "text": "\n Певицата Деми Ловато е в болница в Лос Анджелис, след като се твърди, че е предозирала с хероин. \r\n\r\n TMZ съобщава, че певицата е била транспортирана от дома й в Холивуд Хилс до болницата, малко преди обяд във вторник. Засега не е известно нейното състояние. \r\n25-годишната Ловато бе изключително откровена за борбата си с алкохола и наркотиците, а по-рано тази година излезе песента \"Трезвен\", в която подробно описва битките и пътя към възстановяването. \r\nТя изпълнява тази песен в неделя вечер на Калифорнийския панаир, последната й изява, преди да бъде хоспитализирана във вторник. \r\n \n\t\t\t\t\t\t", "date": "2018.07.25", "title": "Деми Ловато в болница след свръхдоза хероин \r\n"}
{"url": "http://www.bnews.bg/article/245827-noviyat_na_emanuela_y_bi_shuta_predi_da_go_razvede", "text": "\n Емануела и Мартин Николов са прекратили връзката си, пише „ШОУ”. Оказало се, че двамата имали различни представи за живота си, което довело до срив в отношенията им. В крайна сметка решили да прекратят интимните си отношения, за да могат да останат поне приятели, но това звучи повече като изтъркан светски лаф. Така авантюрата на \r\n\r\n Емануела, която е известна със забежките си по женени мъже, изтрая около година. Говореше се за годеж, за сватба, дори за бебе, но в градината на Емануела слънцето рязко залезе. Дано поредният ѝ опит да раздели баща от децата му бъде последен. Като удари за пореден път на камък, сега тя пак реди общи приказки, че щяла да се отдаде изцяло на кариерата. Няма лошо, нека всяка фолкаджийка да си знае гьола... \r\n \n\t\t\t\t\t\t", "date": "2018.07.25", "title": "Новият на Емануела й би шута преди да го разведе"}
{"url": "http://www.bnews.bg/article/245829-nevoli_v_mrezhata_haknaha_i_vergov", "text": "\n Вергов и Павлов на снимачната площадка на шестия сезон на \"Откраднат живот\" Снимка: Фейсбук \r\n\r\n Юлиян Вергов е поредната родна знаменитост, която остана без профил в социалната мрежа Инстаграм. За това се оплака самият актьор, след като установил, че всички снимки са му изчезнали от платформата. \r\n\r\n \"Вчера вечерта са ми хакнали профила в Instagram и е изчезнал. Впечатляващо и неприятнo\", написа звездата от \"Откраднат живот\" във Фейсбук страницата си, която за щастие още е активна. Той побърза да използва това преимущество и часове, след като се оплака от Инстаграм, сподели кадър от снимачната площадка на медицинската драма, в чиито шести сезон се завръща. На снимката е заедно с колегата си Велислав Павлов, облечени в медицински престилки и с шеговит надпис \r\n\r\n „Въпреки всичко, ние се усмихваме“. \r\n\r\n Героят на Вергов – доктор Банков, отново ще прекрачи прага на болница „Св. Кирил“, но няма да седне в директорския стол. Около персонажа му ще се завържат други сюжетни линии, като една от водещите ще е отношенията със съпругата му, която до момента не се беше появявала. В новите серии в нейната роля ще влезе звездата на Народния Ана Пападопулу. \r\n \n\t\t\t\t\t\t", "date": "2018.07.25", "title": "Неволи в мрежата! Хакнаха и Вергов"}
{"url": "http://www.bnews.bg/article/245834-makedoniya_zapochna_predprisaedinitelni_pregovori_za_chlenstvo_v_nato", "text": "\n Македония започва предприсъединителни преговори за членство в НАТО, след като страната официално получи покана на срещата на върха в Брюксел на 12 юли, съобщава БГНЕС. На посещение в Македония е Делегация на НАТО, водена от директора по европейските и глобални въпроси на алианса Джеймс Макки, която с представители на всички заинтересовани институции, участващи в този процес ще обсъдят политически, финансови и правни въпроси, както и въпроси по сигурността и отбраната в рамките на преговорите за членство. \r\n\r\n На днешната пресконференция с националния координатор за НАТО Стево Пендаровски Макки изрази очакване, че Македония ще стане 30-та членка на НАТО в близките 18 месеца. Той посочи, че след като приключат вътрешните процедури в страната и след като парламентите на всички страни-членки на НАТО ратифицират решението за влизане, Македония ще стане 30-и член на алианса. \r\n\r\n „Вашата страна участва в продължение на няколко години в процеса на партньорство за мир и в подготовката на планове за членство, което означава, че тя е наистина готова“, каза Макки. \r\n\r\n „С посещението на тази висша делегация на НАТО, де факто започват предприсъединителните преговори, а това, че делегация на НАТО е тук веднага след приемането на решението на срещата на върха в Брюксел означава, че алиансът е готов действително да поеме ангажиментите, за които от години повтаря. Това е \"политиката на отворени врати\", каза Пендаровски. „Ще обсъдим това, което е типично за предприсъединителните преговори с всяка страна досега - от военно-технически въпроси до правните и финансови последици от бъдещото членство на страната в алианса. \r\n\r\n След пресконференцията представителят на НАТО ще се отправи към Министерството на външните работи, където ще присъстват представители на институциите, участващи в този процес, а след това отново ще се върне в парламента, където ще има втора среща с представители на правителството. Пендаровски прогнозира, че процесът на предприсъединителните преговори ще приключи през следващите няколко месеца. \r\n\r\n „Основната политическа задача на правителството, Договорът с Гърция, продължава да бъде нашата предпоставка за пълноправно членство“, каза той, добавяйки, че се очаква до края на годината преговорите да приключат.  \r\n \n\t\t\t\t\t\t", "date": "2018.07.25", "title": "Македония започна предприсъединителни преговори за членство в НАТО"}
{"url": "http://www.bnews.bg/article/245831-nataliya_gurkova_se_zapali_po_golfa", "text": "\n Наталия Гуркова има ново хоби. Бившата мис България се е отдала на изучаването на един от най-аристократичните спортове — голфа. На красавицата много й допада да удря топката със стика и през ден е на игрището, където се упражнява по няколко часа, пише „България днес”. Наталия се запали по спорта покрай съпруга си Джордже Михалевич. Сръбският бизнесмен реши да научи на голф половинката си, за да му прави компания, докато посещава клубовете. Изненадващо на миската много й харесало и сега само за това говори. \r\n \n\t\t\t\t\t\t", "date": "2018.07.25", "title": "Наталия Гуркова се запали по голфа "}
{"url": "http://www.bnews.bg/article/245835-maradona_pak_fafli_piyan_do_kozirkata_video", "text": "\n Футболната икона Диего Марадона отново бе сгащен в странно състояние от аржентинска телевизия. Божията ръка опита да отговори на няколко кратки въпроса, но всичко, което излезе от устата му, бе неразбираемо фъфлене, като накрая станаха ясни само думите му \"Добре съм\". \r\n\r\n Някогашната голяма звезда на \"Наполи\" и \"Барселона\" изглежда във видеото видимо неадекватен, фъфли и говори завалено. Въпреки това Дон Диего отвръща: \"Добре съм, нищо ми няма.\" \r\n\r\n В Русия по време на световното първенство Марадона непрекъснато попадаше в обективите, и то най-често с неадекватното си поведение на трибуните. След една от срещите на Аржентина той дори изглеждаше със сериозни здравословни проблеми или под въздействието на алкохол или наркотици. \r\n\r\n Във всички случаи големият бивш футболист отхвърляше всякакви тревоги относно здравето му. В Санкт Петербург дори бе извикан екип на спешна помощ, защото Дон Диего едва стоеше на краката си, като през цялото време опитваше да скочи през загражденията и се налагаше човек от охраната да го държи непрекъснато. \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.07.25", "title": "Марадона пак фъфли пиян до козирката (ВИДЕО)"}
{"url": "http://www.bnews.bg/article/245841-radan_sravni_patreotite_sas_sebe_si_i_reformatorite_bili_kato_tyah_pochti_kreteni", "text": "\n На пръв поглед, \"Обединените Патриоти\" са просто кретени.  \r\n\r\n Дори по-големи, отколкото бяхме ние от РБ през 2014/15 г. \r\n\r\n В дълбочина, обаче, проблемът е много по-съществен: \r\n\r\n 1) На първо място, шоуто на Волен и Валери свидетелства, че няма как конюнктурни коалиции да бъдат пълноценни участници във властта. При липса на единни органи, лидерство, модел за единно водене на преговори и в крайна сметка - единна организаця, могат да се получат гласове, да се виси в опозиция, но не и да се управлява и да се налага политика.  \r\n\r\n Много добре ми е познато от РБ, просто е ясно за какво става дума. И няма значение, че твърде често Валери е прав, а Волен - както може да се очаква - изглежда да слугува на икономически и геополитически интереси. Всъщност и двамата (и тримата) са политически безпомощни, поради липсата на единна политическа сила зад гърба им. \r\n\r\n 2) На второ място, се потвърждава впечатлението, че ГЕРБ и Борисов са неспособни на конструктивно партньорство. Инстинктът да удушат най-близко стоящия не ги напуска и явно няма да ги напусне.  \r\nПомните ли изявленията колко по-лесно се работи с ОП, отколкото с РБ? Вече звучат смешно... Първо им бях виновен аз, после целият РБ, после Валери, скоро и останалите. А през цялото време, вече 4 години, реалният партньор е ДПС. \r\n\r\n Отговорността за конструктивното партньорство е на силния партньор. А ГЕРБ нито искат, нито могат да я носят. \r\n\r\n Това е положението. ГЕРБ ще управляват, и задушават партньор след партньор (официалните, ДПС си е почти ОК, почти...), докато не бъде изградена единна и организационно силна алтернатива.  Или по-лошо - антиевропейската линия на БСП ще се докопа до властта. \r\n\r\n Коментарът е от профила на Радан Кънев във Фейсбук. Заглавието е на редакцията \r\n\r\n \r\n\r\n   \r\n \n\t\t\t\t\t\t", "date": "2018.07.25", "title": "Радан сравни ПатрЕотите със себе си и Реформаторите: били като тях почти кретени!"}
{"url": "http://www.bnews.bg/article/245812-ivayla_bakalova_pokaza_belega_ot_kartitsata", "text": "\n Моделката Ивайла Бакалова за първи път се престраши да покаже белега на крака си. Красавицата вече не крие огромните рани и дори гордо позира за снимка, пише „Галерия“. \r\n\r\n  Досега Бакалова винаги заставаше така, че 25-сантиметровият белег на десния й крак да не се вижда. Тя дори се бе зарекла да го заличи с пластична операция, за да не й напомня на кошмара, който изживя преди години. „В крайна сметка аз съм това, което съм. Не се срамувам и няма да го махна. Искам винаги, като го видя, да се сещам колко съм силна и какво изживях“, споделила Бакалова пред приятелки. \r\n\r\n Припомняме, че преди 4 години по време на мисия в риалити шоуто „Къртицата“ моделката претърпя тежка травма. Кракът й бе счупен на 6 места, а възстановяването й продължи повече от година. \r\n \n\t\t\t\t\t\t", "date": "2018.07.25", "title": "Ивайла Бакалова показа белега от \"Къртицата\""}
{"url": "http://www.bnews.bg/article/245819-moisey_skochi_na_krisko_toy_si_ostava_nay_golemiyat_izpolzvach", "text": "\n „По-скоро бих се закопал сам, преди да предприема да работя някога пак с Криско! В моите очи той си остава най-големият използвач“, така изригна Моисей, който стана известен заедно с дуетната си половинка Ангел от първото издание на „Х фактор\". Момчетата придобиха светкавична популярност след музикалното риалити и последваха редица хитове, продуцирани от Саня Армутлиева и компанията й. През 2012-а дуетът записа турбохита заедно с Криско „Кой ден станахме“, а песента не слизаше месеци от челното място на музикалните класации. Но скоро рап приказката свърши. Пръв от Саня си тръгна Ангел, който заяви, че не желае повече да работи за нея и иска да е „свободен“. Скоро след това и Моисей обяви, че прекратява договорните си отношения с компанията, писа „България Днес“. \r\n\r\n Запознати твърдят, че в основата на разбитата кариера на талантливите изпълнители стои именно Криско и интригите, които върти в музикалните среди. „Времената се менят, парите се въртят“, заявява към днешна дата Моисей, визирайки новите любимци, с които рапърът записва хитове, а именно Павел и Венци Венц, които също работят за Саня. \r\n\r\n „Добрата майка не бие детето си, тя му облича тениска на Криско и другите деца го бият“, шегува се пиперливо, но открито Моисей в социалната мрежа. \r\n \n\t\t\t\t\t\t", "date": "2018.07.25", "title": "Моисей скочи на Криско: Той си остава най-големият използвач!"}
{"url": "http://www.bnews.bg/article/245840-26_sa_zaginalite_pri_srutvaneto_na_yazovirna_stena_v_laos", "text": "\n Спасители намериха досега 26 тела на загинали при срутването на язовирна стена в провинция Атапу, Югоизточен Лаос. В неизвестност остават 131 души, след като водата потопи цели села. \r\n\r\n Продължаващите мусонни дъждове усложняват спасителните работи. \r\n\r\n Премиер Тонглун Сисулит огласи първото конкретно официално число след бедствието. \"Има 131 изчезнали\", всички са лаосци, обяви той. \r\n\r\n Досега държавната информационна агенция КПЛ съобщаваше за \"стотици изчезнали\". \r\n\r\n Оцелели се оплакаха пред АФП, че не са били предупредени навреме за опасностите, при положение, че щетите по конструкцията, причинени от обилните дъждове, са били забелязани няколко дни преди срутването. \r\n\r\n \"До момента са намерени 26 тела, 17 ранени са откарани в болница\", каза тайландският консул в Лаос. Още не можем да установим броят на изчезналите, добави той. \r\n\r\n Язовирът, чиято стена се срути, се намира близо до границата с Камбоджа и Виетнам. \r\n \n\t\t\t\t\t\t", "date": "2018.07.25", "title": "26 са загиналите при срутването на язовирна стена в Лаос"}
{"url": "http://www.bnews.bg/article/245815-petima_sa_obvineni_za_ataka_s_kiselina_sreshtu_3_godishno_dete_vav_velikobritaniya", "text": "\n Петима мъже на възраст от 22 до 41 години бяха обвинени за предполагаема киселинна атака срещу тригодишно момче във Великобритания, съобщи БГНЕС. Момчето е постъпило в болница със сериозни изгаряния на ръката и лицето си след нападението до магазин в Уорчестър, централна Англия в събота. \r\n\r\n Наскоро то беше изписано, но последиците от неговите наранявания все още не са ясни.Трима мъже от Лондон на възраст 26, 25 и 22 години и двама мъже от Улвърхамптън на възраст 41 и 39 години бяха обвинени в конспирация за извършване на тежка телесна повреда. Обикновено заподозрените се идентифицират, когато са обвинени, но полицията каза, че няма да ги назове \"по обясними причини\". Мъжете трябва да се явят в съда по-късно днес.  \r\n \n\t\t\t\t\t\t", "date": "2018.07.25", "title": "Петима са обвинени за атака с киселина срещу 3-годишно дете във Великобритания"}
{"url": "http://www.bnews.bg/article/245832-plovdivchani_izrignaha_ot_chasove_stotitsi_hora_chakat_pred_mvr_za_knizhki_i_pasporti_prichinata_e", "text": "\n Повече от час и половина системата на МВР в Пловдив е блокирана, съобщи за БЛИЦ читател. От гишетата служителите са му обяснили, че има срив в сървърите централно. \"Нищо не работи. Повече от час и половина нито се регистрират книжки, нито паспорти. Проблемът бил в цялата страна. Има колони от чакащи хора, които се изнервиха и започнаха да си тръгват. Повредата била от София\", съобщиха още наши читатели.  \r\n  \r\n \n\t\t\t\t\t\t", "date": "2018.07.25", "title": "ПЛОВДИВЧАНИ ИЗРИГНАХА! От часове стотици хора чакат пред МВР за книжки и паспорти! Причината е...."}
{"url": "http://www.bnews.bg/article/245830-angelkova_zakopa_po_skapotiya_chantite_na_lilyana_pavlova_razhozhda_se_s_toaleti_za_1_milion", "text": "\n Министърът на туризма Николина Ангелкова привлича вниманието на курортистите не толкова с честите си, но безплодни инспекции по плажовете, колкото с шикозните тоалети, които разхожда по Черноморското крайбрежие. Семплите и изчистени рокли на Ангелкова, с които тя дефилира по родните курорти, струват по няколко хиляди лева. \r\n\r\n В гардероба си тя имала над 250 пролетни, летни и зимни рокли, 30 костюма, 40 палта, над 200 чифта обувки и поне 50 чанти, писа „Галерия“. Общата сума на тези глезотии възлиза на не по-малко от 600 хил. евро, изчислиха за „Галерия“ модни експерти. \r\n\r\n „Очевидно момичето е тръгнало по стъпките на бившата министърка Емилия Масларова“, коментират луксозната визия на министърката нейни съпартийци. Преди последните избори екипът, който подготвяше снимките на кандидатите за депутати от ГЕРБ, направо беше изпаднал в ступор, след като Николина отишла в студиото за снимки с реквизит от 50 рокли. Тоалетите й бият по скъпотия даже луксозните чанти на Лиляна Павлова. \r\n\r\n Ангелкова обича марки като „Валентино“, „Макс Мара“, „Дискуеър“ и „Патриция Пепе“, а с артикулите се сдобива при честите си визити във Франция, Испания и Италия. \r\n \n\t\t\t\t\t\t", "date": "2018.07.25", "title": "Ангелкова закопа по скъпотия чантите на Лиляна Павлова! Разхожда се с тоалети за 1 милион"}
{"url": "http://www.bnews.bg/article/245828-ikonomicheska_komisiya_v_parlamenta_podkrepi_prezidentskoto_veto_za_privatizatsiyata", "text": "\n Комисията по икономическа политика и туризъм отхвърли параграфи 3 и 4 от Преходните и заключителни разпоредби на Закона за приватизацията и следприватизационния контрол, предаде aгенция „Фокус“. Отхвърлянето на параграфите беше прието единодушно с 18 гласа „за“. Комисията ги гласува повторно след като държавният глава Румен Радев ги върна в парламента за ново обсъждане на 24 юли. Така комисията подкрепи президентското вето. Предстои то да бъде гласувано и в пленарна зала. \r\n\r\n На 18 юли в параграф 3 депутатите приеха специфични задължения, пряко свързани с осъществявания от приватизираното дружество предмет на дейност, да не могат да бъдат вменени на купувача за повече от 5 години. Изключения са задълженията за запазване на седалището, предмета на дейност, за инвестиции и трудова заетост. А в параграф 4- новата уредба да се прилага и за сключени приватизационни договори, по които към датата на влизане в сила на този закон няма непогасени плащания за неустойки за неизпълнени през първите 5 години следприватизационни задължения. \r\n\r\n Според президента обаче така приетите текстове ще доведат до преразглеждане на вече сключени приватизационни договори в ущърб на държавата и обществото. В мотивите си Румен Радев обяви, че с параграф 3 се ограничава срокът на специфични задължения на купувачите по приватизационни договори в рамките на 5 години. Той заяви, че конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес. \r\n\r\n Държавният глава апелира, че през параграф 4 разсрочването на поетите задължения, ще важи и за вече сключени приватизационни договори, както и за купувачи, които не са изпълнили своите задължения, но са платили неустойките за тях. „Нещо повече, плащането на тези неустойки се изисква само за първите 5 години от договора. Така ще се облагодетелстват и неизправни купувачи, които имат непогасени плащания за неустойки за период след тези 5 години“, обяви Румен Радев в мотивите си. \r\n\r\n На 24 юли президентът Румен Радев върна за ново обсъждане последните промени в Закона за приватизация и следприватизационен контрол заради разпоредби, които не само не защитават обществения интерес, но и съществено го увреждат. Според БСП президентското вето е основателно, защото промените са тежко лобистки и обслужват интересите на определени олигарси в България. На извънреден брифинг от ГЕРБ заявиха, че ще подкрепят ветото на президента Радев. Промените създадоха напрежение в „Обединени патриоти“, защото от НФСБ обявиха част от приетите текстове за лобистки. \r\n\r\n \r\n  \r\n \n\t\t\t\t\t\t", "date": "2018.07.25", "title": "Икономическа комисия в парламента подкрепи президентското вето за приватизацията\r\n\r\n"}
{"url": "http://www.bnews.bg/article/245826-zhenata_na_vanya_dzhaferovich_zapali_mrezhata_sas_seksi_snimki_ot_vietnam", "text": "\n Бившият футболист Ваня Джаферович и половинката му Евгения заминаха на поредното екзотично пътешествие. \r\n\r\n Двойката, която много обича да пътува, публикува кадри от къпане в басейн по залез слънце от луксозен комплекс на виетнамския остров Фу Куок. Евгения сподели секси кадри в цял бански, седнала на ръба на басейна, а на заден план се вижда морето. Ваня също показа снимка, към която е написал \"Вкъщи... почти\". \r\n\r\n Все още не е ясно дали семейството се е отдало на романтична почивка или с тях са и двете им деца, с които Ваня и Евгения много обичат да пътешестват. Те редовно предприемат дълги пътувания. Наскоро семейството бе в Хърватия, а преди това в Гърция, Италия и САЩ. Снимките вижте  \r\n \n\t\t\t\t\t\t", "date": "2018.07.25", "title": "Жената на Ваня Джаферович запали мрежата със секси СНИМКИ от Виетнам"}
{"url": "http://www.bnews.bg/article/245825-novi_promeni_v_zop_obshtestvenite_porachki_stavat_iztsyalo_onlayn", "text": "\n Кабинетът одобри на днешното правителството заседание проект за изменение и допълнение на Закона за обществените поръчки, съобщиха от пресцентъра на МС. \r\n\r\n Най-съществената част в промените в свързана с поетапното преминаване към изцяло електронно възлагане на обществените поръчки в страната и разработваната за целта централизирана електронна платформа. \r\n\r\n В промените е предложено прецизиране на нормативната уредба, включително чрез подобряване на функциите и сътрудничеството между отговорните органи в тази област предвид констатираната разнородна практика по прилагане на закона. \r\n\r\n Разработваната централизирана електронна платформа обхваща целия процес на възлагане на една обществена поръчка. Предвидени са и разпоредби, които отчитат етапността на въвеждане на системата в експлоатация. \r\n\r\n Платформата ще е задължителна за използване от всички възложители.Допусната е възможност само централните органи да използват за покупки свои платформи, които трябва да отговарят на регламентираните към тях принципни изисквания за свързаност с националната платформа. \r\n\r\n Предлага се и промяна в реда за подписване, публикуване и връчване на електронни документи в хода на възлагане и изпълнение на обществените поръчки. Промяната е във връзка с въвеждането на задължителна електронна комуникация и съответства на правилата за съхраняване на информацията. \r\nПодробните правила за провеждане на процедурите за обществени поръчки чрез използване на платформата ще бъдат уредени в правилника за прилагане на закона. \r\n\r\n Електронното разплащане също е възприето като част от процеса на електронизация на обществените поръчки. В тази връзка и в съответствие с изискванията на Директива 2014/55/ЕС на ЕП и на Съвета на ЕС относно електронното фактуриране при обществените поръчки е регламентирано задължение на възложителите за приемане и обработване на електронни фактури във връзка с изпълнението на договорите. \r\n\r\n В приетото предложение по-съществените промени, с които се цели развитие на нормативната уредба в областта на обществените поръчки, са свързани например с повишаването на стойностните прагове в съответствие с новите регламенти на ЕК от декември 2017 г. - средно с около 5% за доставки и стандартни услуги. Предвиденото по-значително увеличение на праговете за строителство и за социални и други специфични услуги цели доближаване до съответните европейски стойности, обясняват от МС. \r\n\r\n С оглед осигуряване на по-голяма прозрачност в процеса на възлагане и изпълнение на поръчките се предлага и задължение за възложителите да публикуват на профила на купувача договорите за подизпълнение, а в Регистъра на обществените поръчки да се публикува информация за всички допълнителни споразумения към договорите. \r\n\r\n Сред промените е предложено и прецизиране на кръга на лицата, които са задължени да декларират т.нар. лични обстоятелства при участие в поръчки.Този кръг се свежда до законните и упълномощени представители на стопанския субект и до членовете на неговите на управителни и надзорни органи. Когато в тези органи членуват юридически лица, обстоятелствата се декларират само от физическите лица, които ги представляват по право и по пълномощие. Променени са съответните разпоредби, които уреждат допустимостта на замяна или включване на подизпълнител при изпълнение на договор за обществена поръчка. \r\n\r\n Предвидена е и санкция за неправомерна замяна на изпълнител или подизпълнител, като се цели постигане на дисциплиниращ ефект спрямо страните по договора. \r\n\r\n В законопроекта са предложени още промени във функциите на специализирания орган, отговорен за методологията и предварителния контрол върху обществените поръчки - Агенцията по обществени поръчки (АОП). Те са свързани главно с осъществявания предварителен контрол и имат за цел да оптимизират вида и обхвата му, както и да прецизират съответните разпоредби, които регламентират неговото осъществяване. \r\n\r\n Предлагат се промени, които целят по-ефективно сътрудничеството между агенцията и контролните органи в областта на обществените поръчки. В тази връзка е променена основната задача на действащия Методически съвет, преименуван на Експертен съвет за сътрудничество.  \r\nСъветът приема насоки по въпроси, свързани с прилагане на разпоредби от закона, които ще имат характер на експертно становище. Целта е да се подпомогне еднаквото разбиране и прилагане на законодателството в областта на обществените поръчки.  \r\nНезависимо че отпада задължителният характер на насоките, контролните органи би следвало да ги съобразяват в своята практика. Предложени са промени в административнонаказателните разпоредби, които включват нови санкции за необхванати към момента нарушения, както и наказание за нарушения, извършени повторно. \r\n\r\n Очакваните ефекти от приемането на промените са подобряване на системата на обществените поръчки в страната и оптимизиране работата на държавните институции, което ще доведе до положително въздействие върху процеса на възлагане. \r\n \n\t\t\t\t\t\t", "date": "2018.07.25", "title": "НОВИ ПРОМЕНИ В ЗОП! Обществените поръчки стават изцяло онлайн?\r\n"}
{"url": "http://www.bnews.bg/article/245822-barekov_izrigna_chumata_patreoti_tryabva_da_bade_smenena_ot_nov_konservativen_i_silno_natsionalen_proekt_da_mu_misli_tozi_koyto_sabra_tsyalata_paplach_v_edin_otbor", "text": "\n По-рано днес се разбра, че  . \r\n\r\n Скандалът, разиграл се при патриотите предизвика множество от коментари, шеги и подигравки по темата.  \r\n\r\n Един от най- точните и изчерпателни анализи на ситуацията беше именно на евродепутата Николай Бареков.  \r\n\r\n Ето какво написа той в личния си Фейсбук профил: \r\n\r\n \r\n\r\n \"Сидеров и Валери Симеонов стигнаха този път и до съд. Предният беше само бой и развод. Да му мисли този, който събра цялата паплач в един отбор. Направиха ужким нов бардак “Обединени Патреоти”, но със старите жрици вътре. Е, как резултатът да е по-различен. Старите к..ви въртят старите номера. Слугинаж на ДС и ДПС, откровен лобизъм и накрая събраха парсата от олигарсите. За едно бай Волен е прав обаче. Излъгаха окаяните избиратели за пенсиите, казармата и мигрантите, а после отидоха да спират диското по Слънчака и да прибират рушвети кой от Домуса, кой от Лукойл, кой направо си продаде министрите на ДПС. Срам! Дълго време този резил ще се помни. НФСБ, Атака и МВРО трябва да гледат парламента или през решетките или през крив макарон. За евроизборите тази чума трябва да бъде сменена от нов консервативен и силно национален проект!\" \r\n \n\t\t\t\t\t\t", "date": "2018.07.25", "title": "Бареков изригна: Чумата \"патрЕоти\" трябва да бъде сменена от нов консервативен и силно национален проект! Да му мисли този, който събра цялата паплач в един отбор!"}
{"url": "http://www.bnews.bg/article/245823-dolores_arsenova_ne_si_znae_parite_bivshata_ministarka_yurka_gazarsko_porshe_za_400_bona_snimka", "text": "\n Ех, хубаво е да си министър! Дори и бивш! На практика го показа Долорес Арсенова, министър на околната среда и водите в правителството на Симеон Втори. \r\n\r\n Освен къщичката, която си вдигна в полите на Витоша, сега бившата министърка се е обзавела и със супер скъпо и супер гъзарско червено порше за близо половин милион лева, видяха топпапараците на „България Днес“. Откъде точно идват парите на богатата бивша министърка, не е много ясно. Знае се само, че мъжът й се занимава с бизнес, като преди време се появи информация, че продава лекарства за онкоболни на държавата с 300% надценка. Дали това е така, можем само да гадаем, но като гледаме какви коли кара Арсенова, очевидно до какъвто и бизнес да се докосне, той й носи огромни приходи. Случайно или не, материалното положение на фамилията рязко дръпна нагоре след участието на Долорес във властта, пише България днес. \r\n\r\n \r\n\r\n Колата, която струва близо половин милион, освен всичко друго е и със специални номера. За да се отличава от простолюдието, возилото на министърката е обозначено със СВ 121212. С дванайсетки са и останалите коли на фамилията, които не падат под ауди. \r\n\r\n Баба Долорес, която тази година навърши 54 г. и от миналата година се радва на внуче, освен със спортния звяр, който шофира, привлича внимание и с младежкия си спортен вид. \r\n\r\n В модерен тесен клин, маркови маратонки и екип, решен в свежи цветове, чиито щампи наподобяват малко на пижама, министърът на екологията от правителството на Симеон Сакскобургготски, слезе от поръчковото кабрио, за да си напазарува от близката аптека. \r\n\r\n След това Арсенова се разходи във видимо добро настроение в компанията на брадат мъж в квартал „Лозенец“, близо до мястото, където през 2017-а синът й Калоян Арсенов беше арестуван за пиянска стрелба с боен пистолет след празненството по случай раждането на бебето му. \r\nГъзарското порше е собственост именно на Калоян, подарък от мама Долорес по повод 30-ия му рожден ден през 2015-а, установи проверка на „България Днес“. \r\nМладият Арсенов явно е заменил модела „Турбо S“, който се оказа индивидуално изпълнение с гравирани инициали на седалките, с ролс-ройса, който получи отново от майка си и отново като армаган през 2017-а, този път по повод сватбата му. \r\n\r\n Арсенови могат да се похвалят и със спортно „Ауди А8“, както и с „БМВ X5“ в колекцията на семейния им автопарк. \r\nОбщото между возилата на царската министърка и фамилията й е фактът, че освен бързи и скъпи колите винаги са и с еднакви регистрационни номера – 12 12 12. \r\nНе една и две родни красавици се опитаха да изиграят главна роля в българския вариант на „Бързи и яростни“. Допреди да се ожени за приятелката си Сара, Калоян Арсенов беше сред най-желаните ергени у нас, като за вниманието му се бореха моделки и чалгаджийки, сред които Анелия и Моника Валериева. Колекцията превозни средства на семейство Арсенови не отстъпва по нищо на возилата от хитовата поредица „Бързи и яростни“. \r\n\r\n Освен „Порше Турбо S“ фамилията разполага с мощно „Ауди А8“, „БМВ Х5“, а перлата в короната е ултраскъпият и луксозен „Ролс-ройс Гоуст“ за милион. \r\n\r\n Изработката на голяма част от детайлите по колите е ръчна, а ВИП регистрационните табели с 6 цифри – 121212, са стрували допълнително 7000 лв. за всяка. \r\n\r\n Върху кожените седалки на лимузината за кралски особи са извезани инициалите на Калоян Арсенов. Колата чудо е с абсолютно всички екстри, предлагани от „Ролс- Ройс“. \r\n\r\n Според осведомени източници поршето и аудито са на сина на Долорес, който се слави като виден столичен плейбой. \r\n \n\t\t\t\t\t\t", "date": "2018.07.25", "title": "Долорес Арсенова НЕ СИ ЗНАЕ ПАРИТЕ! Бившата министърка юрка гъзарско порше за 400 бона (Снимка)"}
{"url": "http://www.bnews.bg/article/245824-desi_bakardzhieva_senzatsionno_mazh_me_prebivashe_sistemno", "text": "\n Години бяха нужни на актрисата Деси Бакърджиева да разкрие, че ер била жертва на домашно насилие. Тя направи признанието си през април и по всичко личеше, че й е трудно. Може би не се е осмелила по-рано, дори когато през 2014г. стана едно от лицата на кампанията „Говори открито срещу домашното насилие“. Деси, която има дъщеря от приключила връзка не разкрива кой я е подложил на това страшно изпитание. Подчертава, че психическото насилие е по-страшно от физическото. \r\n\r\n „Раната може да заздравее, но психиката – не. Травмата си остава за цял живот, обясни ми един психиатър. Вярвам му“, казва тя. Д-р Хинова от „Откраднат живот“ продължава да вярва в любовта, въпреки преживяния ужас, пише Таблоид. \"Моята точка на кипене не беше нито след първия шамар, нито след първата обида. Търпението понякога е доста дълъг период. може би трябва да си тръгнеш след първата обида. Но трябваше да се запитам - аз ли съм този човек, който провокира в теб демона. Първият шамар беше от ревност. Приех го като нещо нормално. Повечето жени, които са жертви на домашно насилие, никой не знае, че те са жертва. Всичко остава зад заключената врата, зад спуснатото перде. А съседите чуват само виковете\", сподели Деси. \r\n\r\n \"Аз се страхувах да посегна, а можех да посегна. Знаеш ли колко е странно - удрят те, а теб не те боли. Мислех си, че го заслужавам! Това е най-страшното! Когато един човек е обсебен от теб, от желанието да притежава всяка част от теб..., това е зловещо! Но за мен това вече е минало\", сподели още актрисата. Тя заяви, че \"след този случай\" е намерила сили и отново е повярвала на мъжете. \"Защото за мен най-важното е, че хората са различни. Днес до известна степен съм сама\", признава актрисата. \"А неофициално - ще запазя в тайна\", допълва тя. \"Не съм спряла да мечтая - за още деца, да бъда отново булка. Не знам, мечтите се сбъдват. Всичко, което ми се е случило, ме е направило това, което съм. Човек трябва да се учи от грешките си. Всичко останало е суета\", заяви Деси Бакърджиева. \r\n \n\t\t\t\t\t\t", "date": "2018.07.25", "title": "Деси Бакърджиева сензационно: Мъж ме пребиваше системно!"}
{"url": "http://www.bnews.bg/article/245818-protest_hora_s_uvrezhdaniya_shturmuvaha_plovdiv_iskat_zakonovi_promeni_vizhte_kakvi", "text": "\n В Пловдив отново протест на хора с увреждания. Гражданите се събраха тази сутрин пред сградата на Областната управа, за да поискат нов закон за хората с увреждания, който да е от полза за всички, а не само за една определена група нуждаещи се. \r\n\r\n Присъстващите настояха да се спре разделението между тях и да се започнат реални преговори и изпълнение на поетите от правителството ангажименти. Сред протестиращите имаше представители от Пловдив, София и Смолян. На място беше издигнат и палатков лагер. \r\n\r\n Без да се фаворизира някакъв закон, защото това което предлагат те, е финансово необезпечено, то просто няма да работи. Не може една малка група от хора да усвои или да обсеби основната част от средствата, заделени за хора с увреждания, а за стотици други хора с увреждания и техните организации да останат трохите, каза Георги Генов от Съюза на слепите в България, цитиран от БНТ. \r\n\r\n Аз искам един нов закон за хората с увреждания. Закон, в който да са ясно формулирани формите на подкрепа, които са за хората с увреждания, да бъде ясно формулирани правилата за тази оценка на потребностите на хората с увреждания. Искам да има орган, който да координира политиките за хората с увреждания, да има едно зачитане на личността на хоратa с увреждания, заяви протестираща.. \r\n \n\t\t\t\t\t\t", "date": "2018.07.25", "title": "ПРОТЕСТ! Хора с увреждания щурмуваха Пловдив! Искат законови промени! Вижте какви! "}
{"url": "http://www.bnews.bg/article/245817-shofyor_blasna_6_godishno_dete_na_trotoar_v_sandanski", "text": "\n Лек автомобил блъсна 6-годишно момче в Сандански. Инцидентът стана около 9.00 часа днес. \r\n\r\n Детето е транспортирано в Центъра за спешна медицинска помощ в Сандански. То е в много тежко състояние, с опасност за живота, получило е фрактура на бедрото и травми на главата. \r\n\r\n На улица \"Александър Буйнов\", на която е станал инцидента, тази сутрин е започнал ремонт на ВиК. 72-годишен мъж се приближил до екипите на ВиК и ги попитал дали може да мине по улицата. Когато получил отрицателен отговор, той отишъл до автомобила си и потеглил с мръсна газ покрай техническите екипи. Спрял едва две преки по-надолу по улицата.  \r\n\r\n Шофьорът е задържан и е отведен в полицията.  \r\n \n\t\t\t\t\t\t", "date": "2018.07.25", "title": "Шофьор блъсна 6-годишно дете на тротоар в Сандански"}
{"url": "http://www.bnews.bg/article/245821-unikalno_bebe_geniy_progovori_na_3_mesechna_vazrast_nyama_da_povyarvate_koya_e_parvata_duma_koyato_izreche_video", "text": "\n 29-годишната Сара Маршал от британския град Нюкасъл твърди, че тримесечният ѝ син Томи-Франк вече може да говори. По думите ѝ, той изрекъл не само една дума, а цяло изречение, когато бил едва на 9 седмици, съобщава „Сън“.   „Първото, което каза моето момче, беше „обичам те“. Отначало си помислих, че съм се объркала, но след това го чух още един път. Томи добре е запомнил тази фраза и дори успях да заснема как го прави, за да ми повярват“, разказа гордата майка.  \r\n  \r\n\r\n Според „Сън“ Томи действително с лекота повтаря думите на по-голямата си сестра. Сара смята, че той е гений и дори успял да подобри настоящия световен рекорд за най-ранно проговорило бебе.   „Знам, че това постижение няма да бъде официално регистрирано като световен рекорд, но мисля, че моят син е победител“, казва майката.  \r\n \r\n \r\n \r\n\r\n   \r\n \n\t\t\t\t\t\t", "date": "2018.07.25", "title": "УНИКАЛНО! Бебе гений проговори на 3-месечна възраст! Няма да повярвате коя е първата дума, която изрече! (ВИДЕО)"}
{"url": "http://www.bnews.bg/article/245811-arestuvaha_geri_nikol_v_parizh", "text": "\n Поп певицата Гери-Никол е била арестувана в Париж, гласи последният упорит слух в музикалните среди, дочу „Галерия“. 19-годишната фурия танцувала и друсала „яката си дупара“ на средата на булеварда под Айфеловата кула заедно с приятелка, създавайки предпоставка за сериозна катастрофа. \r\n\r\n Двете момичета били предизвикани от свои приятели да танцуват на улицата, и то в час пик, когато имало най-голямо движение. Гери-Никол не се поколебала и за миг, като дори си направила клипче. \r\n\r\n Малко след заснемането на видеото на място пристигнала полицейска патрулка и униформените съставили акт на двете момичета, гласи клюката. \r\n\r\n  Наложило се девойките да дават обяснения в местното районно, където се отървали само със солена глоба за нарушаване на обществения ред. \r\n \n\t\t\t\t\t\t", "date": "2018.07.25", "title": "Арестуваха Гери-Никол в Париж"}
{"url": "http://www.bnews.bg/article/245820-balgarka_chiyato_kashta_beshe_izpepelena_ot_ognenata_stihiya_v_gartsiya_tuk_beshe_ray_a_sega_e_ad", "text": "\n Българката Велислава Петрова живее в Рафина, близо до Атина, от почти 25 години. Разказва, че до момента такава картинка е виждала само по телевизията. В пожара сънародничката ни губи и близки. По думите й, са необходими много средства и финансова помощ, за да си стъпят хората отново на краката, предава БНТ. \r\n\r\n Аз нямам дом. Всичко изгоря до основи. Всичко. Само успяхме да вземем един-два документа. Както бях с банския, с кучетата и това. Всичко друго се унищожи, нищо друго няма. И това не е само с мен, това стана със страшно много къщи. Аз поне съм на крак и имам възможност пак, имам един нов шанс да започна от нулата, каза Велислава Петрова. \r\n\r\n Дворове изгоряха, дървета, които над 50 години много беше красиво, сега всичко е черно и нищо не е останало от цялата тази красота божия, нищо. Това тук беше рай, а сега е ад. Сега е страшно. Просто го гледаш и те боли сърцето, боли те душата за всичко това нещо... Това нещо е страшно, никой да не го изживее. Нищо нямаме, започваме от нулата, общо взето. Хубаво е, че в Гърция те се събират в един юмрук в такива неща и много помагат, да кажа и на мен ми донесоха бельо, дрехи... нищо, нищо нямах. В такива моменти тук си личи какви сме като хора и дали си струваме изобщо, разказва още българката. \r\n\r\n Трети ден Гърция продължава да брои жертвите и раните си след огнената стихия, която засегна източната част на Атика. Повече от 80 са жертвите досега, от които 23 деца, ранените над 187, а изчезналите над 100. \r\n  \r\n \n\t\t\t\t\t\t", "date": "2018.07.25", "title": "БЪЛГАРКА, ЧИЯТО КЪЩА БЕШЕ ИЗПЕПЕЛЕНА ОТ ОГНЕНАТА СТИХИЯ В ГЪРЦИЯ: Тук беше рай, а сега е ад"}
{"url": "http://www.bnews.bg/article/245799-feysbuk_izrigna_potrebiteli_popilyaha_upravlyavashtite_zaradi_opanata_tel_na_granitsata_za_100_bona_koyato_shtyala_da_ni_pazi_ot_divi_svine", "text": "\n \r\n\r\n На въпроса, отправен към Министерството на земеделието – кой изгражда оградата, отговор не бе даден. Ясно е само, че изграждането на съоръжението ще е на стойност най-малко 100 000 лева. В интернет пространството започнаха питания дали отново Валери Симеонов и неговия кръг фирми ще я строят. \r\n\r\n От снимките, публикувани от министър на земеделието Румен Порожанов, се вижда, че всъщност става въпрос за тънък плет, който спокойно може да бъде преодолян. Тази снимка, на пръв поглед напълно обикновена, накара социалната мрежа да заври - предизвика хиляди отбелязвания, хиляди споделяния и хиляди коментари. Снимка, която казва всичко за това какви хора ни управляват и на какви хора сме заложили развитието на сектор животновъдство. \r\n\r\n \r\n\r\n \r\n\r\n \r\n\r\n \r\n\r\n I \r\n\r\n \r\n\r\n \r\n\r\n Борислав Райчев \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.07.25", "title": "ФЕЙСБУК ИЗРИГНА! Потребители попиляха управляващите заради опъната тел на границата за 100 бона, която щяла да ни пази от диви свине"}
{"url": "http://www.bnews.bg/article/245796-mara_otvarachkata_na_kosam_ot_smartta_sled_uchastie_na_cherno_mami_paynera_i_ne_mu_se_otchita", "text": "\n Чалга певицата Мария е претърпяла пътен инцидент, от който е било възможно на косъм да стане страшна трагедия, научи HotArena. \r\nИзпълнителката на Пайнер е спукала гума на пътя между Михалково и Кричим. Инцидентът станал след полунощ в понеделник. Колата на Мара баровски джип \"Мерцедес\" е щял на косъм да се обърне и падне в стръмно дере което води във водите на река Въча.Това разкриха пред HotArena очевидци на катастрофата. Тя се е случила заради паднали камъни на шосето, в комбинация с висока скорост с която е карала Отварачката. Но защо и за къде е бързала? Причината може да коства кариерата й! \r\nСитуацията около произшествието става още по-скандална от факта, че Мария се е връщала от участие в Родопите. Проверка показва, че на 23 юли тя няма обявено официално такова. Следващото й е в Пловдив на 24-ти. Но в понеделник Мара определено е пяла без продуцентите й от Пайнер да знаят за това, сочи елементарната логика. \r\nПевицата от друга страна пък не се слави с имиджа да си отваря устата на аванта. Тя е популярна в чалга средите с маниакалния си интерес към парите и всички начини по които може да ги изкара. Което означава, че е лапнала хонорар за нелегалното си участие, но не е отчела нищо на Пайнер. \r\nСпоред информация на HotArena има много свидетели, снимки и видео които могат да докажат изявата и на 23-ти юли. Фотосите, които публикуваме са точно това необявено участие. Заради подобна некоректност от димитровградската компания изхвърлят. \r\n  \r\n \n\t\t\t\t\t\t", "date": "2018.07.25", "title": "Мара Отварачката на косъм от смъртта след участие на \"черно\"! Мами Пайнера и не му се отчита"}
{"url": "http://www.bnews.bg/article/245793-lili_ivanova_v_tezhka_depresiya_i_s_natrapchiva_hipohondriya", "text": "\n Естрадната легенда Лили Иванова е изпаднала в тежка депресия и от няколко седмици насам психолози се борят с душевното й състояние, узна „Галерия“. 77-годишната певица отказва да вижда близките си, не се храни и дори е отклонила услугите на личните си фризьор и гримьор, които ежедневно се грижат за външния й вид. \r\n\r\n Освен с депресията, лекарите са я диагностицирали и с натрапчива хипохондрия (перманентен страх от болести). Според запознати причината за внезапното депресивно разстройство се крие в инцидент отпреди няколко месеца. По време на рутинна разкрасителна процедура с пълна упойка, Лили изпаднала в кома и лекарите с часове се борили за живота й. \r\n\r\n Иванова получила тежък кръвоизлив на операционната маса и след като лекарите я реанимирали, била изместена в Правителствена болница. „Няма безобидна интервенция, винаги има риск, особено на такава възраст“, обясняват хирурзи. Вероятно след посттравматичния шок, Лили изпада в депресия. \r\n\r\n Допълнително влияние оказала и предходна интервенция – неособено сполучлив фейслифтинг, след който Иванова упорито крие лицето си. \r\n\r\n По време на последния й концерт през юни един-единствен професионален фотограф имаше право да снима певицата, и то само в профил. Въпреки това, звездата през цялото време си прикриваше лицето с ръка. \r\n\r\n Заради тежкото емоционално състояние на Лили, следващите й изяви са насрочени едва за октомври месец. Лекарите се надяват дотогава певицата да се повлияе от лечението, макар че депресията в късна възраст често води и до други усложнения. \r\n\r\n През годините певицата често е проявявала емоционална нестабилност, но нейни близки са категорични, че този път положението е критично. \r\n \n\t\t\t\t\t\t", "date": "2018.07.25", "title": "Лили Иванова в тежка депресия и с натрапчива хипохондрия "}
{"url": "http://www.bnews.bg/article/245802-rokadi_v_botev_plovdiv_rakovodstvoto_na_otbora_izpadi_izmamnika_paliyski_smamri_trenyora_kirov", "text": "\n \r\n\r\n Всичко това се случи на извънредната сбирка на клубната управа, която се събра след възникналото напрежение между Палийски и треньора Николай Киров. \r\n\r\n Управата на Ботев (Пд) привика на своето съвещание Николай, който бе призован да даде обяснение на изказването си. По тази причина Киров не започна заниманието на \"канарчетата\" на базата в Коматево, прекоси терена и отиде в административната сграда да даде поисканото му писмено обяснение. \r\n\r\n Както е известно, след загубата от Левски с 0:1 Киров даде интервю, в което оспори истинността на думите на президента на клуба Ангел Палийски в тази връзка. \r\n\r\n  В крайна сметка стана ясно, че Киров остава на поста си старши треньор на Ботев, но е бил порицан заради изказването си след мача с Левски. \r\n\r\n \r\n\r\n   \r\n \n\t\t\t\t\t\t", "date": "2018.07.25", "title": "РОКАДИ В БОТЕВ (ПЛОВДИВ)! Ръководството на отбора изпъди измамника Палийски, смъмри треньора Киров "}
{"url": "http://www.bnews.bg/article/245810-pozor_deputat_ot_nfsb_pochti_obyavi_siderov_za_lud_imal_propadaniya", "text": "\n Депутатът от \"Обединени патриоти\" Валентин Касабов, който е член на НФСБ, коментира изявленията на лидера на \"Атака\" Волен Сидеров по адрес на вицепремиера и лидер на НФСБ Валери Симеонов. Сидеров намекна, че Симеонов може да бъде сменен от поста си в кабинета. \r\n\r\n \"В този момент нещо не зачитаме Волен Сидеров за лидер парламентарнаята група, защото през тези месеци групата почти не се събира\", заяви Касабов. \r\n\r\n И уточни, че не може да се говори за разпад, защото НФСБ и \"Атака\" са отделни партии. \r\n\r\n \"Няма търкания, Волен Сидеров от време на време минава в друга реалност. Имаме много задачи за решаване, така че не трябва да обръщаме внимание на Волен Сидеров. Познаваме си го, от време на време има такива пропадания. Слушаме едни и същи приказки, от филм във филм\", коментира Касабов. \r\n\r\n Все пак той декларира, че НФСБ остава в коалицията. \r\n\r\n \"През цялото време Волен Сидеров имитира Валери Симеонов. Ако утре Симеонов реши да се пошегува и каже, че ще скочи от 18-ия етаж, моля настоятелно Сидеров да не си прави този експеримент и да не скача\", каза Касабов. \r\n\r\n И допълни, че според него Сидеров се страхува да не отпадне от коалицията. Касабов коментира и проверките по заведения, които Сидеров направи наскоро. Тези проверки доскоро бяха приоритет именно на Симеонов. \r\n\r\n \"Той утре може да прави и контрапроверки на извънземните\", заяви депутатът от НФСБ. \r\n\r\n Правим всичко възможно малката коалиция да се запази. Това каза пък Искрен Веселинов, който е депутат от ВМРО. \r\n\r\n \"Имам силното желание страстите да се уталожат. За нас коалицията трябва да се запази. ние сме отговорни пред нашите избиратели. Смятам, същото важи и за нашите колеги от НФСБ и \"Атака\", заяви Веселинов. \r\n \n\t\t\t\t\t\t", "date": "2018.07.25", "title": "Позор! Депутат от НФСБ почти обяви Сидеров за луд! Имал “пропадания”"}
{"url": "http://www.bnews.bg/article/245803-razpadnalite_se_patreoti_stignaha_do_sad_siderov_sadi_simeonov_i_mu_iska_ostavkata", "text": "\n \r\n\r\n Вицепремиерът Валери Симеонов започна действия, които убиват българския туристически бизнес. Аз не съм го пратил във властта да утрепва български фирми и заведения, а да вдига доходите и пенсиите. Не сме гласували за концесията, защото е спорна. Трябва да се направи дискусия. Над 560 са концесиите. Това каза лидерът на \"Атака\" Волен Сидеров в студиото на \"Здравей, България\" по Нова телевизия. \r\n\r\n \"ГЕРБ направи една политическа грешка при Закона за приватизацията. В закона за приватизацията няма никакъв лобизъм и всеки юрист, който прочете закона, може да потвърди. Симеонов се изказа по много махленски начин за този закон. Вицепремиерът Симеонов изнуди правителството преди време когато каза за Борисов, че \"този не иска да го вижда\" и искаше да се приеме закона за концесията, която обслужваше редник Цеков. Аз мога да кажа, че той и депутатите му ползват лобизъм\", обясни още Сидеров.   \r\n\r\n Сидеров обясни директно, че обвинението тогава беше, че този закон обслужва Домусчиев. \"Няма как да опростим тези поправки и тази измама беше хвърлена от Симеонов към \"Атака\" и ГЕРБ. Аз очаквам извинение от Валери Симеонов. Един много добър юрист бе очернен тогава. Премиерът Борисов беше обвинен, че е зависим от Домусчиев. Това го каза от трибуната на народното събрание. Ако аз и Николай Александров не получим извинение, ще заведем дело за клевета срещу него. Ще говоря с Даниел Кирилов и Бойко Борисов да направят същото. Не може това да се подминава като пролетен дъжд.\"  \r\n\r\n Преди време аз бях джентълмена, който прости това, което каза. Но сега няма да е така\", категоричен е Сидеров, визирайки предишните нападки на Валери Симеонов към избирателите на партия \"Атака\".  \"Това, което сега се случва, след ветото на Радев и отстъплението на ГЕРБ, които платиха \"данък обществено мнение\", е това което не трябва да се прави. При несъстоятелност на фирмата концесионер, държавата не може да вземе нищо. Това, за което настояват Валери Симеонов, Христо Иванов и Атанас Атанасов, ще доведе от загуба над 300 милиона. Друго, за което подскачаха, бе закона за регулация на горивата. Ще изгорят около половин милиард от игрите им. Бизнесмени обвиняват бизнесмени. Те убиват туристическия бизнес, хвърлят измами и оклеветяват хора. Ако това не се оправи, той трябва да бъде сменен с друг. Работата на вицепремиера не е да ходи със свита от полицаи като шериф, а трябва да координира\", допълни Сидеров.    \r\n\r\n Попитан дали би искал оставката му, той бе категоричен, че ще я поиска, ако не се поправи.  \"Законът за приватизацията не обслужва Домусчиев. Симеонов трябва да се извини. Аз мога да се явя и сам на избори. Правил съм го четири пъти, мога да го направя и пети. Ако колегите не искат да се явяваме заедно, аз ще го направя сам. Аз бях този, който настояваше това да се случи. Симеонов каза, че според него не трябва да се явяваме повече заедно и според мен там се готви друга коалиция - с Христо Иванов и Атанас Атанасов. Най-вероятно ще се случи това\", прогнозира в заключение лидерът на патриотичната партия \"Атака\".  \r\n  \r\n \n\t\t\t\t\t\t", "date": "2018.07.25", "title": "РАЗПАДНАЛИТЕ СЕ ПАТРЕОТИ СТИГНАХА ДО СЪД! Сидеров съди Симеонов и му иска оставката!"}
{"url": "http://www.bnews.bg/article/245805-uzhasat_v_gartsiya_prodalzhava_stranata_se_okaza_izpravena_pred_nov_problem", "text": "\n Трети ден Гърция продължава да брои жертвите и раните си след огнената стихия, която засегна източната част на Атика. Повече от 80 са жертвите досега, от които 23 деца, ранените над 187, а изчезналите над 100. Google активира услугата „Finding Persons Missing Persons“, за да помогне в търсенето на хора, които изчезнаха след пожарът в Мати, пише \"Труд\". \r\n\r\n Кметът на Рафина, г-н Бурнус, поиска помощ от доброволци и подчерта, че има голяма нужда от кръв за ранените, които са хоспитализирани. Бомбардирано място напомня района на Мати и Рафина след като огнените езици изпепелиха за 15 минути 2 000 къщи. Пред картини на ужас са изправени огнеборците, които претърсва изгорелите домове и броят жертвите. \r\n\r\n Семейства прегърнали дечицата си, предали се на огъня в прегръдка. Свидетелствата на жителите са шокиращи. Всичко е изгубено в пламъците, самите те са безпомощни. Правителството въведе план за управление при аварийни ситуации, според който всички жертви ще се прехвърлят в моргата на район Гуди, за да бъдат идентифицират. \r\n\r\n Според решение на Министерството на вътрешните работи погребенията на жертвите ще бъде поети от държавата. Според първите оценки повече от 2 500 домове са напълно унищожени във Вутса, Неа Макри, Мати и Рафина. В същото време други 4000 са претърпели сериозни щети. \r\n\r\n Обявени са телефони, на които хората да регистрират щетите си. В 12.00 ч във вътрешното министерство на Гърция започва спешно заседание, на което ще присъства и български дипломат, след което ще бъде обявено къде хората, които искат да помогнат с дарителство под всякакаква форма, могат да го направят \r\n\r\n Правителството въведе план за управление при аварийни ситуации, според който всички жертви ще се прехвърлят в моргата на район Гуди, за да бъдат идентифицират. Според решение на Министерството на вътрешните работи погребенията на жертвите ще бъде поето от държавата. Според първите оценки повече от 2 500 домове са напълно унищожени във Вутса, Неа Макри, Мати и Рафина. В същото време други 4000 са претърпели сериозни щети. Обявени са телефони, на които хората да регистрират щетите си. В 12.00 ч във вътрешното министерство на Гърция започва спешно заседание, на което ще присъства и български дипломат, след което ще бъде обявено къде хората, които искат да помогнат с дарителство под всякакаква форма, могат да го направят. \r\n  \r\n \n\t\t\t\t\t\t", "date": "2018.07.25", "title": "УЖАСЪТ В ГЪРЦИЯ ПРОДЪЛЖАВА! Страната се оказа изправена пред нов проблем \r\n\r\n"}
{"url": "http://www.bnews.bg/article/245801-mitaka_prodade_hamara_na_zlatko_baretata_vizhte_kakvo_se_sluchi_s_noviya_mu_dzhip", "text": "\n Митака от сериала „София ден и нощ“ е продал джипа, който купи от сочения за наркобос Златко Баретата преди година \r\n29-годишният Кристиян Кирилов се похвали миналия февруари, че бръмчи с хамъра на ъндърграунд героя, но към днешна дата вече не е собственик на легендарното возило. Причината да се раздели с мощния американски звяр е, че му е дошло до гуша да го спират за проверки всеки ден. Колата е известна на част от катаджиите, които щом я видели, веднага я спирал, особено ако нямат дребни за кафе, независимо кой я кара. Щом стана негово притежание Митака написа на капака й „Крис“. Още първия месец, след като покара той се оплака, че му излиза твърде солено, тъй като гълтал над 35 на градско и 30 л бензин извън града. Така че продажбата не е изненада, пише „Телеграф“. \r\nКирилов обаче не е останал без возило и вече се е сдобил с още по-ново. Към парите от продажбата на Хамъра а е добавил още от спестените хонорари от сериала на Нова и си е взел BMW X6. Преди няколко дни обаче са се опитали да му го откраднат на морето, съобщи светското предаване на ПИК ТВ „Жълтите новини“. \r\nПреди няколко дни мускулестият актьор пътувал до Лозенец за кратка почивка. В момента сериалът е във ваканция, затова и Кристиан решил да разпусне из родното Сен Тропе. Митака и компанията му резервирали маса в един от местните ресторанти, близо до който той паркирал и баровския джип. Докато нищо неподозиращият Крис блажено дегустирал от ястията на заведението, крадците атакували автомобила му. Апашите или са били аматьори, или нещо или някой ги е сплашил, тъй като не успели да отключат немското возило. Но пък сътворили доста поразии върху шофьорската врата и ключалката на джипа. \r\n \n\t\t\t\t\t\t", "date": "2018.07.25", "title": "Митака продаде хамъра на Златко Баретата! Вижте какво се случи с новия му джип "}
{"url": "http://www.bnews.bg/article/245808-ad_na_asfalta_mlada_zhena_izdahna_sled_zverska_katastrofa_kray_karlovo", "text": "\n Млада жена е загинала след катастрофа край Карлово на Подбалканския път, съобщиха от пресцентъра на ОД на МВР - Пловдив. \r\n\r\n Към 7.00 часа днес на тел. 112 е подаден сигнал, че на изхода на Карлово в посока Казанлък лек автомобил \"Мерцедес\" се блъснал в дърво. По първоначални данни в колата пътували 28-годишният водач и 27-годишната му съпруга, които били откарани със случаен превоз в болница. По-късно от там било съобщено, че жената е издъхнала. \r\n\r\n Продължават прегледите на мъжа, изчаква се информация за състоянието му. Той е тестван за употреба на алкохол и наркотици, резултатите са отрицателни, посочват от полицията. \r\n\r\n Причините за катастрофата се изясняват под наблюдението на Окръжна прокуратура-Пловдив. \r\n \n\t\t\t\t\t\t", "date": "2018.07.25", "title": "АД НА АСФАЛТА! Млада жена издъхна след зверска катастрофа край Карлово! "}
{"url": "http://www.bnews.bg/article/245816-tragediya_darvo_ubi_mlad_mazh_vav_vidinsko", "text": "\n Жител на село Горни Лом почина след като дърво падна върху него при дърводобив в землището на селото, информира БГНЕС. \r\n\r\n Злополуката е станала на 23 юли около 15:00 часа. Мъжът е на 28 г., уточняват от Областната дирекция на МВР.  \r\n\r\n Това е трета злополука със загинал през този месец във Видинско. На 23 юли 58-годишен мъж от Пазарджик загина на строителен обект във винарска изба в село Кошава, а на 13 юли отново при трудова злополука в рудник край село Кошава почина 44-годишен видинчанин. \r\n \n\t\t\t\t\t\t", "date": "2018.07.25", "title": "ТРАГЕДИЯ! Дърво уби млад мъж във Видинско"}
{"url": "http://www.bnews.bg/article/245773-sled_onya_s_tatuirovkite_dzhizasa_s_novo_prozvishte_onya_sas_zabite", "text": "\n Боже, каква е тази нова мода?! В устата само по един цял зъб отгоре и един отдолу. Неслучайно казахме \"Боже\", защото тук говорим за неговия \"син\" - Благо Джизъса (Исуса). \r\nОт толкова стоматологични операции, допълнения и усъвършенствания бившият футболист вече се превръща в анимационен герой. След прекрасните прякори \"Оня с топката\" и \"Оня с татуировките\" Джизъса си спечели още едно прозвище - \"Оня със зъбите\". \r\n\r\n Преди дни футболистът се показа в предаването \"Черешката на тортата\" и буквално отвя зрителите, като ги накара да се превиват от смях. \"Благо боксова гума ли има в устата?\", \"Това е цял един зъб\", \"Джизъса е с бяла подкова в устата\", валят коментарите из нета. \r\n\r\n Като гледа човек футболиста плейбой, не може да не направи аналогия с Фернандел. Култовият комик от близкото минало и наш Благой имат много общо, особено като се засмеят. \r\nВеднага се появиха и професионални конспиративни теории - направи се връзка между отказването на Благо Джизъса от футбола и новите му зъби. Той се е отказал от спорта, защото тези зъби му пречат да тича и да диша, прекалено големи и бели са. \r\n\r\n Самият Благо, естествено, поддържа друга версия. \"Отказвам се от футбола, за да започна бизнес. Човек трябва да знае кога да каже \"Стоп\", категоричен е той. \r\nОсвен на топката татуираният спортист каза \"Стоп\" и на жена си Есмер Омерова. Двамата преживяха бурна любов, но в крайна сметка и тя като другите жени в живота на Благо не успя да го върже за вечни времена. \r\n \n\t\t\t\t\t\t", "date": "2018.07.25", "title": "След \"Оня с татуировките\" Джизъса с ново прозвище - \"Оня със зъбите\" "}
{"url": "http://www.bnews.bg/article/245787-katastrofa_na_magistrala_hemus_zatrudnyava_dvizhenieto", "text": "\n Важна информация за всички, които тръгват на път. Временно се ограничава движението в изпреварващата лента при 409 км на магистрала „Хемус” в посока Варна, в района на Повеляново поради пътно-транспортно произшествие, съобщават от АПИ. \r\n\r\n А движението по пътя Черни Вит – Тетевен се осъществява двупосочно в една лента поради свличане на земна маса върху пътното платно. \r\n \n\t\t\t\t\t\t", "date": "2018.07.25", "title": "Катастрофа на магистрала \"Хемус\" затруднява движението"}
{"url": "http://www.bnews.bg/article/245785-bedstvenoto_polozhenie_v_teteven_ostava", "text": "\n\r\n\r\n\r\nБедственото положение в Тетевен остава  \r\nОчаква се днес да започне и опис на щетите\r\nbtvnovinite.bg06:54 ч. 25.07.2018 г. - 08:24 ч. 25.07.2018 г.\r\n\r\nСнимка: bTV\r\nОстава бедственото положение в Тетевен след падналите количества валежи и последвалото наводнение. Очаква се днес да започне и опис на щетите.\r\n\r\nВ селата Глогово и Градежница положението е най-тежко. В Глогово три махали с над 300 човека са откъснати от света. Сред тях има възрастни хора и деца.\r\n\r\nВ Градежница над 20 къщи са наводнени, най-пострадали са тези край реката. Кметът на селото Свилен Чернин заяви, че ще се постараят да обезщетят пострадалите хора, както и че ще бъде разработен план за укрепване на реката.\r\n\r\nВ цялата община има наводнени домове, отнесени улици и разрушени мостове.\r\n\r\nВодната стихия взе и човешка жертва – 36-годишен мъж загина при опит да пресече придошлата вада, като обаче бил повлечен и се удавил.\r\n\r\nОт МОСВ предупреждават, че се очакват интензивни валежи още два дни, което може да покачи речните нива на много места. \n\t\t\t\t\t\t", "date": "2018.07.25", "title": "Бедственото положение в Тетевен остава"}
{"url": "http://www.bnews.bg/article/245797-izdirvat_yordanka_hristova_za_neplateni_smetki", "text": "\n Голямата певица Йорданка Христова се оказа неоткриваема за съседите си в столичен блок в квартал „Света Троица”. Любимката на българи и кубинци притежава апартамент в панелката, но от години не се е вясвала там. Причината нейните съседи да я издирват под дърво и камък, е, че не е плащала входни такси от години. Гласовитата софиянка може и да не ползва имота, но въпреки това дължи входни такси, като й се натрупали няколкостотин лева, които по онова време били нужни за ремонт на входа, пише „България днес”. \r\nПевицата обещала да уреди въпроса, но по неизвестни причини все още не се е справила с проблема, което силно притеснява местните обитатели. В действителност Данчето никога не е живяла в „Света Троица” и дори го е посещавала само няколко пъти. Жилището е ползвано от сестра й Лилия, но от много години е празно, като дори не е давано под наем. Явно Данчето нехае за този си имот, коментират нейни съседи. \r\nСагата с гарсониерата започва през 80-те години, когато семейството й я придобива като обезщетение за имот в района. В онези години певицата вече има друго, далеч по-голямо и луксозно жилище, а и често пребивава в Куба, така че няма никакъв интерес към този си имот. В това време цената на панелката се вдига многократно и в момента струва малко над 85 000 лева. Самата Йорданка Христова обясни ситуацията с панелката лаконично.   „Сестра ми и баща ми живееха там. Те са хората, които са купили апартамента. Всичко е оправено, а апартаментът не е мой. По същия начин преди имат ателие зад „Плиска”, което продадох. \r\nПродължиха да ме тормозят за данъци години наред. Казах им да си влязат в компютрите, да си проверят информацията и да си я оправят. Доста грешки се получават. Аз винаги съм била много точна със сметките”, категорична е Данчето. \r\n \n\t\t\t\t\t\t", "date": "2018.07.25", "title": "Издирват Йорданка Христова за неплатени сметки"}
{"url": "http://www.bnews.bg/article/245788-spasiha_13_bedstvashti_detsa_v_glozhene", "text": "\n Пожарникари са спасили 13 деца, бедстващи във вила в Гложене заради проливните дъждове в страната. В Община Тетевен, област Ловеч, обявеното бедствено положение остава в сила. \r\n\r\n \"Имаше 13 бедстващи деца, които бяха в една вила в село Гложене. С помощта на екипите на пожарната тези деца са извадени от вилата и са в безопасност\", посочи пред Нова кметът на Тетевен. \r\n\r\n По думите на кмета в Гложене също така е залята пречиствателната станция заради придошлата река. \r\n\r\n В село Градежница, където положението беше определено като най-тежко, са отводнени всички къщи, които бяха залети. \"Днес продължаваме с работата с тежка техника за отклоняване на водата в руслото на реката, за да може тези улици да бъдат отводнени напълно\", каза още Младена Бояджиева. \r\n\r\n Кметицата информира и за проблеми в три махали в село Глогово, които бяха откъснати от селото заради скъсването на два моста. \"Там може да се стигне само с коне и пеша. Днес ще предприемем спешни мерки за възстановяването на тези мостове\", добави още кметът на Тетевен. \r\n\r\n Стана ясно и че Комисия ще оцени щетите, причинени от наводнението. \r\n\r\n При проливните валежи от 23 и 24 юли в тетевенските села Градежница и Глогово се изсипаха 100 литра на квадратен метър дъжд. В цялата община Тетевен беше обявено бедствено положение. Мъж загина при инцидент под връх Червен край Тетевен. Десетки къщи бяха наводнени. \r\n\r\n Най-пострадалото от наводненията населено място е село Градежница, където една от улиците - улица \"Люляк\", буквално е приличала на река. \r\n\r\n Припомняме, от Министерството на околната среда и водите предупредиха, че се очаква повишение на речните нива във връзка с прогнозата на НИМХ - БАН. \r\n\r\n Очакват се интензивни валежи с количества 20-40 л/кв.м, на места до 60-80 л/кв.м., гръмотевични бури и локални градушки. Въведено е предупреждение за опасни метеорологични явления в 25 области от страната - за 24 юли и през следващите 3 дни. \r\n\r\n \"Цяла нощ не спря да вали. Проблемите тази нощ бяха основно в село Черни вит, където имаше временно затваряне на пътя. Достъпът до село Черни вит беше спрян поради излизане на реката върху пътя. Освен това има и едно голямо свлачище. Екипите се бориха цяла нощ. Пътят в момента е отворен, но работата там ще продължи. Друг проблем, който имаше беше излизане на реката в квартал \"Платена\" в Тетевен, където с временни диги от чували с пясък, както и от инертен материал реката беше спряна\", заяви още кметицата на Тетевен. \r\n\r\n Жител на село Градежница заяви, че подобни наводнения далеч не се случват за първи път. По думите му реката залива къщата му за трети път от 2000 г. насам. \r\n \n\t\t\t\t\t\t", "date": "2018.07.25", "title": "Спасиха 13 бедстващи деца в Гложене"}
{"url": "http://www.bnews.bg/article/245786-rumanskite_turisti_predpochitat_da_poseshtavat_balchik", "text": "\nРумънци и българи отказват резервации по Северното Черноморие заради лошото време. Очакванията са все пак слънцето да се задържи за по-дълго, а сезонът да е поне като миналогодишният.\r\n\r\nСъс слънце или без Балчик остава предпочитано място за туристите от северната ни съседка.\r\n\r\nНад 100 хил. румънци са посетили Балчик през миналата година. В този хотел от години гостите са основно от северната ни съседка. Идват веднъж, а след това се връщат многократно и то не само през лятото, разказва управителят.\r\n\r\nПолагаме големи усилия да ги задържим и да ги връщаме в града, тъй като, знаете, навсякъде има проблем с работещите в сферата. Но разчитаме на доброто качество на услугите и на любезността от наша страна”, обяснява управителят Десислава Кирякова.\r\n\r\nЗа първата половина на годината около 50 хил. румънци са посетили „Двореца” в Балчик. \n\t\t\t\t\t\t", "date": "2018.07.25", "title": "Румънските туристи предпочитат да посещават Балчик"}
{"url": "http://www.bnews.bg/article/245795-parlamentat_provezhda_izslushvane_na_ministara_na_truda_po_problemite_na_horata_s_uvrezhdaniya", "text": "\n Парламентът провежда изслушване на министъра на труда и социалната политика на основание чл. 113 от Правилника за организацията  и дейността на Народното събрание, относно хода на подготовката на законодателни промени от Министерството на труда и социалната  политика за гарантиране на правата на хората с увреждания Изслушването тече без всякаква емоция, сякаш, за да отчете дейност преди излизането във ваканция на депутатите. \r\n\r\n Припмняме, че майките на деца с увреждания протестират от месец април тази година, но до момента не е решен нито един от поставените проблеми. \r\n\r\n Вместо това бе уволнен един зам.министър за пътуване в бизнес класа на авио компания, а другия зам.министър на труда Султанка Петрова е неоткриваема, след изнесената информация за корупция и конфликт на интереси, довели до смъртта на 25 годишен охранител. \r\n  \r\n \n\t\t\t\t\t\t", "date": "2018.07.25", "title": "Парламентът провежда изслушване на министъра на труда по проблемите на хората с увреждания"}
{"url": "http://www.bnews.bg/article/245790-uzhasyavashti_podrobnosti_za_ogneniya_ad_v_gartsiya_govoritelyat_na_gratskoto_posolstvo_u_nas_razkri_che", "text": "\n                                       \r\n\r\n Тя отбеляза, че спасителните операции напредват бавно, понеже има много изгорели или горящи къщи, гръцките служби правят претърсване една по една. \r\n\r\n „Към момента няма официални данни за умишлен палеж, трябва да се направи разследване, можем да кажем, че в понеделник много от огнищата на пожарите започнаха едновременно“, открои Тирополи. \r\n\r\n „Унищожени са над 2000 къщи, министерствата заедно с органите на местното самоуправление и доброволчески отряди си сътрудничат, за да предложат на пострадалите подслон, храна и вода. Освен това гръцкото правителство одобри извънредна помощ от 20 милиона евро и данъчни облекчения за пострадалите, всички публични служби събират дарения и стоки от първа необходимост. Това, което ни вълнува, че хората незабавно се отзоваха кой с каквото може. Веднага бяха изразени съчувствие и подкрепа от европейските държави, Италия предложи два специализирани самолета, Испания и Румъния също са в готовност. Кипър също изпрати огнеборци и техника в западната част на Атика. Съседните държави също изразиха готовност – Турция, Израел и Македония, коментира говорителят на посолството на Гърция в България“, каза Тирополи. \r\n\r\n Тя изрази голяма благодарност и на България за оказаната незабавна помощ. Тирополи открои, че в засегнатия от пожарите район летуват предимно гърци, няма много чуждестранни туристи. В момента в този район е необитаем, във всички останали райони инфраструктурата и всички услуги работят. \r\n\r\n \r\n  \r\n \n\t\t\t\t\t\t", "date": "2018.07.25", "title": "УЖАСЯВАЩИ ПОДРОБНОСТИ ЗА ОГНЕНИЯ АД В ГЪРЦИЯ! Говорителят на гръцкото посолство у нас разкри, че...."}
{"url": "http://www.bnews.bg/article/245791-skandal_volen_siderov_valeri_simeonov_ubiva_biznesa_da_bade_smenen", "text": "\n “Вицепремиерът Валери Симеонов започна действия, които убиват българския туристически бизнес. Аз не съм го пратил във властта да утрепва български фирми и заведения, а да вдига доходите и пенсиите”, заяви Волен Сидеров пред Нова тв. Ако не може да се справи с това, ще търсим друг човек- Ако той не се поправи, ще трябва да бъде сменен, добави лидерът на АТАКА. \r\n\r\n Сидеров обяви, че внася искане до главния секретар на Министерския съвет да представи информация кой и по каква процедура е позволил проверките по Черноморието, участвала ли е полиция в тях и защо. По думите на лидера на АТАКА директорът на ОДМВР- Бургас Калоян Калоянов излъгал, че нямало полицаи със Симеонов, който ходи по проверки. Полицейският началник Калоянов бил човек на Румяна Бъчваова, която съсипала МВР. Полицейските служители се виждали на всички кадри със Симеонов, докато го пазили от “народната любов”. Сидеров, от своя страна, ходил навсякъде по Черноморието без дори един човек охрана. \r\n\r\n “Доста хора са впрегнати да притискат българския бизнес, чуждият не се закача, добави Сидеров. Този петък 27 юли, идва въпросът ми за златните концесии към г-н Симеонов в парламентарния контрол- да покаже договорите и анексите към тях за златните концесии. Ако бях премиер, щях да разваля тези концесии”, каза Сидеров. \r\n\r\n “Той Говори за спасяването на редник Киро(Кирил Домусчиев-б.р.). Не знам кой е редник Киро и ние не сме го спасявали, но като ще си говорим с филмови заглавия, много добре си спомням операцията по спасяването на редник Цеко- Цеко Минев., когато вицепремиерът Симеонов изнуди правителството за концесията в Банско в навечерието на Нова Година”, продължи Сидеров, според когото случаят с Национален парк Пирин е пример за лобизъм. \r\n\r\n Лидерът на АТАКА посочи и , че Симеонов си е позволил да свърже премиера Борисов с Кирил Домусчиев. Ако не получим извинения заедно с колегата Николай Алексондров, ще заведем съдебни дела за обида и ще окуражим премиера Борисов и Данаил Кирилов да направят същото. Призовавам премиера Борисов за покаже кой е премиерът и кой е вицепремиерът, да не се объркат хората, заяви Сидеров. \r\n\r\n “Същевременно Сидеров обяви за “слабост” и политическа грешка да се отстъпва за Закона за приватизацията и следприватизационен контор. Той пресметна, че заради това щяло да има 300 млн. лева загуба за държавата- защото държавата имала дял за толкова в Българския морски флот и като фалира компанията, а натам вървяло, такава загуба щяла да бъде нанесена на бюджета. Сигурно иска някой да сложи ръка на БМФ на безценица”, предложи Сидеров. Той добави, че държавата щяла да загуби 200 млн. лева, ако не бил приет новият Закон за горивата- Законът за административното регулиране на икономически дейности, свързани с нефт и нефтопродукти. \r\n\r\n За финал Волен Сидеров обяви, че сам се е явявал четири пъти на избори и четири пъти е влизал в парламента, нямало проблем да стане и за пети път. Очаква се Симеонов да се яви на изборите с Христо Иванов. \r\n \n\t\t\t\t\t\t", "date": "2018.07.25", "title": "СКАНДАЛ! Волен Сидеров: Валери Симеонов убива бизнеса, да бъде сменен "}
{"url": "http://www.bnews.bg/article/245800-totev_za_skandala_s_pavetata_ako_se_ustanovi_lipsa_shte", "text": "\n „Започнали сме проверка за паветата, които се продават, представяни, че са от  настилката на „Руски” и „6 септември”, заяви кметът Иван Тотев. Той коментира, че ако се установи липса на паважна настилка, то от Общината ще си предявят искове към фирмата изпълнител. Градоначалникът  обясни, че по договора с „Щрабаг” всеки строителен материал, който може да бъде годен да се използва втори път, трябва да бъде отделян и предаван на Общината. \r\n\r\n В това число влизат и паветата, които са по различните булеварди. По думите му, цялото количество павета от всички булеварди се съхранява на общинското депо в Ягодово, както и на базите на фирмите, които извършват ремонтите в Пловдив. Когато гранитът бива изваден от улицата той се тегли и се извозва до депата, като там се водят протоколи за всеки тон от каменната настилка. Имало е и случаи, в които павета биват депонирани като строителен отпадък, но това са такива с нарушена цялост или с отлят бетон върху тях. \r\n\r\n Припомняме, че цялата история започна от читателски сигнал, че хълмове от павета са били изсипани в частен двор на новострояща се къща между Марково и Първенец.  Собственикът на имота бизнесменът Асен Долев заяви, че паветата са купени от пловдивска фирма, която според него ги изкупувала от… Общината. \r\n \n\t\t\t\t\t\t", "date": "2018.07.25", "title": "ТОТЕВ ЗА СКАНДАЛА С ПАВЕТАТА: Ако се установи липса, ще..."}
{"url": "http://www.bnews.bg/article/245814-pod_mogila_maltepe_se_krie_ogromna_trakiyska_grobnitsa", "text": "\n Най-голямата могила на Балканския полуостров, Малтепе край пловдивското село Маноле, е на път да поднесе истинска научна сензация – екип археолози разкри контурите на монументална тракийска гробница. \r\n\r\n Покривът на гробницата се намира на шест метра под върха на високата 26 метра могила. \r\n\r\n Гробницата на Малтепе е точно копие на римската императорска гробница на Марк Аврелий Карин. Край Маноле обаче е погребан не римски император, а висш одриски аристократ – най-вероятно владетел на Филипополис. За това говорят петте монети, хвърлени около покрива на гробницата. \r\n\r\n „Това е тракийски обред – те вярвали, че в задгробието изхвърлят монети, за да платят – мъртвият да плати на лодкаря, който превозва душите през реката Стикс”, поясни доц. Костадин Кисьов, който работи на място. \r\n\r\n Археолозите тепърва трябва да разкрият вътрешността на гробницата. Преди тях до покрива ѝ са стигнали иманяри, които са подкопали 40-метров тунел в могилата. \r\n\r\n \r\n \n\t\t\t\t\t\t", "date": "2018.07.25", "title": "Под могила Малтепе се крие огромна тракийска гробница"}
{"url": "http://www.bnews.bg/article/245809-grazhdanite_kategorichno_protiv_smyanata_makedoniya_si_ostava_sas_staroto_ime", "text": "\n Македония може да не приеме предложението за новото име на страната си, написа сръбският в. Политика. \r\n\r\n \r\n\r\n В полза на новото име се обявиха 54,9 процента. Изследването показва, че най-горещите привърженици на споразумението от Преспа са етническите албанци. Почти 95 % от представителите на малцинството (между една четвърт и една трета от населението на страната) подкрепят споразумението. 75 на сто от основното население на Македония се определиха като противници на договора. \r\n\r\n Премиерът в Скопие Зоран Заев и гръцкият му колега Алексис Ципрас подписаха на 17 юни споразумение югозападната ни съседка да се казва Република Северна Македония и сложиха край на над 20-годишния спор между двете съседки за името на страната със столица Скопие, която фигурира в международни организации като Бивша югославска република Македония (БЮРМ). \r\n\r\n Малко по-късно Скопие обяви, че ще се проведе референдум за новото име на страната. \r\n\r\n   \r\n\r\n   \r\n \n\t\t\t\t\t\t", "date": "2018.07.25", "title": "ГРАЖДАНИТЕ КАТЕГОРИЧНО ПРОТИВ СМЯНАТА! Македония си остава със старото име?\r\n"}
{"url": "http://www.bnews.bg/article/245794-barekov_s_tezhki_otkroveniya_za_botev_plovdiv_tsyalata_istina_mozhete_da_prochete_tuk", "text": "\n Днес във Фейсбук попаднахме на коментар на евродепутата Николай Бареков по повод футболния отбор \"Ботев-Пловдив\".  \r\n\r\n \r\n\r\n Няколко думи за моята история с Ботев Пловдив. Ще оставя размислите за вас, феновете на този велик, но наистина лишен от късмет и височайша подкрепа клуб. Баща съм на трима български сина. И тримата, макар родени в София, са фенове на великия Ботев също като мен, като дядо си, прадядо си и своите прадядовци, които са ходили на Колежа за ритане на топка и за пързаляне по ледена пързалка още преди 9 септември 44 -та година. Израснал съм в Съдийския квартал на метри от Колежа и бягах от час в “Душото” да гледам Пашата, Пехливанов, Коцето и Зехтински през 80-те. Освен това тримата нови Барековци, пето поколение ботевисти, са свързани с Ботев и по кръвна линия чрез пра, прабаба си Мария Барекова, племеница на даскал Ботьо Петков от град Калофер , баща на великия поет и революционер Христо Ботьов. Толкова за моята връзка. Повечето факти са ви ясни. Преди десетина години бях в основата на опита за прогонване на злощастния собственик Христолов. Насред ужаса от пропадането на тима платих от джоба си масрафа и залата по първото събиране на феновете в хотела на Иван Тотев “Империал”, неформално поставило началото на Сдружението, което спаси и пренесе достойно за вековете идеята и името Ботев. Беше 31 януари 2010 година. \r\n\r\n Нямам спомен Палийски да е присъствал сред стотиците събрани ботевисти. Още тогава декларирах пълното си нежелание да участвам пряко в делата на клуба. Аз съм фен, обикновен фен от трибуните. Организирах среща в МС между премиера Борисов с ветераните на клуба начело с Бакалов, Пашата и Чико през 2010 година с цел ходатайство за намиране на нов собственик и спасение от фалит. Година по-рано по моя инициатива пред премиера Борисов държавата върна стадиона на Колежа на Общината и оттам стартира процеса на концесията и връщането му на ФК. Убедих през 2010 в лични разговори тогавашния банкер и изявен цесекар Цв. Василев да инвестира във футболен клуб Ботев и в изграждането на нов стадион. На едната от срещите в качеството си на ресторантьор от Черноморието господин Ангел Палийски осигури пресен калкан, тартар от сьомга и морски дарове буквално пред вратата (не беше допуснат по-навътре) на вилата на банкера в Созопол, с което определено аргументите натежаха в наша полза. \r\n\r\n Дано това не са били и единствените благотворителни жестове към клуба на сегашния “президент”. През 2011 и 2014 (малко преди фалита на КТБ) отказах напълно категорично и двете предложения на мажоритарния собственик да поема поста президент на ФК Ботев. Както казах и на него, моята роля в клуба е на трибуните като редови фен. Любовта не се нуждае от постове и пари. \r\n\r\n Пък и има една стара английска поговорка, че един джентълмен може да стане за резил само, ако оглави любимия си футболен клуб. Далеч съм от кухнята по върховете на ФК Ботев от пет години. Но като фен съм силно притеснен. Липса на яснота за стадиона, базата и бъдещето на футболистите и ДЮШ. На практика Ботев няма собственик, а само някакъв вечен кандидат за такъв. Сватбата се отлага вече трета година. Момата или младоженика нещо не са по реда си. То женихът нещо няма и особено желание да се нагърбва с непосилна задача. Треньорът Николай Киров -Белия, донесъл Купата след повече от половин век очакване, казва неща, които изобличават празните приказки на така наречения “президент”. Знам, че тази истина беше неизказана публично тайна в треньора ни поне половин година. Цялата работа откъм шапката на клуба над треньора мирише на гнило чак извън страната. Факт е, че феновете вече имат доверие само и единствено на треньора, а срещу Палийски е настроена цялата мислеща жълто-черна общност. \r\n\r\n Феновете не приемат неговия манталитет за съответстващ на джентълменските принципи в най-стария български клуб. На практика никой от хората, които дърпат конците, не е вкарал и един личен лев в Ботев Пловдив. Ако е обратното, нека да покаже бележка или касов ордер. Аз още пазя моя от хотела на Тотев. Последно господинът с ресторанта се хвалеше пред мен, че дал някаква косачка за тревата. Аз имам две вкъщи, ако има нужда ще ги пратя до Коматево. Без да вдигам шум, защото обратното издава ниво. Още по -напрактика реално клубът се управлява от един бивш сервитьор и от едно студио за татуси. Над тях сигурно е още по-зловещо.... само, че кой им плаща заплатите на професионалните фенове и на професионалното ръководство? Тъпо, но факт. Кой е “футболният” човек в ръководството, който има интелекта да “чете” футбола и потоците от пари в него едновременно? Има ли необходимото образование и капацитет? \r\n\r\n Ако е мистър Палийски, това е пълен абсурд и гавра с традициите на Ботев и съвременните футболни методи. Каква стратегия, какви инвестиции, какви пет лева!? Имам чувството, че самото “ръководство” намира препитание и издръжка от клуба вместо да дава пари от джоба си, каквато му е задачата. Въртят се около Коматево и Колежа като кебапчийски котараци пред шкембеджийницата на Сточна гара. Времената от безвремието на Христолов се завърнаха с пълна сила, но вече под въпрос е и част от основната идентичност на клуба - Колежа. Има ли публичен отчет за феновете как се харчат парите от билети, телевизионни права, евротурнири, спонсори, трансфери? Спонсорските “на ръка” от определени места отчитат ли се в счетоводството на клуба и по какво перо минават? Има ли ги отразени в балансите? Пред НАП и БФС? Има ли нови дългове под формата на премии, комисионни, задължения към други клубове? Парите от благодетели като заеми ли се осчетоводяват или като дарения? \r\n\r\n Законът не толерира данъчно второто, поради което се съмнявам. С какви пари по произход се плащат месечни възнаграждения на някои от феновете, превърнати в преторианска гвардия на “президента”? Тези въпроси крещят за отговор и кънтят сред истинските привърженици, които не желаят Ботев да се управлява с мазен халваджийски тефтер като капанче за цаца от Слънчака. Чуват се грозни приказки за черно тото и за обвързаности на “ръководството” и разни измекяри около него с футболната мафия в и извън БФС. Мачът със Славия от полуфиналите тази година беше червената лампичка. \r\n\r\n Надявам се да не съм наранил нечие его с тези думи. Ако съм нанесъл личен дискомфорт на феновете като мен, съжалявам още повече. Но време е да се започне отново и все отнякъде. Началото на 21 век се оказва време за изпитание за великия Ботевъ. Поне да си кажем истината помежду си, за да изясним кой кой е и за какво се бори около любимия клуб. Ботев в велик, Ботев е любов, Ботев е мъка и сълзи, а не куче-касичка или друг тип касичка за пишман ботевисти. \r\n\r\n ПП  \r\nНе търсете скрит замисъл или не дай Боже (Божо) конспирация в написаното дотук. Просто тези дни си направих малък анализ в чужбина по повод думите на треньора. А и някои коментари на хора без образование и грам култура. Вече отдавна не стъпвам и на стадиона, отвратен от безскрупулните фенове по трибуните. Така или иначе още през 2014, когато двама платени “фенове” от “агитката” издигна плакат срещу мен за някой дребен лев от Белград и мамин Ваньо на някакъв мач, в мен нещо се пречупи и Ботев остана една романтична история в сърцето ми от 80-те, когато баща ми и дядо ми ме заведоха за първи път на стадиона да гледам как мачкахме Байерн Мюнхен, Барселона, Левски и ЦСКА близо 20 години. \r\n \n\t\t\t\t\t\t", "date": "2018.07.25", "title": "БАРЕКОВ С ТЕЖКИ ОТКРОВЕНИЯ ЗА БОТЕВ (ПЛОВДИВ)! Цялата истина можете да прочете тук! "}
{"url": "http://www.bnews.bg/article/245789-izteche_oshte_edin_skandalen_zapis_s_tramp", "text": "\n Пореден скандален запис с участието на американския президент Доналд Тръмп изтече в медиите, предаде CNN. \r\n\r\n Това път държавният глава е записан по време на разговор с адвоката си Майкъл Коен - същият, който бе разследван за контакти с руски олигарси.  \r\n\r\n Двамата обсъждат как да \"убедят\" финансово модела на \"Плейбой\" Карън Макдугал да си мълчи за отношенията с Тръмп преди години.  \r\n\r\n По това време Тръмп все още е кандидат-президент. \r\n\r\n По-рано стана ясно, че Коен платил на порноактрисата Сторми Даниълс, за да си мълчи, след като тя имала афера с президента на САЩ Тръмп през 2006 година. \r\n\r\n На държавния глава се наложи да се оправдава, че това не са средства от кампанията му.  \r\n\r\n Това са само част от жените, които твърдят, че са имали връзки с него. Към Тръмп бяха отправяни и обвинения за секстормоз и заплахи. \r\n \n\t\t\t\t\t\t", "date": "2018.07.25", "title": "Изтече още един скандален запис с Тръмп"}
{"url": "http://www.bnews.bg/article/245792-primer_za_povedenie_makron_poe_lichna_otgovornost_pred_frenskiya_narod_za_intsidenta_s_bodigarda_mu_podrobnosti", "text": "\n Френският президент Еманюел Макрон пое отговорност за инцидента с бодигарда си, предаде \"Ройтерс\". \"Аз нося отговорност пред френския народ\", е казал той.  \r\n\r\n Това са заявили депутати от партията му, пред които държавният глава е направил изявлението.  \r\n\r\n Припомняме, че Макрон реши да уволни бодигарда, който беше заснет, как удря протестиращ на \"Майските протести\", след като са се появили \"нови факти\" за предполагаемото престъпление. \r\n\r\n Охранителят е разпитван вчера и в полицията за инцидента.  Противоречие доминира медийното отразяване във Франция през последните 24 часа, като опозиционни лидери критикуват Макрон, че не е уволнил охранителя веднага и си е замълчал. \r\n \n\t\t\t\t\t\t", "date": "2018.07.25", "title": "ПРИМЕР ЗА ПОВЕДЕНИЕ! Макрон пое лична отговорност пред френския народ за инцидента с бодигарда му (ПОДРОБНОСТИ)"}
