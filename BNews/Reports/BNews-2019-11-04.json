{"url": "http://www.bnews.bg/article/264143-ima_yasnota_trupat_e_na_ubit_zaradi_zhena_sled_seriozen_zapoy", "text": "\n 30-годишният мъж от Бургас най-вероятно е убит заради жена след сериозен запой, разкриха пред Lupa.bg криминалисти от морския град. Жертвата бе намерена в дере, тялото е пратено за аутопсия.  \r\n\r\n Според източници нараняванията са най-вече по главата. Криминалистите смятат, че до трагедията е стигнало след пиянска свада заради закачки с гаджето на някой от сътрапезниците. Първоначалната версия е, че младият мъж е удрян с бутилка в главата до смърт. Когато извършителите разбрали, че е мъртъв, закарали тялото с кола и го хвърлили в дере край пътя близо до Рибарското селище в Бургас.  \r\n\r\n Убитият е с чисто досие. Криминалистите са убедени, че става дума за умишлено престъпление. Назначената аутопсията има за цел да установи дали има намесена дрога в убийството, както и точната причина за смъртта на младия мъж.  \r\n \n\t\t\t\t\t\t", "date": "2019.11.04", "title": "ИМА ЯСНОТА! Трупът е на убит заради жена след сериозен запой"}
{"url": "http://www.bnews.bg/article/264146-hilari_klintan_mark_zukarbarg_tryabva_da_plati_tsena_za_shtetite_varhu_demokratsiyata", "text": "\n Марк Зукърбърг \"трябва да плати цена\" за това, което направи на демокрацията. \r\n\r\n Това коментира бившият държавен секретар на САЩ Хилари Клинтън, която се съмнява дали е възможно провеждането на свободни и честни избори след решението на \"Фейсбук\" да не проверява политическите реклами, пише \"Гардиън\". \r\n\r\n Клинтън говори в Ню Йорк на прожекцията на документалния филм на Netflix The Great Hack за скандала с Cambridge Analytica. \r\n\r\n Кандидатът за президент на САЩ от Демократическата партия през 2016 г. предупреди, че има заплаха за предстоящите избори във Великобритания и Съединените щати, като разкритикува решението на \"Фейсбук\" да позволи на политиците да лъжат с реклами, публикувани на платформата. \r\n\r\n Коментарът й излиза на фона на спекулации, че може да се кандидатира за президент на САЩ за трети път. \r\n\r\n Според нея изборите ще бъдат засегнати от фалшива информация във \"Фейсбук\", \"защото пропагандата работи\". Тя смята, че фалшива новина във \"Фейсбук\" от 2016 г., че папа Франциск подкрепя Доналд Тръмп \"наистина е оказала влияние\". \r\n\r\n Cambridge Analytica използва незаконно събрани профили във \"Фейсбук\" за атакуване на гласоподаватели на американските президентски избори, но според Клинтън това просто е \"върхът на айсберга\" що се отнася до предизвикателства пред демокрацията. \r\n\r\n Тя не спести критиките си по адрес на \"Фейсбук\". \r\n\r\n Когато \"Фейсбук\" е основният източник на новини за повече от половината американци и единственият източник на новини, който се използва от повечето от тях, и ако обяви, че не носи отговорност за разпространението на фалшиви реклами...според вас как ще получите вярна информация за каквото и да е било, попита Клинтън. \r\n\r\n Тя вярва, че има \"война за истината\", при която \"манипулирането на информацията\" служи на интересите на невероятно богати хора, които вярват, че могат да правят каквото си поискат. \r\n\r\n Клинтън също обърна внимание на връзката между Брекзит и кампанията на Тръмп, за която не е била наясно по-рано. \r\n \n\t\t\t\t\t\t", "date": "2019.11.04", "title": "Хилари Клинтън: Марк Зукърбърг трябва да плати цена за щетите върху демокрацията\r\n"}
{"url": "http://www.bnews.bg/article/264140-spored_goranov_sofiya_shtyala_da_bade_samo_tramplin_na_manolova_za_da_atakuva_darzhavata", "text": "\n \"София щеше да ѝ е тясна и може би за нея е добре, че не успя, защото нейните амбиции и възможности са много по-големи от столицата. Тя смяташе от тук да превзема държавата\". \r\n\r\n Така финансовият министър Владислав Горанов коментира в сутрешния блок на bTV резултата на Мая Манолова на местните избори в столицата. \r\n\r\n \"София не се подведе по манипулативните внушения на един политик, който излъчва на всички възможни честоти - от крайно ляво до крайно дясно, с една единствена цел – да промени София. А София се променя доста успешно през последните години\", заяви Горанов. Според него внушенията през последната година и половина, че в столицата нищо не се върши, не са успели. \r\n\r\n Акцентирането върху само един аспект от случващото се може умело да бъде превърнат в манипулация, добави той. \r\n\r\n Горанов нарече \"либерални анархисти\" хората, които до вчера са се смятали за десни, а са гласували за Мая Манолова. Той описа кандидатката като \"болезнено амбициозна\" жена, която ще продължи напред в опита си да се реализира. Според него участието ѝ в надпреварата за София е \"социален експеримент\", защото Манолова нямала опит в управлението и не проявила \"сериозна ценностна система в политиката\". \r\n\r\n Пред Йорданка Фандъкова и нейния екип следва нелек мандат с шарени районни кметове и с шарен общински съвет. Начинът на правене на политика става все по-фино изкуство и все по-малко ще трябва да се разчита на лозунги и все повече на прецизност и добре свършена работа, смята финансовият министър. \r\n\r\n Той отрече и обвиненията на Мая Манолова, че в София ГЕРБ са купували гласове на вота. \r\n \n\t\t\t\t\t\t", "date": "2019.11.04", "title": "Според Горанов София щяла да бъде само трамплин на Манолова, за да атакува държавата! "}
{"url": "http://www.bnews.bg/article/264145-putin_nagradi_s_orden_obvineniya_v_shpionazh_nikolay_malinov", "text": "\n Руският президент Владимир Путин е наградил обвинения в шпионаж в полза на Русия Николай Малинов, предаде ТАСС. Часове преди церемонията главният прокурор Сотир Цацаров предложи на инспектората към Висшия съдебен съвет да провери работата на съдията от спецсъда Андон Миталов, дал на Малинов разрешение да пътува до Русия за награждаването. \r\n\r\n Малинов е сред чужденците, наградени с орден \"Дружба\". Отличието се връчва по случай Деня на народното единство - годишнина от освобождаването на окупираната от полски нашественици Москва от народното опълчение през 1612 година. Събитието бележи края на периода, наричан от руската история Смутното време, който поставя под заплаха самото съществуване на страната. \r\n\r\n Инспекторатът на Висшия съдебен съвет да провери действията на съдията от спецсъда Миталов. За това настоява в сигнал Цацаров. Причината е даденото разрешение за пътуване до Русия на Малинов, който е председател на сдружението \"Русофили\". \r\n\r\n Той бе обвинен в шпионаж преди два месеца. Разследващите твърдят, че той е събирал данни за две руски организации – \"Двуглав орел\" и Руски институт за стратегически изследвания. И двете са свързани с ген. Леонид Решетников, на когото ДАНС забрани да влиза у нас за десет години. \r\n\r\n Цацаров е разбрал за съдебното решение от сигнал на наблюдаващия делото прокурор Мария Макрелова, става ясно от писмото му до инспектората. На 21 октомври адвокатите на Малинов Димитър Вълчев и Лъчезар Таков са подали искане забраната му за пътуване в чужбина да бъде отменена. Дотогава той бе на свобода срещу 50 хил. лв. гаранция и без възможност да напуска страната. \r\n\r\n В искането на двамата адвокати е било посочено, че Малинов иска да пътува до Русия между 1 и 5 ноември. Поводът – мероприятия, организирани от фонд\" Руский мир\" и Международния славянски съюз, на които ще му бъде връчена правителствена награда. Седмица по-късно съдия Миталов разрешава на Малинов да напусне страната за посочения период. \r\n\r\n Според Цацаров съдията е действал в нарушение на закона, тъй като се е произнесъл по несъществуващ прокурорски отказ. В писмото си главният прокурор посочва, че съдът е бил сезиран с искане да се отмени забраната за напускане на страната. Той обаче не се е произнесъл по него, а директно е разрешил пътуването, т.е. забраната продължава да действа. \r\n\r\n Това е съвсем друга процедура, твърди Цацаров. В този случай Малинов е трябвало да поиска разрешение за пътуване от наблюдаващия прокурор и едва след като му бъде отказано, да обжалва пред съда. \r\n\r\n От инспектората на ВСС засега няма реакция на искането на Цацаров. Според написаното в него Малинов все още би трябвало да е в чужбина. Разрешението му за пътуване изтича във вторник – 5 ноември. \r\n \n\t\t\t\t\t\t", "date": "2019.11.04", "title": "Путин награди с орден обвинения в шпионаж Николай Малинов\r\n"}
{"url": "http://www.bnews.bg/article/264142-otkriha_trup_v_dere_samnyavat_se_za_ubiystvo", "text": "\n Труп е открит в дерето край пътя за Ченгене скеле преди минути, съобщава \"Флагман\". По всяка вероятност се касае за убийство, тъй като на терен е главният разследващ полицай на ОДМВР-Бургас Златко Пеев. \r\n\r\n Отцепен е огромен периметър, има струпване на криминалисти. \r\n\r\n По-първоначални данни тялото е на 30-годишен мъж.  \r\n \n\t\t\t\t\t\t", "date": "2019.11.04", "title": "Откриха труп в дере, съмняват се за убийство"}
{"url": "http://www.bnews.bg/article/264148-frenskata_lyubov_na_maya_s_psevdodesnite_8_raykmeta_za_tyah_tya_shef_na_vodopad", "text": "\n Активността и безсрамните и безпринципни сделки на Манолова преди балотажа с псевдодесните изцяло облагодетелстваха олигарсите и прецакаха самата нея. Примерно подсъдимият за корупция и кражби бивш министър от ГЕРБ Трайчо Трайков стана районен кмет на централния район Средец с гласовете на костовисти, реститути и червени плутократи. Интересен разрез на структурата на вота на избиратели на псевдодесни и либерални формации в София за Манолова разкри симбиозата по сметка. Тази симбиоза, подходяща за “френска любов”, която Мая направи на “градската десница”, показа, че сметката е с кръчмари Прокопиев и Костов. \r\n\r\n 40 хиляди софиянци, гласували за червеното острие на балотажа, са подкрепили архитекта с червено-жълтите тапети Игнатов от ДъБъ и Бонев от Спаси София на първия тур. Това не е станало безвъзмездно за босовете на раз-градската десница Прокопиев и Костов. \r\n\r\n Срещу гласовете на контролирания си дистанционно с психобутонче електорат те получиха гласовете на червените софиянци за райкметовете на дясното във вида ДъБъ. Резултатът. Прокопиев и Костов овладяха всички централни и богати квартали с общо 8 “тъмносини” райкмета, а за БСП и Майчето остана ....втората място и тиквения медал. Някой като вечния социолог около трапезата Андрей Райчев вече пратиха Мая Манолова за шеф на синдикат. \r\n\r\n Всъщност с днешна дата Мая от Кюстендил е шеф на водопад и абсолютно безработна с тенденция да се присъедини към бившата си дружка и съпартийка Татяна Дончева, която заработва частно като адвокат на мафиоти, мутри и подсъдими олигарси. Не е голяма изненада, защото в миналото Дончева обслужваше Мултигруп, а Манолова Ковачки и Братя Галеви. \r\n  \r\n \n\t\t\t\t\t\t", "date": "2019.11.04", "title": "“Френската любов” на Мая с псевдодесните = 8 райкмета за тях, тя - шеф на водопад\r\n"}
{"url": "http://www.bnews.bg/article/264147-eto_go_rusofila_nikolay_malinov_pri_nagrazhdavaneto_ot_putin", "text": "\n На страницата на Кремъл се появи снимка на президента на Русия Владимир Путин, който връчва държавно отличие на Николай Малинов. \r\n\r\n Руският президент награди с орден \"Дружба\" редица чуждестранни граждани на церемония в Кремъл по случай руския Деня на народното единство, предаде ТАСС. \r\n\r\n Орден \"Дружба\" се връчва за особени заслуги в укрепването на мира, дружбата, сътрудничеството и взаимното разбирателство между народите. \r\n\r\n Тази година сред удостоените с руския орден \"Дружба\" е и председателят на българското Национално движение \"Русофили\" Николай Малинов, съобщава БТА. \r\n \n\t\t\t\t\t\t", "date": "2019.11.04", "title": "Ето го русофила Николай Малинов при награждаването от Путин"}
{"url": "http://www.bnews.bg/article/264137-feysbuk_proiznese_prisadatata_si_za_spechelili_i_zagubili", "text": "\n След резултата от балотажа в столицара Фейсбук прегря. Граждани, журналисти и видни общественици изказа своята присъда. Впечатление прави, че сякаш резултати не са задоволителни за никого. Ето и някои от тях:  \r\n\r\n   \r\n\r\n \r\n\r\n \r\n\r\n   \r\n \n\t\t\t\t\t\t", "date": "2019.11.04", "title": "Фейсбук произнесе присъдатата си за спечелили и загубили"}
{"url": "http://www.bnews.bg/article/264149-karakachanov_lazhe_mazhe_po_btv_i_otkazva_da_si_priznae_rezila_na_izborite", "text": "\n Свръхтежкото вице на Борисов се прави на ударен за провала си на местните избори. Наглостта на Каракачанов няма дъно. \r\n\r\n Пред нищо невдяващата Цветанка Ризова днес Каракачанов отново ограби възкресилия го Бареков като си приписа неговата идея от 2013 година за образователния ценз на изборите. Това е рецидив, защото Каракачанов открадна и още една идея на благодетеля си Николай Бареков и ББЦ - връщането на казармата. Подробност е, че Бареков искаше тя да бъде под формата на трудови войски за малограмотните и неграмотните роми и други българи без образование. \r\n\r\n По повод резила на Джамбазки, който едвам събра 3% на първия тур в столицата, високотонажният войвода скалъпи лъжата, че Джамбазки не се вписал в тона на Анти - ГЕРБ кампанията. Малцината избиратели на ВМРО в София направиха подлогите на Борисов за смях, защото подкрепиха Мая Манолова на балотажа. \r\n\r\n Причината за провала на Джамбазки е слугинската роля на ВМРО пред ГЕРБ и ДПС и фактът, че джобният войвода- милионер за четвърти път измами избирателите си и вместо да остане общински съветник в София побърза да избяга обратно в Брюксел срещу 50 000 (50 бона) месечно възнаграждение, \r\n \n\t\t\t\t\t\t", "date": "2019.11.04", "title": "Каракачанов лъже-маже по БТВ и отказва да си признае резила на изборите\r\n"}
{"url": "http://www.bnews.bg/article/264144-aresti_vav_vietnam_zaradi_kamiona_kovcheg", "text": "\n Виетнамските власти са арестували осем души във връзка с инцидента с камиона в Есекс. На 23 октомври бе намерен хладилен камион с 39 мъртви тела. Всички жертви са виетнамски граждани, обявиха от британското разследване. \r\n\r\n Междувременно 23-годишният Аймън Харисън от Северна Ирландия бе обвинен в многобройни случаи на убийство по време на разследването, докато други двама - 40-годишният Ронан Хюз и брат му Кристофър, са издирвани по подозрение за убийство и трафик на хора. \r\n \n\t\t\t\t\t\t", "date": "2019.11.04", "title": "Арести във Виетнам заради камиона ковчег"}
{"url": "http://www.bnews.bg/article/264141-vazhno_vazrastta_za_pensionirane_otnovo_skacha", "text": "\n Да се ограничи достъпът до схеми за ранно пенсиониране. Това е една от мерките, които социалното министерство предлага за преодоляване на дефицита в пенсионната система, информира \"Труд\". \r\n\r\n Тя е залегнала в Национална стратегия за демографско развитие на населението в България (2012-2030 г.). \r\n\r\n В момента съществува възможност, ако имате нужният стаж, да се пенсионирате една година по-рано. Това се случва обаче за сметка на по-ниска пенсия, която се намалява с 0,4 на сто за всеки недостигащ месец. \r\n\r\n В наредба са определени и категориите труд, които се пенсионират по-рано – това са миньори, пилоти, работници в металургията и др. \r\n\r\n Учителите също имат право на ранна пенсия, която се отпуска от Учителския пенсионен фонд. \r\n\r\n Балерините и балетистите придобиват право на пенсия, ако имат 25 години осигурителен стаж при навършване на 43 години и 4 месеца. \r\n\r\n Авторите на стратегията предлагат още да продължи да се повишава възрастта за пенсиониране, както и да се въведат по-строги изисквания за получаване на пенсия от държавното обществено осигуряване. \r\n\r\n Мерките се налагат поради трайната тенденция на застаряване на населението, което неминуемо в бъдеще ще доведе до значително увеличение на разходите за пенсии, се посочва в документа. \r\n\r\n Обсъждат се и възможности за въвеждане на многофондова система във втори и трети стълб на пенсионната система, както и механизъм за гарантиране на средствата от вноски, натрупани в допълнителното задължително пенсионно осигуряване. \r\n\r\n Стратегията предвижда още да се укрепи Сребърният фонд, който да спомогне за стабилизиране на пенсионната система. \r\n\r\n На всеки 100 пенсионери се падат по едва 66 лица, които навлизат на пазара на труда, отчита стратегията за борба с демографската криза. \r\n\r\n За сравнение през 2001 г. 100 лица, излизащи от трудоспособна възраст (60-64 години), са били замествани от 124 млади хора (15-19 години). \r\n\r\n Най-благоприятно е съотношението в областите Сливен – 87, Варна – 73, и София (столица) – 72 лица. Най-нисък е този показател в областите Смолян – 43, Перник – 49, и Габрово, където 100 лица, излизащи от трудоспособна възраст, се заместват от 51 лица, влизащи в трудоспособна възраст. \r\n\r\n В края на 2018 г. лицата на 65 и повече навършени години са 1 493 119, или 21,3% от населението на страната. В сравнение с 2017 г. делът на хората в тази възрастова група нараства с 0,3 процентни пункта. \r\n\r\n Разходите за пенсии за 2018 г. са 9 455 890,5 хил. лв., като в тази сума са включени разходите за пенсии, финансирани от ДОО и от държавния бюджет, и еднократно изплатените суми към пенсиите за месеците април и декември на 2018 г. \r\n \n\t\t\t\t\t\t", "date": "2019.11.04", "title": "Важно! Възрастта за пенсиониране отново скача!"}
{"url": "http://www.bnews.bg/article/264136-dps_poseche_gerb_politicheskite_realnosti_v_balgariya_veche_ne_sa_sashtite", "text": "\n Според Мустафа Карадайъ демокрацията у нас е в опасност, а ГЕРБ манипулира изборните резултати с помощта на държавно-административния апарат. ДПС се похвали с високи резултати, но акцентът падна върху нарушаването на демократичните принципи от управляващите. \r\n\r\n Основната теза на лидера на ДПС, че в България политическата обстановка вече е коренно различна. До тази вечер ДПС ухажваше ГЕРБ и създаваше впечатлението, че движението няма нищо против да управлява задкулисно с ГЕРБ под паравана на разпадналите се патриоти, но тази вечер тонът на Мустафа Карадайъ към ГЕРБ беше безпрецедентно рязък и остър. \r\n\r\n Нещо се случва зад дебелите кулиси на българската политика...! \r\n\r\n \r\n \r\n  \r\n \n\t\t\t\t\t\t", "date": "2019.11.04", "title": "ДПС посече ГЕРБ: Политическите реалности в България вече не са същите!\r\n"}
{"url": "http://www.bnews.bg/article/264139-sozopol_glasuva_sreshtu_klikata_na_reyzi_izbra_kmet_ot_bsp", "text": "\n С много висока активност – 68,71%, жителите на Созопол избраха нов кмет. Това е Тихомир Янакиев – кандидат на БСП, подкрепен на втори тур от неформална Коалиция на промяната, която включва леви и десни партии и формации. \r\n\r\n Кандидатът на ГЕРБ Красимира Германова, която остана втора, беше подкрепена от дългогодишния кмет Панайот Рейзи, който на тези избори оглави листата на СДС. \r\n\r\n Бяха проведени балотажи в още три населени места, където също спечелиха кандидатите, издигнати от БСП. \r\n\r\n На първи тур в други четири населени места спечелиха кандидатите на ГЕРБ. \r\n\r\n През вчерашния изборен ден в ОИК-Созопол не е подаден нито един сигнал за сериозно нарушение. \r\n\r\n „Още преди вота ние виждахме настроението у хората и знаехме, че ще постигнем такъв резултат. Хората искаха промяна и тя да се случи сега. На втория тур всичко беше надпартийно. Партиите не играеха, заставахме зад личности и идеи. Първо ще направя финансов одит”, бяха първите думи на Тихомир Янакиев. \r\n \n\t\t\t\t\t\t", "date": "2019.11.04", "title": "Созопол гласува срещу кликата на Рейзи, избра кмет от БСП"}
{"url": "http://www.bnews.bg/article/264138-elin_pelin_nakaza_mashata_na_dps_profesionalniya_protestar_angel_slavchev_s_mizernite_s_5_glasa", "text": "\n Елин Пелин се събуди и вече не вярва на Ангел Славчев. Той взе само 45 гласа за общински съветник и не успя да влезе в местната власт, коментират жителите. Според тях Славчев си играе със страховете на хората в града, а те не са глупави. \r\n\r\n Освен това лъснаха неговите стари истории, които не са забравени. \"Наши хора ни предупредиха, че Румен Петков дирижира част от бунтовете и плаща за тях, като един от хората му е Славчев\", коментира Нора Флорова във времената, когато бяха скарани със Славчев. \r\n\r\n Впоследствие той се оказва в групата, която стопира протестите преди да бъде извоювана оставката на президента Росен Плевнелиев и е от „лидерите“, качили държавния глава на трибуната пред протестиращите. „Ангел беше много агресивен. Той бе внедрен, за да разцепи протестите“, разказва тогава Нора. \r\n\r\n След оставката на Борисов искахме да продължим борбата до свалянето на Плевнелиев, но бунтовете изведнъж спряха с манипулирани съобщения във Фейсбук, които разпръснаха хората, посочи през 2014 Флорова. Тя разказа, че Ангел Славчев се е опитвал с мегафон да заглуши нейно изказване от трибуната на протеста срещу Плевнелиев. Славчев има досие в службите, твърди Флорова. \r\n\r\n Нейни близки са успели да видят категорични документи, че всички „лидери“ на протестите са били „ушета“, но най-ужасни неща имало в досието на Славчев. \r\n \n\t\t\t\t\t\t", "date": "2019.11.04", "title": "Елин Пелин наказа машата на ДПС \"професионалния протестър\" Ангел Славчев с мизерните с 5 гласа"}
