{"url": "http://www.bnews.bg/article/247624-tsska_razmaza_vereya_na_stadion_balgarska_armiya", "text": "\n ЦСКА разгроми аутсайдера на Първа лига Верея с 4:0 в домакински мач от шестия кръг на първенството. С две попадения се отличи Кирил Десподов (17, 47), а по едно добавиха Едвин Джеси вкара (67) и Мауридес (85). \r\nС този успех червените се доближиха на точка от Левски, а тимът от Стара Загора се закотви на дъното в класирането след едно равенство и пет поражения. \r\nСрещата започна с минута мълчание в памет на жертвите от вчерашната катастрофа край Своге. \r\n\r\n Наставникът на домакините Нестор ел Маестро върна в титулярния състав Едвин Джеси, който заедно с Кирил Десподов атакуваше по двете крила. Атаката се поведе Мауридес, а зад него игра Тиаго, който в двубоя срещу Лудогорец се подвизаваше на лявото крило. \r\n\r\n В състава се завръна и Чорбаджийски, който замени Стивън Перейра. \r\n\r\n Червените откриха резултата в 17-ата минута. Тогава Джеси проби и центрира отляво към Кирил Десподов, който с глава от 6-7 метра не остави шанс на Георгиев за 1:0. \r\n\r\n До края на полувремето ЦСКА имаше надмощие, но така и не създаде нещо по-сериозно пред противниковата врата. Червените се отчетоха с няколко изстрела извън наказателното поле, но те не затрудниха Георгиев. В 45-ата минута пък Мауридес опита да вкара с глава след центриране на Джеси отляво, но изпрати топката на метър над напречната греда. \r\nОт своя страна Верея осъществи два опасни пробива - по веднъж от двете крила, но играчите на Небойша Лекич сбъркаха при последния пас и не се стигна до удари към вратата. \r\n\r\n Първата интересна ситуация за втората част бе в 47-ата минута, когато Тиаго шутира мощно, но в аут. Секунди по-късно последва извеждащ пас на Пинто към Десподов, който овладя майсторски топката и с бомбен шут под гредата покачи на 2:0. \r\nГолмайсторът бе близо до своя хеттрик в 50-ата минута, когато засече центриране на Джеси, но Георгиев изби. \r\nВ следващите минути Верея опита да вкара с два шута от далечна дистанция. Този на Мачадзе излезе в аут, а в 59-ата минута удар на Александър бе с мъка избит от Черниаускас. \r\nЦСКА отговори с шут в гредата на Едвин Джеси в 60-ата минута, а малко по-късно Мауридес не уцели вратата след удар с глава. \r\nВ 65-ата минута червените отнеха топката при центриране от корнер на Верея, организираха бърза атака, при която Десподов излезе очи в очи с Георгиев, стреля с левия крак, но вратарят на гостите изби. Последва добавка на Мауридес, която не сполучи. \r\n\r\n Само две минути по-късно домакините стигнаха до трети гол. Пинто центрира към Мауридес, който свали с крак към нахлуващия на скорост в наказателното поле Джеси. Трима бранители на старозагорчани се засуетиха и позволиха на ганаеца първи да достигне до топката, за да вкара за 3:0. \r\nВ 83-ата минута Верея си вкара автогол, но попадението бе отменено поради засада на Манолев. Все пак две минути по-късно червените стигнаха до четвърто попадение. Евандро изведе Мауридес, който прехвърли Георгиев, по всичко изглеждаше, че Василиев ще избие пред голлинията хвърляйки се на шпагат, но не уцели топката и тя влезе в мрежата за 4:0.  Кирил Десподов 17  Кирил Десподов 47  Едвин Джеси 67  Мауридес 85  30. Черниаускас, 4. Чорбаджийски, 5. Бодуров, 6. Пинто, 8. Джеси, 9. Мауридес, 14. Лясков, 15. Малинов, 19. Десподов, 20. Тиаго, 27. Секулич  27. Георгиев, 4. Мачадзе, 6. Иванов, 15. Василиев, 3. Курупис, 33. Йоргенсен, 28. Александер, 24. Диара, 16. Малек, 11. Вушорович, 10. Огнянов \r\n \n\t\t\t\t\t\t", "date": "2018.08.26", "title": "ЦСКА размаза Верея на стадион \"Българска армия\"!"}
{"url": "http://www.bnews.bg/article/247621-treti_medal_za_daniela_todorova_v_berlin", "text": "\n Българката Даниела Тодорова спечели медал и в третата дисциплина, в която взе участие на европейското първенство за хора с увреждания в Берлин. Параатлетката се нареди втора в тласкането на гюле. \r\n\r\n Сребърният медал на Тодорова идва с резултат 6,86 м. Тя тласна гюлето на тази дистанция в четвъртия си опит, който се оказа и най-добър за нея. \r\n\r\n Пред българката се нареди представителката на Латвия Диана Дадзите с 8,00 м. Полякинята Каролина Стравинска е трета с резултат 6,00 м. Последна остана представителката на Беларус - Ирина Барановская, която тласна на 5,43 м. \r\n\r\n Така Тодорова подобри класирането от миналото европейско първенство в тази дисциплина, когато стана трета.  \r\n\r\n През 2018 г. Даниела спечели от европейското първенство сребърен медал в мятането на диск и бронз в хвърлянето на копие.  \r\n\r\n Това е девети медал за България от форума в Германия \r\n \n\t\t\t\t\t\t", "date": "2018.08.26", "title": "Трети медал за Даниела Тодорова в Берлин!"}
{"url": "http://www.bnews.bg/article/247622-verizhna_katastrofa_zatapi_okolovrastnoto", "text": "\n Тежка катастрофа между 3 коли е станала на Околовръстен път в посока \"Младост\", предаде БЛИЦ.   \r\n\r\n Инцидентът е станал в района на бул. \"България\". \r\n\r\n Пострадали са мъж и жена, които незабавно са откарани в болница. \r\n\r\n При сблъсъка автомобилите са попаднали и в трите ленти, което е образувало километрични опашки. \r\n\r\n \r\n  \r\n \n\t\t\t\t\t\t", "date": "2018.08.26", "title": "Верижна катастрофа затапи Околовръстното!\r\n"}
{"url": "http://www.bnews.bg/article/247623-papata_tryabva_da_deystvame_tvardo_i_reshitelno_po_seks_skandala_sas_sveshtenitsi", "text": "\n Скандалът със сексуалните посегателства, извършени от свещеници, са отворена рана, която трябва да бъде лекувана \"твърдо и решително\", заяви днес папа Франциск през втория ден от посещението си в Ирландия, информира ДПА.  Тази открита рана ни предизвиква да бъдем твърди и решителни в постигането на истината и справедливостта, каза папата в Богородичното светилище в Нок, главния ирландски храм, посветен на Дева Мария. Думите му бяха аплодирани от събралите се. Моля за Божията прошка за тези грехове и за скандала и предателството, почувствани от толкова много хора в Божието семейство, каза Франциск. \r\n\r\n При първото папско посещение в Ирландия от близо 40 години главата на Римокатолическата църква се срещна с 8 жертви на сексуални посегателства на свещеници и на институции на църквата. Той заяви, че ще поиска по-голяма ангажираност за премахването на този \"бич\", предаде Ройтерс. \r\n\r\n Натискът върху папата се засили днес, след като бивш високопоставен представител на Ватикана обвини папата, че е знаел за твърденията за сексуално насилие, извършвано от известен американски кардинал, в продължение на пет години, преди да приеме оставката му миналия месец. Тези обвинения бяха отправени от архиепископ Карло Мария Вигано. Той бе папски посланик във Вашингтон от 2011 г. до 2016 г. Вигано днес каза, че е информирал ватикански представители още през 2006 г. за действията на Тиодор Маккарик, бивш архиепископ на Вашингтон и един от най-висшите католически духовници в САЩ. Вигано призова папата да подаде оставка. \r\n\r\n Днес по време на визита си в Ирландия папата Франциск осъди това, че институции, управлявани от Католическата църква, са лишили ирландски деца от невинност и са ги отнемали от майките им, за да ги дадат за осиновяване, тъй като майките им не били омъжени, предаде Асошиейтед прес. По този начин той засегна мрачната ирландска история за принудително осиновяване, отбелязва агенцията. \r\n\r\n Вчера той се срещна с осиновени деца, които го призоваха да осъди тази практика. Те поискаха извинение от отговорните монахини и да се гарантира на майките, че могат вече да търсят децата си без страх, че това е грях. Някои от дошлите в Нок, където през 1879 г. група местни видели привидението на Дева Мария, казаха, че папа Франциск трябва да получи шанса да се справи с проблемите, разтърсващи Католическата църква от години. \r\n\r\n Очаква се главата на Римокатолическата църква по-късно днес да отслужи литургия пред 500 000 души в парка Финикс в ирландската столица. По същото време са планирани протести на жертви на сексуални посегателства, извършени от католически свещеници в Дъблин. \r\n \n\t\t\t\t\t\t", "date": "2018.08.26", "title": "Папата: Трябва да действаме твърдо и решително по секс скандала със свещеници"}
{"url": "http://www.bnews.bg/article/247620-natroveniyat_s_novichok_charli_rouli_otnovo_vleze_v_bolnitsa", "text": "\n Отровеният с нервнопаралитичното вещество „Новичок” Чарли Роули отново е в болница и се бори за живота си. \r\n\r\n 45-годишният мъж от Еймсбъри е развил менингит, който може да бъде изключително опасен, в резултат на натравянето, съобщава в. „Метро”, цитиран от БГНЕС. \r\n\r\n Партньорката на Роули - 44-годишната Доун Стърджис, не успя да се пребори с отровата и почина. Двамата бяха намерени през юли в безпомощно състояние в дома си в Еймсбъри. Градче, разположено в непосредствена близост до Солсбъри, където в началото на годината с „Новичок” бяха отровени бившият руски агент Сергей Скрипал и дъщеря му Юлия. \r\n\r\n Според разследващите Даун се е натровила, след като се напръскала с флакон, съдържащ отровния агент, мислейки, че използва парфюм. \r\n \n\t\t\t\t\t\t", "date": "2018.08.26", "title": "Натровеният с \"Новичок\" Чарли Роули отново влезе в болница!"}
{"url": "http://www.bnews.bg/article/247616-magi_siderova_skochi_na_kobilkina_zaradi_maystorlaka_vav_frenskata_lyubov", "text": "\n Маги Сидерова избухна срещу уроците на Наталия Кобилкина как се прави орална любов. Телевизионерката явно чак сега изгледа една от видеолекциите на рускинята за нуждата от покорство и повече течности при половия акт. Урокът от началото на година вече има близо 60 хиляди гледания. \r\n\r\n „Не подценявам теорията, ама поднесена по този начин направо е брутално. Вземете и телефона на тази луда женица, че залива с пошлост!“, коментира Сидерова, а нейните последователки веднага се включиха в оплюването на рускинята. \r\n\r\n „Повръща ми се от тази кобила. Само като й чуя фамилията. Гнус“, пише една от приятелките на Сидерова в социалните мрежи. \r\n\r\n „Тя милата явно грам не си е следвала съветите, защото май бързо се разведе“, ехидничи друга. \r\n\r\n Скандалното видео може да видите тук: \r\n\r\n \r\n\r\n   \r\n \n\t\t\t\t\t\t", "date": "2018.08.26", "title": "Маги Сидерова скочи на Кобилкина заради майсторлъка във френската любов!\r\n\r\n"}
{"url": "http://www.bnews.bg/article/247617-boyko_borisov_otmenya_poseshtenieto_si_v_albaniya", "text": "\n Министър-председателят Бойко Борисов отменя посещението си в Албания заради обявения в понеделник ден на национален траур в памет на жетвите от тежката катастрофа край Своге. \r\n\r\n Българският премиер беше поканен да участва в неформалната среща на премиерите на шестте страни от Западните Балкани за регионалната икономическа интеграция. \r\n  \r\nНа форума в град Дуръс е предвидено да се обсъжда изработването на обща визия за Стратегията за интеграция на шестте страни от региона, както и създаването и укрепването на Регионалното икономическо пространство. \r\n  \r\nОсвен министър-председателите, в събитието участие ще вземат еврокомисарят по европейската политика за съседство и преговори за разширяване Йоханес Хан и президентът на Европейската банка за възстановяване и развитие Сума Чакрабарти. \r\n \n\t\t\t\t\t\t", "date": "2018.08.26", "title": "Бойко Борисов отменя посещението си в Албания!"}
{"url": "http://www.bnews.bg/article/247614-eksperti_ot_instituta_za_patna_bezopasnost_zapochvat_nezavisimo_razsledvane_na_prichinite_doveli_do_tezhkiya_intsident_kray_svoge", "text": "\n В 06.00 часа на 27 август експертна група от Института за пътна безопасност (ИПИ) ще започне действия по провеждането на независимо разследване на причините, довели до тежкия пътнотранспортен инцидент до град Своге. Това съобщиха от пресцентъра на ИПИ. \r\n\r\n Припомняме, че при тежкия пътен инцидент в съботния следобед загинаха 16 души, сред които и 13-годишно момче. Правителството обяви понеделник - 27 август, за ден на национален траур заради жертвите от катастрофата с автобус в Искърското дефиле. В памет на загиналите националните флагове на всички държавни институции ще бъдат свалени наполовина.  \r\n  \r\n\r\n   \r\n \n\t\t\t\t\t\t", "date": "2018.08.26", "title": "Експерти от Института за пътна безопасност започват независимо разследване на причините, довели до тежкия инцидент край Своге!\r\n\r\n"}
{"url": "http://www.bnews.bg/article/247609-lekarite_se_boryat_za_zhivota_na_nay_tezhko_postradalite_dvama_ot_koito_sa_v_kritichno_sastoyanie", "text": "\n Остава критично състоянието на някои от пациентите, пострадали при вчерашния трагичен инцидент. Двама души, настанени в \"Пирогов\", са в изключително тежко състояние, информира заместник-директорът на болницата проф. Николай Габровски. \r\n  \r\n62-годишна жена остава в тежко състояние, на апаратна вентилация в болница \"Св. Анна\". \r\n\r\n \"Най-тежки са четирима души в \"Пирогов\", от които двама особено. В \"Света Анна\" има една жена, която е в много тежко положение. Във ВМА има двама души, единият е на 30 години, той е в по-тежко състояние\", каза здравният министър Кирил Ананиев.   \r\n  \r\nЗаместник-директорът на \"Пирогов\" проф. Габровски обяви: \"Продължават доста активните действия, както по диагностициране на проблемите, така и по тяхното овладяване. За момента състоянието на болните е стабилизирано, но за съжаление за някои от тях е много тежко, дори бих казал критично. Водещи, според нашите изследвания до момента, са гръдните травми, тоест засягането на бял дроб, сърце, фрактури на ребра с изливи. За съжаление, това са травми, които имат продължителни последици и бавно развитие, което в следващите дни ще трябва да продължим да наблюдаваме много интензивно. Но по принцип са тежки травми и представляват голям проблем за пациентите, тъй като се нарушава дишането и оксигенацията на кръвта. Възрастта на пациентите допълнително ни затруднява. Така или иначе, в момента се прави всичко възможно те да бъдат в контролирано състояние. Отново казвам, че за двама души бих определели състоянието като критично, за другите двама е стабилизирано, но доста тежко\". \r\n\r\n Останалите пациенти също са в тежко състояние, но към момента са стабилизирани. В \"Света Анна\" има общо шестима души, петима от които в съзнание. Двама пострадали, сред които 30-годишен мъж, остават за лечение във Военномедицинската академия. Той е в тежко, но стабилно състояние, контактен и адекватен. В болницата е и 62-годишна жена с множество контузии, но без счупвания. 59-годишният шофьор на автобуса остава за наблюдение в болница „Царица Йоанна – ИСУЛ.” Той е в съзнание, с множество охлузвания и рани в областта на тялото и главата, както и с комоцио.  \r\n  \r\nЗдравният министър Кирил Ананиев потвърди информацията за загинало при катастрофата дете. \r\n  \r\nМеждувременно бе ограничено движението по път II-16 София - Мездра в двете посоки в района на тежкия пътен инцидент край Своге поради вземане на проби от асфалтовата настилка. Обходен маршрут е определен по пътя Мездра - Своге - Искрец - Костинброд - София, съобщиха от Агенция \"Пътна инфраструктура\" (АПИ). \r\nМинистерството на вътрешните работи е отворило телефонна линия, на която близки на пострадалите могат да получат повече информация  - 02 982 50 39. \r\n \n\t\t\t\t\t\t", "date": "2018.08.26", "title": "Лекарите се борят за живота на най-тежко пострадалите, двама от които са в критично състояние!"}
{"url": "http://www.bnews.bg/article/247610-stivi_uondar_shte_pee_na_pogrebenieto_na_kralitsata_na_soul_muzikata", "text": "\n Бившият президент Бил Клинтън, който дълги години поддържаше приятелски отношения с Кралицата на соул музиката Арета Франклин, ще бъде сред ораторите на нейното погребение на 31 август, предаде АП. \r\nДругите оратори ще бъдат бившият главен прокурор Ерик Холдър, музикалният магнат Клайв Дейвис, пасторът Джеси Джексън, кметът на Детройт Майк Дъган, председателят на общинския съвет на Детройт Бренда Джоунс, музикантът Смоуки Робинсън и др. \r\n\r\n Кралицата на соул музиката почина на 16 август на 76 години от рак на панкреаса. Траурната церемония ще бъде в църква в Детройт. Франклин ще бъде погребана в местно гробище. \r\n\r\n Вчера бе разпространен и списъкът на изпълнителите, които ще пеят на погребението. Сред тях са Стиви Уондър, Шака Кан, Фейт Хил и др. \r\n\r\n През дългата си кариера Арета Франклин е спечелила 18 награди Грами. През 2005 г. тя получи Медала на свободата - най-високото американско гражданско отличие. \r\n \n\t\t\t\t\t\t", "date": "2018.08.26", "title": "Стиви Уондър ще пее на погребението на Кралицата на соул музиката"}
{"url": "http://www.bnews.bg/article/247618-i_britanski_komik_s_obvineniya_kam_aziya_ardzhento_tormozela_go_seksualno", "text": "\n Нов обрат претърпя скандалната сага с италианската актриса и режисьор Азия Ардженто. Британски комик отправи също обвинения към нея за тормоз от сексуално естество, пише италианският вестник \"Кориере дела сера\". \r\n\r\n Джеф Лийч, който е бивш приятел на актрисата, започнал да получава от нея видеозаписи, на които тя му се показвала топлес. Ардженто му ги пращала, въпреки че знаела, че той си има годеница. \r\n\r\n Когато той казал на Ардженто да престане, тя се засегнала и казала, че праща подобни голотии на всичките си приятели и те не намирали в това някакъв сексуален подтекст. \r\n\r\n Лийч каза, че е решил да разкрие този факт, защото намирал за иронично, че някой, който се оплаквал, че е бил насилен сексуално, после правел същото спрямо други хора. \r\n\r\n   \r\n \n\t\t\t\t\t\t", "date": "2018.08.26", "title": "И британски комик с обвинения към Азия Ардженто: Тормозела го сексуално"}
{"url": "http://www.bnews.bg/article/247615-bulkata_karin_knaysal_ne_ochakvala_putin_da_prieme_pokanata_y", "text": "\n Министърът на външните работи на Австрия Карин Кнайсъл не очаквала, че президентът на Русия Владимир Путин ще приеме поканата й да присъства на нейната сватба. Това каза Кнайсъл днес в ефира на телевизионната и радио група О Ер ЕФ, предаде ТАСС. \r\n  \r\n\"Тази покана бе напълно спонтанна. Когато руският президент бе на посещение във Виена, аз го поканих на сватбата, предложих му да се запознае с моя избарник, макар че дори не очаквах той да приеме\", каза външната министърка. \"На 19 юли научих, че Путин е приел поканата ми\", допълни тя. \r\nПо думите на австрийската външна министърка тя не е поддържала с руския президент \"продължителни приятелски отношения\", но на времето е имала с Путин \"няколко интересни разговора\". \"Президентът поиска мнението ми за някои събития в Близкия изток и аз му го казах\", допълни Кнайсъл. \r\n\r\n Тя допълни, че въпреки присъствието на руския политически лидер сватбата й е била \"събитие от частен характер\". \"Това беше прекрасен празник, който освен това оказа положителен ефект върху развитието на туризма в страната\", допълни министърката. \r\n  \r\nНа 18 август Путин бе сред гостите на церемонията по бракосъчетаването на Карин Кнайсъл и финансиста Волфганг Майлингер в австрийската провинция Щирия. След това той замина за Берлин за преговори с германския канцлер Ангела Меркел. \r\n  \r\nИзненадващата поява на Путин на сватбата на Кнайсъл възмути опозиционните партии в Австрия, които коментираха руската намеса в украинския конфликт, информира ДПА. \r\n  \r\n \n\t\t\t\t\t\t", "date": "2018.08.26", "title": "Булката Карин Кнайсъл не очаквала Путин да приеме поканата й!"}
{"url": "http://www.bnews.bg/article/247607-tsatsarov_prokuraturata_vnimatelno_gotvi_obvineniya_za_shefove_ot_api_i_firmata_remontirala_patya_ubiets_kray_svoge", "text": "\n На брифинг от преди минути Сотир Цацаров уточни трите възможни версии за инцидента край Своге вчера. \r\n\r\n Като първа причина той изтъкна възможна превишена скорост. Ограничението на скоростта в участъка е 40 км./ч., а автобусът се е движел с 53 км/ч. по последни данни. \r\n\r\n \"Автобусът не е преминал втори технически преглед\", продължи Цацаров.  \r\n\r\n Последния технически преглед е следвало да бъде извършен на 5 август тази година, но той не се е състоял. Това е втората предполагаема причината за злополучната катастрофа. \r\n\r\n Не е имало уведомление до съответните органи на министерството на транспорта и ДАИ за маршрута на движение на автобуса, което се допуска като втора версия по случая.  \r\n\r\n Сутринта е приключила проверката на фирмата-превозвач. Документацията е предадена на разследващите органи. Фирма „Мобилус 5” ООД притежава валиден лиценз за извършването на автобусен превоз на пътници, валиден до 14 март 2027 г.” \r\n\r\n Това информира министърът на транспорта Ивайло Московски на брифинга след спешната среща на институциите в Министерския съвет. \r\n\r\n „Фирмата е регистрирана в град Божурище и притежава доказана финансова стабилност, валидна до 2019 г. На 5 април тази година е извършена цялостна комплексна проверка на компанията. Не са установени нарушения към датата на проверката”, уточни той. \r\n\r\n „Установено е, че в лиценза са записани шест автобуса. По наредба такъв вид превози имат задължението да уведомяват предварително „Автомобилна администрация” при случай на случаен превоз, където трябва да се съдържа информация относно маршрута, дата и часа на пътуването. Мястото на тръгване и ориентировъчен час и мястото на пристигането му. Такава информация към нас няма”, каза още министър Московски. \r\n\r\n Шофьорът е Григор Григоров, който е и управител на фирмата. \r\n\r\n Третата насока е свързана със състоянието на пътната настилка - начин на полагане, начин на изпълнение.  \r\n\r\n От МВР Своге информираха, че асфалтовата настилка е била за смяна. Поради тази причина е въведено ограничение от 40 км/ч.  \r\n\r\n Преди две години е положен ремонт на \"черния\" участък. Предстои разследване и преценка на извършените ремонтни дейности. \r\n\r\n БиНюз продължава да следи случая! \r\n \n\t\t\t\t\t\t", "date": "2018.08.26", "title": "Цацаров: Прокуратурата внимателно готви обвинения за шефове от АПИ и фирмата, ремонтирала пътя - убиец край Своге!"}
{"url": "http://www.bnews.bg/article/247606-valentin_radev_s_izvanredna_informatsiya_sled_speshnoto_zasedanie_na_kabineta", "text": "\n Отново преговорихме какво се е случило. Съболезнования искаме да изкажем към всички близки на загиналите. Ще чуете актуална информация от министъра на здравеопазването. Разгледахме много широк кръг от въпроси и всеки докладва на премиера. Това заяви след срещата в Министерски съвет министърът на МВР Валентин Радев.  \r\n\r\n \"Искам да изразя своите съболезнования на роднините и близките на загиналите. Надявам се пострадалите да се възстановят бързо. Благодаря на всички медицински екипи, които работеха денонощно и дадоха всичко от себе си\", заяви министърът на здравеопазването Кирил Ананиев. \r\n\r\n \"Създадохме пълна организация, за да можем да подпомогнем пациентите. 15 линейки стигнаха навреме и извозиха ранените. Не сме жалили сили, апаратура и труд. Благодаря много на медицинските екипи на 4-те спешни центъра - софийски, монтански, врачански и филиала в Своге. Благодаря на екипите на болниците \"Пирогов\", \"Света Анна\", \"Царица Йоанна\" и ВМА\", добави той. \r\n\r\n \"Знаете, че 16 души загинаха, а 21 са ранени. 6-а души са в Пирогов, 4 от тях са в тежко състояние, а 2 жени са в изключително тежки състояние. Те са на изкуствено дишане. В Света Анна са 6 души - 5 жени и един мъж. От тях в най-тежко състояние е жена на 62 години. Тя е интубирана и е в критично състояние след операцията. Във ВМА има двама души, които са в стабилно състояние, но 30-годишния мъж е в по-тежко състояние - има черепно-мозъчни наранявания, гръдни, лицеви и т.н. В Царица Йоана има настанен един човек - на 59 години. С охлузвания и рани, но без опасност за живота. Уверявам ви, че службите на министерството на здравеопазването полагат всички необходими грижи\", каза той. \r\n  \r\n \n\t\t\t\t\t\t", "date": "2018.08.26", "title": "Валентин Радев с извънредна информация след спешното заседание на кабинета!\r\n\r\n"}
{"url": "http://www.bnews.bg/article/247602-grobna_tishina_ni_vopal_ni_ston_ot_api_nankov_i_firmata_asfaltirala_patya_ubiets", "text": "\n Във вчерашната фатална катастрофа край Своге загинаха 16 невинни души, а 27 са ранени, повечето от които с опасност за живота.  \r\n\r\n 25 август 2018 се превърна в черна дата, както за близките на загиналите, така и за цяла България.  \r\n\r\n Кой е виновен за смъртта на 16 човека и на кого да потърсим отговорност и обяснение, когато вещите лица, чиято работа в момента е да нищят и разясняват случая пред близките на загиналите и пострадалите, са се покрили вдън земя? \r\n\r\n Министърът на регионалното развитие Николай Нанков и шефа на АПИ Светослав Глосов отсъстват от трагедията с автобуса. Няма ги! Мълчат! Тишината е гробна! \r\n\r\n Нито един от тях не се е появил публично, за да поеме отговорност по случая, или поне да даде някаква яснота.  \r\n\r\n Когато трябва да режат ленти са на първа линия пред камерите, хвалейки пътищата, а днес, когато същите тези пътища се оказаха причина за края на жизнения път на 16 души, въпросните господа бягат от камери и микрофони като дявол от тамян. \r\n\r\n Още вчера стана ясно, че АПИ отдавна е била информирана, че новата настилка на \"черния\" участък не била добра, нямала нужното сцепление и поради тази причина ставали много катастрофи. \r\n\r\n БиНюз пита защо не са взети никакви мерки и беше ли нужно да загинат 16 души, за да предприемете някакви действия? След дъжд, качулка? Както винаги?  \r\n\r\n Късно снощи шефът на МВР Валентин Радев се появи пред журналистите със заместниците на Нанков и Глосов,  и измънка, че \"другите ги няма“. Къде са, така и никой нито попита, нито пък разбра. Има догадки, че може да отмарят в чужбина. \r\n\r\n До този момент няма следа и от фирмата изпълнител на обекта – ДЗЗД \"Трейс Своге\". Две НПО-та са категорични, че настилката, която поставила въпросната фирма, не ставала и по тази причина се случила трагедията. \r\n\r\n За сметка на това държавните ведомства са се юрнали да обясняват, че рейсът не минал на повторен технически преглед, опитвайки се да си измият ръцете с шофьора и собственик на фирмата-превозвач. А медиите, които са не навели на властта, го повтарят, ли повтарят.  \r\n\r\n   \r\n\r\n   \r\n \n\t\t\t\t\t\t", "date": "2018.08.26", "title": "ГРОБНА ТИШИНА! Ни вопъл, ни стон от АПИ, Нанков и фирмата, асфалтирала пътя - убиец! "}
{"url": "http://www.bnews.bg/article/247603-sled_dazhd_kachulka_eksperti_vzimat_probi_ot_asfalta_i_mantinelata_na_myastoto_na_tragichniya_intsident", "text": "\n Експерти взимат проби от асфалта и мантинелата на мястото, където вчера се преобърна и излетя в Искърското дефиле автобус и 16 души загинаха, съобщи 24chasa.bg \r\n\r\n Те не коментираха пред медиите задачата си, но неофициално се говори, че ще се проверява за качеството на пътя и мантинелата. Те са поставени през 2016 година и са нови. \r\n\r\n Прокуратурата е назначила екпертизите, но не е ясно колко време ще отнемат те. \r\n\r\n Заради взимането на пробите временно се ограничава движението по път II-16 София - Мездра в двете посоки в района. Обходният маршрут е Мездра - Своге - Искрец - Костинброд - София, съобщават от АПИ. \r\n \n\t\t\t\t\t\t", "date": "2018.08.26", "title": "СЛЕД ДЪЖД КАЧУЛКА! Експерти взимат проби от асфалта и мантинелата, на мястото на трагичния инцидент!"}
{"url": "http://www.bnews.bg/article/247601-barekov_izrigna_nova_tv_ne_nameri_za_nuzhno_da_otrazi_smartta_na_16_dushi_v_katastrofata_kray_svoge_natsionalnata_lotariya_se_okaza_po_vazhna", "text": "\n Евродепутатът Николай Бареков изригна с унищожителен коментар по повод безхаберието на Нова телевизия след вчерашния трагичен инцидент край Своге, в който загинаха 16 души. Оказва се, че Нова ТВ не е намерила за нужно да отрази фаталното събитие, случило се два часа преди Централната им емисия новини. Ето какво пише Бареков в личния си Фейсбук профил: \r\n\r\n \r\n\r\n \"Снощи в Централната си емисия новини в 7 вечерта Нова телевизия не отрази катастрофата в Своге, станала два часа по-рано. В същото време всички новинарски агенции в интернет гърмяха с трагичната вест и огромната група загинали българи. Неофициално се говори, че Нова са решили да не губят времето за започващата след новините Национална лотария. Какво са двайсетина убити българи пред търкането на талончета на милиони за печалба от милиарди?! Днес в новините си Нова подло и с намеци налага “липсата на късмет” за основна причина за катастрофата и многото жертви. Ако имало точно в този участък две-три дървета, щели да спрат автобуса от пропадането в дерето. Нито дума за скапаните мантинели. Налагат като папагали тезата на властта, че пътят и фалшивият му ремонт НЕ са причина за катастрофата и смъртта на десетки на завоя - убиец!\" \r\n \n\t\t\t\t\t\t", "date": "2018.08.26", "title": "Бареков изригна: НОВА ТВ не намери за нужно да отрази смъртта на 16 души в катастрофата край Своге! Националната лотария се оказа по - важна!"}
{"url": "http://www.bnews.bg/article/247605-prof_todor_kantardzhiev_posochi_za_kakvo_da_vnimavame_i_ot_kade_mozhe_da_doydat_bolesti_v_balgariya", "text": "\n Трябва да се проверява здравният статус на хората, които ще работят временно в България, защото могат да пренесат заразни болести. Това каза директорът на Националния център по заразни и паразитни болести и епидемиолог проф. д-р Тодор Кантарджиев, предава \"Фокус\". \r\n\r\n По думите му от началото на годината в област Бургас има няколко случая на внос на морбили от граждани на държави с ниско имунизационно покритие. „Първо заболяха две украинки, едната при започване на работа в туристическия бизнес в България“, посочи той. Проф. Кантарджиев обясни, че след това заболялото момиче е заразило колежката си също украинка, която не е била имунизирана. \r\n\r\n „Един месец по-късно заболя едно дете от Русия, след идването и започването на неговата почивка в България, което подсказва, че то е било заразено в Русия, а преди месец и половина е заболял един млад мъж, който също не е от България и беше заразен преди да започне работа тук“, отбеляза той. \r\n\r\n Според него не се допуска разпространение на болестта сред българското население. „В момента е краят на лятото и трябва да се внимава с комарите и да се вземат мерки за недопускане да ни хапят, особено децата. Тези насекоми биха могли да пренасят болести“, посочи проф. Кантарджиев.  \r\n\r\n Той допълни, че децата не трябва да се водят на места, където се знае, че има комари, като езера, площи около блата и реки. \r\n\r\n „Искам да допълня, че лятото е периодът на отпуските и хората имат повече контакти. За това трябва да се обърне повече внимание на половите контакти и предаването на болести по полов път“, уточни той. \r\n\r\n Според него полово предавани болести са основният виновник за безплодието в българските семейства и при млади желаещи да имат деца. \r\n\r\n \r\n  \r\n \n\t\t\t\t\t\t", "date": "2018.08.26", "title": "Проф. Тодор Кантарджиев посочи за какво да внимаваме и от къде може да дойдат болести в България!\r\n\r\n"}
{"url": "http://www.bnews.bg/article/247596-ot_poslednite_minuti_nyama_previshavane_na_skorostta_na_katastrofiraliya_kray_svoge_avtobus", "text": "\n Продължава разследването на тежката катастрофа край Своге, в която в събота вечерта загинаха 16 души, а 18 души са ранени. Автобусът с туристи е паднал в крайпътна пропаст. \r\n\r\n По първоначални данни автобусът е изгубил контрол на мокър асфалт, съобщи БНР. Автомобилът се е ударил в два леки автомобила и е излязъл от пътното платно. Имаше информация, че бусът е ударил в 3 коли. \r\n\r\n В данните от разчитането на тахографа шофьорът на катастрофиралия автобус край Своге не се е движил с превишена скорост. \r\n\r\n   \r\n \n\t\t\t\t\t\t", "date": "2018.08.26", "title": "ОТ ПОСЛЕДНИТЕ МИНУТИ! Няма превишаване на скоростта на катастрофиралия край Своге автобус\r\n"}
{"url": "http://www.bnews.bg/article/247597-potresavashto_ogled_pokaza_frapirashti_neshta_v_rayona_na_katastrofata_mantinelata_e_kato_vaflena_korichka", "text": "\n „Когато стане такава трагедия, не трябва да се бърза със заключенията и обвиненията. Има много неизвестни. Още в началото на август получихме множество сигнали от граждани за тази пътна отсечка, че е проблемна. 2016 г. тя е ремонтирана и са дадени десетки милиони лева”, обясни за Нова тв Богдан Милчев от Института за пътна безопасност. \r\n\r\n  „Огледът на нашите експерти показа фрапиращи неща. Започнахме комуникация с Регионалното министерство и изпратихме становище до министъра с приложени снимки. Такива проблеми има по цялата страна”, каза още Милчев. След тежкия инцидент е сформиран екип от Института за пътна безопасност с представител от Австралия с дрон. Ще се направи обследване не само на пътя, а и на цялата катастрофа. „Ще излезем с независимо и безпристрастно разследване на цялата катастрофа и ще информираме медиите за това”, каза още Богдан Милчев: \r\n\r\n „Когато на такъв тежък инцидент няма експерти, а има политически лица, които от няколко години се занимават с пътна безопасност между другото, тогава сме свидетели на такива парадокси”, на мнение е той. „Видяхме, че тази мантинела е като някаква вафлена коричка. Най-вероятно тя просто е била поставена, за да може да бъде приет пътят. Пропускаме много важен факт, а именно, че пътят е част от една система и тя се нарича човек-път-автомобил. Неслучайно човекът е поставен на първо място, защото той е в състояние да покрие част или всички останали недостатъци, за да се избегне катастрофа”, коментира от своя страна Красимир Георгиев от Асоциацията за квалификация на автомобилистите.  \r\n\r\n   \r\n \n\t\t\t\t\t\t", "date": "2018.08.26", "title": "ПОТРЕСАВАЩО! Оглед показа фрапиращи неща в района на катастрофата, мантинелата е като вафлена коричка"}
{"url": "http://www.bnews.bg/article/247598-ekspert_pri_dobro_stseplenie_na_patya_mantinelata_e_tryabvalo_da_izdarzhi_avtobusa", "text": "\n Ако е имало добро сцепление на пътя, би трябвало мантинелата да издържи катастрофиралия край Своге автобус, колкото и да е бил тежък. Това обяви в сутрешния блок bTV Любка Маринова, експерт по пътна безопасност. \r\n\r\n В този район има много инциденти и може би мантинелата трябва да е двойна, допълни тя. Според нея пострадалите и близките на загиналите пътници ще получат обезщетения. Те имат застраховки чрез билета или договора за превоз, но те покриват само случаите на смърт и инвалидност. „Гражданска отговорност” покрива медицински разходи и неимуществени вреди. \r\n\r\n Според Маринова след този инцидент отново възниква въпросът за задължителните колани, в момента собствениците на стари автобуси не са длъжни да слагат допълнително колани, ако няма фабрично поставени. \r\n  \r\n \n\t\t\t\t\t\t", "date": "2018.08.26", "title": "Експерт: При добро сцепление на пътя мантинелата е трябвало да издържи автобуса\r\n"}
{"url": "http://www.bnews.bg/article/247599-izvanredno_likvidiraha_edin_ot_glavatarite_na_islyamska_darzhava", "text": "\n Въоръжените сили на Афганистан ликвидираха един от главатарите на \"Ислямска държава\" в източната част на страната, съобщи телевизия 1TV, позовавайки се на собствен източник, цитирана от РИА Новости. \r\n\r\n Според информацията, Абу Саид Оракзай (Abu Sayed Orakzai) е ликвидиран по време на бомбардировките в Афганистан в събота през нощта в провинция Нангархар. Операцията се базира на разузнавателни данни на управлението за национална сигурност (NDS). \r\n\r\n Според телевизията, още 10 бунтовници от ДАЕШ са ликвидирани по време на същата операция. \r\n\r\n В Афганистан има противопоставяне между правителствените сили и бунтовниците на радикалното движение \"Талибан\", което по-рано овладя значителна част от територията в селските райони на страната и се разшири към големите градове. \r\n \n\t\t\t\t\t\t", "date": "2018.08.26", "title": "ИЗВЪНРЕДНО! Ликвидираха един от главатарите на Ислямска държава "}
{"url": "http://www.bnews.bg/article/247600-bashtata_na_prezidenta_progovori_ne_chuvstval_vina_za_intsidenta_pri_koyto_blasna_invalid_s_mertsedesa_si", "text": "\n Бащата на президента Румен Радев с първи коментар за инцидента, при който се сблъска с триколка в Харманли. Георги Радев твърди, че по никакъв начин семейството не се е опитвало да прикрие инцидента, съобщава Нова тв. Катастрофата става на кръгово кръстовище в града. колата на Георги и Станка Радеви се удря в триколка. „Един нелеп инцидент. Те и полицаите казват така. Нелеп инцидент, при който няма убит човек. Не чувствам вина”, каза Георги Радев. \r\n\r\n „Въобще не я видяхме. Триколката просто връхлетя в нас”, каза съпругата му. Акт е написан на мъжа с триколката, а за инцидента се разбра девет дни по-късно. Затова и МВР, и прокуратурата започнаха разследване. Взета е проба за алкохол и наркотици на Георги Радев. Отрицателни са. Родителите не казали за инцидента на сина си. Той разбрал два дни по-късно. Пострадалият няма претенции към семейство Радеви. „Ще останем приятели с него, това да ви кажа. Просто не искам нищо повече”, каза Стефан Тодоров.  \r\n  \r\n \n\t\t\t\t\t\t", "date": "2018.08.26", "title": "БАЩАТА НА ПРЕЗИДЕНТА ПРОГОВОРИ! Не чувствал вина за инцидента, при който блъсна инвалид с Мерцедеса си"}
{"url": "http://www.bnews.bg/article/247594-ekspert_potvardi_samneniyata_asfaltat_na_patya_ubiets_beshe_iznosen_api_znaeshe_no_ne_napravi_nishto", "text": "\n По наше настояване АПИ измери сцеплението на пътната настилка, точно на мястото, където вчера стана жестоката катастрофа край Своге. Установи се, че то е два пъти по-малко от необходимото. Това разкри сензационно пред Фрог нюз Владимир Тодоров, председател на Асоциацията на пострадалите от пътни инциденти. \r\n\r\n Той разкри скандални факти, за които още не се коментира:  Разполагам с цифри, факти и документи. Става дума за участък от 700 метра. През 2017 година на него са станали 7 тежки катастрофи с един загинал и 6 ранени. През 2018 година на същото място са регистрирани 4 тежки ПТП-та. Всички са станали при сухо време и по един и същи начин. Причината не е висока скорост. \r\n\r\n На базата на това настояхме пред пътната агенция да направи замерването на пътя. Неофициално научихме за резултата от тестовете, но нищо не последва. Ето, виждате какво стана-16 жертви. В участъка има износване на асфалта. От пътната агенция обещаха да  го преасфалтират , но не го направиха. \r\n\r\n Има десетки писма за този проблем . Писали са  от местното районното управление и от общината. Но, за съжаление нямаше никаква реакция.    \r\n\r\n Припомняме ви, че този участък е ремонтиран през 2016 година и за него са похарчени близо 22 млн. евро, сочи справка на Института за пътна безопасност. Въпросната организация също е алармирала за нередностите. \r\n\r\n До този момент институциите се опитват да хвърлят вина на шофьора, повтаряйки, че в началото на август е трябвало рейсът да мине на повторен технически преглед. \r\n \n\t\t\t\t\t\t", "date": "2018.08.26", "title": "ЕКСПЕРТ ПОТВЪРДИ СЪМНЕНИЯТА: Асфалтът на пътя-убиец беше износен, АПИ знаеше, но не направи нищо"}
{"url": "http://www.bnews.bg/article/247595-skandalno_gdbop_arestuva_trima_za_onlayn_seksualna_eksploatatsiya_na_detsa", "text": "\n ГДБОП арестува трима мъже за онлайн сексуална експлоатация на деца. В акцията са участвали и спецполицаи от Плевен, Габрово и Велико Търново под ръководството на прокуратурата, съобщиха от МВР. \r\n\r\n При разследване от полицията в Никопол, на 22 август 2018 г. е задържан 20-годишен мъж от село Черковица. Той е използвал програма за мобилни устройства, в група, с потребители от цял свят. Там той е споделял файлове, съдържащи брутални сцени на сексуално насилие на деца. \r\n\r\n За да обменят своите \"колекции\", въпросните потребители са използвали кратки текстови съобщения, вкл. т.нар. \"кодови думи\" и посочвали линкове в акаунтите си в Dropbox. \r\n\r\n На следващия ден - 23 август, е арестуван 43-годишен жител на Севлиево със сходни \"интереси\". \r\n\r\n В хода на операцията е задържан и 39-годишен рецидивист, също от Севлиево. Мъжът е с множество криминастични регистрации - за изнасилване през 2005 г. и за извършени две блудства с малолетно през 2007 и през 2008 г. \r\n\r\n Според събраните данни, използвайки ресурсите на социалната мрежа Фейсбук, той е установил целенасочени контакти с над 300 момичета на възраст 12 и 13 години, като ги склонявал в реално време да проследяват пред камера извратените му сексуални желания. С постановление на Софийската районна прокуратура на задържания е повдигнато обвинение по чл.155 б от НК и му е наложена мярка за неотклонение \"задържане под стража\" до 72 часа, пишат от МВР. \r\n \n\t\t\t\t\t\t", "date": "2018.08.26", "title": "СКАНДАЛНО! ГДБОП арестува трима за онлайн сексуална експлоатация на деца\r\n"}
{"url": "http://www.bnews.bg/article/247586-skandalen_protokol_ot_katastrofata_s_bashtata_na_radev_invalidat_blasnal_mertsedesa_na_tatkoto_na_prezidenta_faksimile", "text": "\n В социалната мрежа Фейсбук вече се разпространява факсимиле на протокола, според който човекът с увреждания, Стефчо Тодоров е ударил мерцедеса на бащата на президента Георги Радев. \r\n\r\n По-рано днес медии съобщиха за изненадващото решение на Пътна полиция в Харманли да обяви инвалида за виновен за произшествието. \r\n\r\n Полицаите най-скандално са изкривили изцяло събитията, които обаче са пределно ясни и видни на видеото от инцидента, публикувано по-рано от местните медии.  \r\n\r\n От клипа се вижда ясно, че мерцедесът връхлита инвалида на триколката. Загадка остава защо полицаите не са описали това в протокола и не е ли гледало след това МВР кадрите от камерите. \r\n\r\n Все още няма официална информация от МВР, а министърът Валентин Радев не е дал обяснение след посещението в Харманли и Хасково за разкритията, които е направил по случая на място. \r\n\r\n Крайно време е също така да обясни и няма ли да има наказани месни полицаи, които очевидно са участвали в прикриването на случая и откровеното фалшициране на протока след инцидента. \r\n\r\n Говорителят на главния прокурор Румяна Арнаудова обяви, че той е санкциониран. Прокуратурата започва проверка по случая след като главния прокурор Сотир Цацаров се самосезира.  \r\n\r\n Скандално е и, че в Славяново и Харманли има съмнения, че Румен Радев лично е помагал на баща си и е оказвал натиск за прикриване на случая. Повод за това са разкритията, че е бил на място ден след катастрофата на 17 и 18 август.  \r\n\r\n \r\n\r\n \r\n\r\n Премиерът съобщи, че не е запознат с фактите и обстоятелствата около пътния инцидент с бащата на президента, но според него всеки трябва да отговаря сам за действията си. \r\n\r\n \r\n \n\t\t\t\t\t\t", "date": "2018.08.26", "title": "Скандален протокол от катастрофата с бащата на Радев - инвалидът блъснал мерцедеса на таткото на президента! ФАКСИМИЛЕ!"}
{"url": "http://www.bnews.bg/article/247587-shok_i_uzhas_13_godishno_dete_sred_zhertvite_v_katastrofata_kray_svoge", "text": "\n Сред загиналите в преобърналия се автобус край Своге е и 13-годишно дете, пътувало с възрастните. То е от село Световрачене, съобщи Нова телевизия. \r\n\r\n В събота сутринта от Световрачене е тръгнал автобуса с екскурзиантите, на връщане той се обръща. След като се разбра за катастрофата, кметството остана отворено, а служителите работиха до късно. В местната община идваха близки на пътуващите в автобуса за повече информация за състоянието на близките си. \r\n\r\n Припомняме, областната дирекция на МВР отвори телефонна линия за информация за пострадалите: 02 982 50 39. \r\n\r\n Служителите на кметството изготвяха списъци. До момента са събрани данните на 19 от пътниците. За един от тях вече я ясно, че е сред загиналите. Другите 18 са ранени. 15 души все още липсват от списъците. \r\n\r\n На тръгване всички пътници са били в приповдигнато настроение и са нямали търпение да започне еднодневната им екскурзия до манастир \"Седемте престола\". Към 08 часа в събота сутринта бусът е спрял край кметството, за да могат хората да си вземат нещо за из път. \r\n\r\n Екскурзията е организирана от пенсионерския клуб. Подобни пътувания са се правили почти всеки уикенд. На нея е имало около 15 души от певческия състав на селото. \r\n \n\t\t\t\t\t\t", "date": "2018.08.26", "title": "ШОК И УЖАС! 13-годишно дете сред жертвите в катастрофата край Своге"}
{"url": "http://www.bnews.bg/article/247584-osnovatelni_li_sa_obvineniyata_che_lineykata_e_pristignala_kasno_v_svoge_vizhte_tuk", "text": "\n Говорителят на Спешната помощ Катя Сунгарска категорично отрече твърденията, че линейките са се отзовали със закъснение на сигнала за катастрофата в Своге, предаде БНР. По думите й първият екип е пристигнал на мястото на катастрофата на 30-ата минута. \r\n\r\n \"Първата е пристигнала точно на 30-тата минута. За последната вече не мога да кажа, нямам тази информация пред мен в момента, но пак казвам: това е път. Няма никакви над 55 минути, над 50 минути и така нататък.\"- увери тя. \r\n\r\n Мобилизирани са линейките на Драгоман, Костенец и София-град. \r\n\r\n \"Това са 15 линейки, което е огромен ресурс за нашия капацитет, които бяха концентрирани на място, работиха през цялото време. Нощната смяна също пое.\" - коментира Сунгарска. \r\n \n\t\t\t\t\t\t", "date": "2018.08.26", "title": "Основателни ли са обвиненията, че линейката е пристигнала късно в Своге? Вижте тук! "}
{"url": "http://www.bnews.bg/article/247589-den_predi_zhestokata_tragediya_institutat_za_patna_bezopasnost_s_ubiystveno_stanovishte_za_patya_ubiets_kray_svoge_snimki", "text": "\n На 24.08.2018 г. Институтът за пътна безопасност публикува убийствено становище за пътя убиец край Своге! Институтът провежда собствена проверка за извършения ремонт и публикува снимков материал за състоянието му още на 03.08.2018 г. \r\n\r\n За съжаление нито една институция не обръща внимание на предупрежденията, докато не се случва най-лошото! Шестнадест жертви и много ранени е следствието на 25.08.2018 г., ден след като институтът публикува официално становище на сайта си. \r\n\r\n Цялото становище и снимковия материал можете да видите на този линк:  \r\n  \r\n \n\t\t\t\t\t\t", "date": "2018.08.26", "title": "ДЕН ПРЕДИ ЖЕСТОКАТА ТРАГЕДИЯ! Институтът за пътна безопасност с убийствено становище за пътя убиец край Своге! (СНИМКИ)"}
{"url": "http://www.bnews.bg/article/247612-parvi_snimki_ot_zverskoto_mele_kray_dupnitsa_otnelo_mlad_choveshki_zhivot", "text": "\n Млад мъж загина, а жена е с опасност за живота с тежка черепно-мозъчна травма след зверска катастрофа в района на парк “Рила” край Дупница. Единият автомобил е смазан до неузнаваемост. Инцидентът стана днес следобед. \r\n\r\n Две коли се удариха челно, единият от които таксиметров автомобил, в който пътувала жена с две деца. \r\nНа място пристигнаха екипи на полицията и огнеборци.  \r\n\r\n \r\n  \r\n \n\t\t\t\t\t\t", "date": "2018.08.26", "title": "Първи СНИМКИ от зверското меле край Дупница, отнело млад човешки живот!\r\n\r\n"}
{"url": "http://www.bnews.bg/article/247588-skandalno_prichinata_za_katastrofata_v_svoge_mozhe_i_da_e_patyat_vapreki_che_prez_2016_g_sa_bili_dadeni_24_mln_evro_za_remont_signalite_za_sastoyanieto_mu_sa_bili_stotitsi", "text": "\n Причината за тежката катастрофа в близост към Своге в събота, 25 август, би могла да е заради състоянието на автомобила, пътя, водача и времето. Повечето от жертвите са били без колан, което също би могло да бъде предпоставка за трагичния инцидент. \r\n\r\n Това каза Настимир Ананиев, бивш председател на Транспортната комисия в Народното събрание и настоящ експерт от Института по пътна безопасност в ефира на bTV. \r\n\r\n Припомняме, при тежка катастрофа край Своге починаха 16 души, 27 са ранени. Те са в \"Пирогов\", ВМА, Окръжна болница, включително и УМБАЛ \"Царица Йоанна\" - ИСУЛ. \r\n\r\n В катастрофата загина и 13-годишно дете. \r\n\r\n Ананиев изрази своите съболезнования на близките, приятелите и роднините на починалите хора. \r\n\r\n Той припомни, че през 2016 г. са били дадени 23 млн. лева за ремонт на пътя, а 365 са били дните за заявки за дефекти. Сигнали (за състоянието на пътя - б.р.) непрекъснато се получават и той е един от ключовите и доста натоварени пътища, обясни Ананиев и добави, че пътят е с голяма концентрация на катастрофи. \r\n\r\n Защо има концентрация на катастрофи, има ли проблем, завоят също би могъл да е проектиран по неправилен начин, запита експертът. \r\n\r\n Изпълнителната власт трябва да влезе в контрола си и да проверява по-често състоянието на пътищата. Дори и най-прекрасният закон да се направи, ако не се спазват правилата, катастрофите са неизбежни, изрази съжаление Настимир Ананиев. \r\n\r\n Експертът призова премиера Бойко Борисов да покани представители на неправителствените организации (НПО) и хора от изпълнителната власт, за да обсъдят и да се види какво би могло да се направи. \r\n\r\n Трябва да се види дали не превозът не е бил случаен, предупреди Ананиев. \r\n\r\n Той добави, че има и големи очаквания към новия шеф на Изпълнителна агенция \"Автомобилна администрация\" Бойко Рановски, който ще си свърши добре работата и контролът да се завиши. \r\n\r\n Любка Маринова, експерт по пътна безопасност добавим, че мантиналата на пътя се е оказала недостатъчна. Сцеплението на асфалта също не е много добро, валял е пороен дъжд и е напълно възможно да се е образувал аквапланинг, обясни Маринова. \r\n\r\n Тя призова управляващите да обърнат внимание на пътя на трагичния инцидент, защото всяка година десетки пострадали и ранени си отиват точно на пътя. \r\n\r\n Коланите са задължителни и автобусът, превозвал туристите няма фабрични такива, алармира експертът по пътна безопасност. \r\n\r\n Маринова поиска да се поставят и видеорегистратори в автобусите за извършване на автоекспертиза на дейсвията на шофьора, какви решения взима той по време на движение и какво трябва да се направи оттук нататък. \r\n\r\n   \r\n \n\t\t\t\t\t\t", "date": "2018.08.26", "title": "СКАНДАЛНО! Причината за катастрофата в Своге може и да е пътят! Въпреки че през 2016 г. са били дадени 24 млн. евро за ремонт, сигналите за състоянието му са били стотици"}
{"url": "http://www.bnews.bg/article/247590-zhitelite_na_svoge_propishtyaha_prichinata_za_intsidenta_e_patnata_nastilka_avtobusat_e_poletyat_ot_zavoya_na_smartta_katastrofite_tam_sa_ezhednevie", "text": "\n Завоят на смъртта. Така наричат от вчера мястото на входа на Своге, където автобус удари две коли а след това излетя от пътя.  \r\n\r\n В резултат от инцидента загинаха 16 души.  \r\n\r\n Месни жители разказаха пред Агенция ПИК, че жестокото меле е станало на място, където катастрофите са ежедневие. Те са категорични, че причината за вчерашната трагедия е неподходящата пътна настилка. \r\n\r\n \"Точно във въпросния участък от 150-200 метра е сложен неподходящ асфалт. Там дори в сухо време стават множество инциденти, да не говорим при пороен дъжд\", разказват жителки на Своге. \r\n\r\n Само преди месец на същото място се завърта цистерна, за щастие няма пострадали.  \r\n\r\n \"Месните знаем, че това място е опасно и минаваме много внимателно, но останалите пътуващи нямат представа за него\", допълват свогенци. Те са категорични, че трябва да се вземат спешно мерки и мястото да се обезопаси, защото инцидентите ще продължават. \r\n\r\n \"По пътя между Нови Искър и Своге има много опасни завои, повечето от тях с обратни виражи. На места асфалта не е подходящ и честно автомобилите нямат сцепление\", разказват още жителите на Своге, \r\n\r\n   \r\n \n\t\t\t\t\t\t", "date": "2018.08.26", "title": "ЖИТЕЛИТЕ НА СВОГЕ ПРОПИЩЯХА: Причината за инцидента е пътната настилка, автобусът е полетят от Завоя на смъртта, катастрофите там са ежедневие "}
{"url": "http://www.bnews.bg/article/247611-ofitsialno_livarpul_izrita_izdankata_karius_v_turtsiya", "text": "\n Вратарят Лорис Кариус е изпратен под наем за две години в турския Бешикташ, съобщи Ливърпул, чиято собственост е германеца. \r\nЗа този трансфер се говореше отдавна, като Бешикташ бяха доста настойчиви и дори предложиха да откупят стража. \r\n25-годишният Кариус има 49 мача за Червените от Анфийлд, след като през 2016-а година пристигна от Майнц, но бъдещето му през новия сезон беше неясно предвид покупката с рекорден трансфер на Алисон от Рома. \r\nГерманският страж завинаги влезе във фолклора на футбола с двете грешки на финала на Шампионската лига през тази година срещу Реал (Мадрид), които се оказаха и решаващи за крайния успях. \r\n\"Всички в Ливърпул желаят успехи на Лорис по време на наема му в Турция\", се казва в сайта на англичаните. \r\n  \r\n \n\t\t\t\t\t\t", "date": "2018.08.26", "title": "ОФИЦИАЛНО: Ливърпул изрита издънката Кариус в Турция!\r\n\r\n"}
{"url": "http://www.bnews.bg/article/247592-bogdan_milchev_golemi_glupatsi_sme_ako_ne_promenim_modela_za_upravlenie_na_patnata_bezopasnost", "text": "\n \r\nГолеми глупаци сме, ако не променим модела за управление на пътната безопасност. Това каза по НТВ шефът на Института за пътна безопасност Богдан Милчев. Той обясни, че тази сутрин се е видял с премиера и той е приел този довод. Очаквам в 14 часа, когато ще има среща в МС, промяната да се случи. \r\n\r\n Когато стане такава трагедия не трябва да се бърза с обвиненията и заключенията. Искам да ви информирам, че още в началото на август получихме сигнал, че тази отсечка е проблемна, а са дадени милиони за ремонт  преди две години. Извършихме оглед. Състоянието на този път се оказа фрапиращ. В петък публикувахме становище с нашите снимки. \r\n\r\n Такива проблеми има в цялата страна.  Пътят е с дървета, камъни, храсти, преградни съоръжения. Имаме екип и ще направил разследване на самата катастрофа.  Когато на такъв тежък инцидент има политически лица, които между другото се занимават с пътна безопасност, сме свидетели на тези инциденти. Необходимо е да има държавна политика за пътна безопасност. Човекът греши, но доставчикът на пътната система-държавата,  трябва да не греши. Кой отговаря за пътната безопасност в България?  Има 11 институции и отговорността се размива. Ние до този момент повтаряме едни и същи грешки. Имаме проблем в националната сигурност. Ако не се поучим, ще бъдем най-големите глупаци.  Четири часа след произшествието зам.-министър не знаеше дали има колани или не. \r\n \n\t\t\t\t\t\t", "date": "2018.08.26", "title": "Богдан Милчев: Големи глупаци сме, ако не променим модела за управление на пътната безопасност"}
{"url": "http://www.bnews.bg/article/247583-v_manastira_sedemte_prestola_shte_otsluzhat_panihida_za_zaginalite_pri_avtobusnata_katastrofa", "text": "\n В манастира \"Рождество Богородично\", известен като \"Седемте престола\", ще бъде отслужена панахида за загиналите в тежката катастрофа в Своге, при която загинаха 16 души, предаде БНТ. \r\n\r\n Игуменът на манастира архимандрит Антим съобщи, че богослужението ще бъде в понеделник, 27 август, от 11 ч. в храма на братството. \r\n\r\n Припомняме, катастрофиралият автобус се е връщал от посещение в светата обител. Близките могат да потърсят информация за пострадалите на тел: 02 982 50 39 \r\n\r\n \"С голяма тъга в Господа разбрахме, че от този свят си отидоха 15 души, а други 27 са ранени. Болката ни се засилва и от факта, че час и половина преди тази ужасна трагедия те бяха наши гости.\" - се казва в съобщението на архимандрит Антим. \r\n\r\n \"Поднасяме нашите най-искрени и всесърдечни съболезнования на техните близки и молим Всеподателя Бога да ги прости и всели във вселенията на праведните. Наш християнски дълг е да почетем жертвите на тази трагедия с панихида, която ще бъде отслужена от манастирското братство в деня на траур (27 август, понеделник), от 11:00 часа в манастирския съборен храм.\" - казват още от манастирското братство. \r\n\r\n 27 август, понеделник, е обявен за ден на национален траур. \r\n \n\t\t\t\t\t\t", "date": "2018.08.26", "title": "В манастира „Седемте престола“ ще отслужат панихида за загиналите при автобусната катастрофа"}
{"url": "http://www.bnews.bg/article/247591-barekov_s_ekskluziven_komentar_za_zloveshtata_katastrofa_kray_svoge_prichinite_mozhe_da_sa", "text": "\n   \r\n\r\n Причината за зловещата катастрофа, избила 16 християнски поклонници и ранила десетки край Своге, може да са: \r\n\r\n \r\n1. Човешка грешка с неправилно изпреварване или несъобразена скорост \r\n2. Неизправен път, нищо че е след ремонт. Местните го наричат “Завоя на смъртта”. Всеки ден са ставали катастрофи, а ремонтиран с “неподходящ” асфалт, вероятно некачествен. Така твърдят жителите на Своге. \r\n3. Неизправен бус. Не е минал през технически преглед. \r\n\r\n Няма други възможности. Освен комбинацията от трите изброени. Общо взето комбинация от нехайство, безхаберие и неспазване на законите на всички нива в държавата. Цената най-често плащат с живота си децата, най-бедните и уязвими групи в обществото. \r\n \n\t\t\t\t\t\t", "date": "2018.08.26", "title": "БАРЕКОВ С ЕКСКЛУЗИВЕН КОМЕНТАР ЗА ЗЛОВЕЩАТА КАТАСТРОФА КРАЙ СВОГЕ: Причините може да са...."}
{"url": "http://www.bnews.bg/article/247604-izvanredna_sreshta_na_institutsiite_v_ms_zaradi_ada_kray_svoge", "text": "\n В Министерски съвет в момента се провежда извънредна среща на институциите във връзка с тежкия инцидент край Своге. \r\n\r\n На нея се обсъждат подробностите около катастрофата с автобус, при която загинаха 16 души, както и по-сериозни мерки срещу войната по пътищата. \r\n\r\n Снощи, след като посети пострадалите при инцидента, настанени в „Пирогов“, президентът Румен Радев призова Министерският съвет да предприеме адекватни мерки във връзка с катастрофите. \r\n\r\n На извънредната среща при премиера Бойко Борисов са министърът на транспорта Ивайло Московски, регионалният министър Николай Нанков и здравният министър Кирил Ананиев, главният прокурор Сотир Цацаров, директорът на Националната следствена служба Борислав Сарафов, изпълнителният директор на ИА „Автомобилна администрация“ Бойко Рановски и др.  \r\n  \r\n \n\t\t\t\t\t\t", "date": "2018.08.26", "title": "Извънредна среща на институциите в МС заради ада край Своге!"}
{"url": "http://www.bnews.bg/article/247613-barekov_ako_chinovnikat_ot_api_si_beshe_svarshil_rabotata_sled_edin_ubit_i_shest_raneni_za_poslednata_godina_na_tozi_uchastak_vchera_nyamashe_da_ima_20_ubiti_chinovnikat_i_koruptsiyata_ubivat", "text": "\n Николай Бареков направи пореден разтърсващ коментар, относно трагедията край Своге, в която загинаха 16 човека. Този път той обърна внимание на една от версиите, допусната от Цацаров като възможна причина за трагедията.  \r\n\r\n Ето какво пише Бареков по случая: \r\n\r\n \r\n\r\n \"От трите версии на прокуратурата за катастрофата край Своге, които разкри Цацаров, най- достоверна ми се струва третата. Некачествен ремонт на пътя и престъпна немарливост на чиновниците от АПИ. Две години РПУ на МВР Своге е предупреждавало чиновниците за лошия и некачествен асфалт, положен след ремонта. Накрая катаджиите са намалили допустимата скорост в участъка до 40 км. Ако чиновникът от АПИ си беше свършил работата след Един убит и Шест ранени за последната година на този участък, вчера нямаше да има 20 убити. Чиновникът и корупцията УБИВАТ. Докога ще мълчи фирмата строител Трейс? Рекордьорът по обществените поръчки на властта.\" \r\n \n\t\t\t\t\t\t", "date": "2018.08.26", "title": "Бареков: Ако чиновникът от АПИ си беше свършил работата след един убит и шест ранени за последната година на този участък, вчера нямаше да има 20 убити! Чиновникът и корупцията УБИВАТ!"}
{"url": "http://www.bnews.bg/article/247581-vremeto_v_nedelya_ot_vsichko_po_malko_slantse_dazhd_gramotevitsi_i_buri", "text": "\n Неделният ден ще бъде предимно слънчев и почти безоблачен в по-голямата част от страната - с изключение на западните райони. \r\n\r\n В следобедните часове на запад и над планините облачността ще се разрасне и на места ще превали и прегърми. \r\n\r\n За четири области е в сила жълт код за обилни валежи и бури: Видинска, Монтанска, Врачанска и Софийска. \r\n\r\n Очаква се слаб югоизточен вятър, в Източна България до умерен. \r\n\r\n Максималните температури в по-голямата част от страната са между 31 и 36 градуса, в София - 30 градуса. \r\n\r\n Малко по-прохладно ще бъде по Черноморието, където температурите на въздуха ще са около 27-29 градуса. Температурата на морската вода е 26-27 градуса. Вълнението - 2 бала. \r\n\r\n Нощните температури в страната са в интервала 16-21 градуса. \r\n \n\t\t\t\t\t\t", "date": "2018.08.26", "title": "ВРЕМЕТО В НЕДЕЛЯ! От всичко по малко - слънце, дъжд, гръмотевици и бури "}
{"url": "http://www.bnews.bg/article/247608-poredna_tragediya_22_godishen_shofyor_pochina_pri_patno_proizshestvie_do_park_rila_v_dupnitsa", "text": "\n 22-годишен водач на лек автомобил „Хонда Сивик” е починал  при катастрофа на пътя за парк Рила в Дупница този следобед. По информация на полицията, управляваният от него автомобил се е ударил в таксиметров автомобил. \"Хонда\"-та е пътувала от парка в посока Дупница, а таксито и било с клиенти в посока село Бистрица. \r\n  \r\nПодаден е сигнал на тел. 112 за линейка и екип на Пожарна безопасност и защита на населението. Екипът на полицията, който е пристигнал първи на мястото на инцидента е оказал помощ на шофьора на таксиметровия автомобил и пътниците да излязат от автомобила. \r\n  \r\nКлиентите са били жена и две деца. Жената е със счупена ръка, а децата са прегледани и изписани от дупнишко лечебно заведение, каза за Дарик говорителят на МВР-Кюстендил Катя Табачка. \r\n  \r\nПо неофициално информация, вследствие на пътното произшествие е имало и гръм, най-вероятно от газова и метанова бутилка. \r\n \n\t\t\t\t\t\t", "date": "2018.08.26", "title": "ПОРЕДНА ТРАГЕДИЯ! 22-годишен шофьор почина при пътно произшествие до парк Рила в Дупница!"}
{"url": "http://www.bnews.bg/article/247585-izvanredno_ot_pirogov_s_posledni_danni_za_postradalite_pri_ada_v_svoge_chetirima_sa_mezhdu_zhivota_i_smartta", "text": "\n Възрастта на пациентите е доста висока. Това не помага за тяхното състояние. Засега състоянието на всички е овладявано. Но за четирима от тях сме доста притеснени, заради травмите които имат. Това заяви професор Николай Габровски в ефира на bTV, говорейки за състоянието на пострадалите при автобусната катастрофа в Своге, прието в Пирогов. Професор Габровски също изказа благодарност на всички медици, които се борят за живота на пострадалите. Той подчерта, че има колеги, които са се върнали от отпуска, за да помагат, когато са научили за трагедията.  Говорейки още за състоянието на пациентите, той каза: \"Динамиката може да бъде много голяма . Буквално нещо във всеки един момент може да се промени\". По думите му, към момента не се налага да се дарява кръв за пострадалите.  8 човека са пристигнали в \"Пирогов\" - единият e загинал още при транспортирането, а другият веднага след като пристигна в болницата.   \r\n  \r\n \n\t\t\t\t\t\t", "date": "2018.08.26", "title": "ИЗВЪНРЕДНО! От \"Пирогов\" с последни данни за пострадалите при ада в Своге, четирима са между живота и смъртта \r\n\r\n"}
{"url": "http://www.bnews.bg/article/247593-tazhna_vest_pochina_hudozhnikat_nikola_manev", "text": "\n Големият български художник Никола Манев почина в Париж след боледуване, съобщи БНР. \r\n\r\n 77-годишният Манев е получил мозъчен инсулт в четвъртък.  \r\n\r\n Той се почувствал зле и тръгнал без придружител към болницата, но на входа припаднал, обясни синът му Александър. Манев е починал в 22.15 часа българско време.  \r\n \n\t\t\t\t\t\t", "date": "2018.08.26", "title": "ТЪЖНА ВЕСТ! Почина художникът Никола Манев"}
