{"url": "http://www.bnews.bg/article/248316-yasno_kato_byal_den_postoyanen_arest_za_seriyniya_iznasilvach", "text": "\n Съдът в Бургас остави за постоянно в ареста бившия затворник Николай Паскалев, който   \r\n\r\n 43-годишният бивш затворник от София е задържан, след като три от жертвите му проговорили пред полицията. Издирва се негов съучастник в престъпленията. \r\n\r\n Гаврите с момичета са извършвани в гориста местност край Слънчев бряг, където те си набирали клиенти, както и в къща във варненското село Приселци. \r\n\r\n „Това е престъпление, извършено с изключителен цинизъм, граничещ с нечовешкото”, заяви окръжният прокурор на Бургас Георги Чинев. „Пострадалите от престъпленията съдействат с изключителна готовност съдействат. Споделят, че макар и проституиращи, не са били обект на подобни унижения и гаври”, допълни той, предаде БТВ. \r\n \n\t\t\t\t\t\t", "date": "2018.09.07", "title": "Ясно като бял ден: Постоянен арест за серийния изнасилвач!"}
{"url": "http://www.bnews.bg/article/248314-es_razmaha_prast_na_tereza_mey_za_brekzit", "text": "\n Главният преговарящ на Европейския съюз за брекзит Мишел Барние заяви, че ключови точки от британския план за търговските отношения между ЕС и Великобритания след нейното излизане от блока не са \"приемливи\". \r\n\r\n Според Барние ЕС няма да приеме предложението на Лондон за създаването на зона за свободна търговия на промишлени продукти и за това Великобритания да може да събира мита за предназначени за ЕС продукти, влезли на нейна територия. \r\n\r\n Това \"ще постави под въпрос интегритета на общия ни пазар и не подлежи на обсъждане\", посочи Барние пред членовете на комисията за брекзит на Камарата на общините. \r\n\r\n Това е поредният удар срещу \"плана от Чекърс\", чийто привърженик е премиерът Тереза Мей и който предвижда запазване на близки търговски отношения с ЕС след брекзит. Планът, договорен по-рано през лятото на изнесено правителствено заседание в резиденцията Чекърс, се сблъсква с неодобрение както на някои привърженици на брекзит, така също и на част от противниците на излизането на Великобритания от ЕС. \r\n\r\n И Лондон, и Брюксел не желаят повторното въвеждане на граничния контрол заради опасения, че така ще бъде застрашен крехкият мир в Северна Ирландия. Но те имат различна визия за това как да бъде избегнато възстановяването на границите между Ирландия и Северна Ирландия след брекзит. \r\n\r\n ЕС предложи Северна Ирландия да остане част от митническия съюз и общия пазар след брекзит, но правителството на Мей се противопостави на тази идея с аргумента, че така ще бъде застрашена териториалната цялост на Великобритания. \r\n\r\n Мишел Барние предупреди, че ако не бъде договорен специален режим за Северна Ирландия, няма да има споразумение, съобщи БТВ. \r\n \n\t\t\t\t\t\t", "date": "2018.09.07", "title": "ЕС размаха пръст на Тереза Мей за Брекзит"}
{"url": "http://www.bnews.bg/article/248310-manolova_natisna_ananiev_toy_zapochna_da_chertae_plan_za_vrachanskata_bolnitsa", "text": "\n Министерство на здравеопазването готви план за стабилизиране на финансовото състояние на Многопрофилната болница за активно лечение „Христо Ботев“ в гр. Враца. Това стана ясно днес по време на среща между здравния министър Кирил Ананиев, зам.-министър Жени Начева и омбудсмана Мая Манолова. \r\n\r\n До един месец Министерството на здравеопазването ще представи пред омбудсмана и персонала на врачанската болница мерките от оздравителния план. По думите на министър Ананиев, част от плана на здравното министерство е да се включи в управлението на лечебното заведение юридическо лице, което ще инвестира в болницата. Очаква се в кратки срокове това да доведе до подобряване на финансовото състояние и повишаване качеството на предлаганите медицински услуги за пациентите. \r\n\r\n Припомняме, че  и след като се запозна с аргументите на врачанските медици, посочи, че още в края на тази седмица има планирана среща със здравния министър: \r\n\r\n „Още в петък ще кажа тези три неща на министъра. Първо, че хората очакват през контролните органи на министерството той да потърси отговорност на тези, които са отклонявали средства и са довели болницата до това състояние и които са назначавани от неговите предшественици да извърши контрол и да предаде всички, по отношение на които няма започнати проверки, на прокуратурата. \r\n\r\n Второ – да дойде на място и да ви информира за план и за начина, по който ще осигури финансиране за болницата, защото нито хората от Враца, нито лекарите, нито медицинските сестри могат да чакат месец, два, три, шест, десет, да е ясен планът, стъпките и начинът, по който ще осигури финансиране. \r\n\r\n Трето – от него се очаква да представи дългообещавания модел за реформа в системата, в който държавните структури в здравеопазването, тези, които извършват най-тежката работа, най-социалната работа – многопрофилните болници и болниците от ранга на „Пирогов\", ВМА, ИСУЛ, да бъдат извадени пред скоби. За тях да има друг статут, друго финансиране и пълна отговорност за държавата, тъй като реално те осъществяват държавните функции да осигурят достъпна здравна помощ на всеки, социални функции, своевременна функция. По-натам ще настоявам и за още две неща – лимитите, които убиват системата, по начина, по който са формирани и които работят за едни против други субекти в здравеопазването и да се даде възможност на пациентите да участват в контрола.\" \r\n \n\t\t\t\t\t\t", "date": "2018.09.07", "title": "Манолова натисна Ананиев, той започна да чертае план за Врачанската болница"}
{"url": "http://www.bnews.bg/article/248291-desi_slava_hvarli_fenovete_si_v_uzhas_s_tazi_snimka", "text": "\n Фолк певицата Деси Слава със сигурност може да изплаши и най-големия смелчага, тръгнал посред нощ в гората на лов за мечки,пише BGLife. Club \r\n\r\n Звездата на Пайнер пусна своя обработена снимка от участие в столична дискотека, на която изглежда що-годе звездно, след обработка с фотошоп програма. \r\n\r\n В същото време нейни фенове публикуваха кадър от същото участие на звездата. Коментарите са излишни. Размислите и страстите оставаме на вас. Снимките вижте  \r\n \n\t\t\t\t\t\t", "date": "2018.09.07", "title": "Деси Слава хвърли феновете си в ужас с тази СНИМКА "}
{"url": "http://www.bnews.bg/article/248313-zhanat_li_zhanat_kanabis_borisov_nikoy_ne_gi_goni", "text": "\n Огромна нива с канабис се шири само на 20 км от магистрала „Тракия“ край Ихтиман. Флагман.бг получи сигнал и установи на място, че в момента \"реколтата\" от полето се събира. Мястото е скрито, намира се след селата Живково и Версинково. \r\n\r\n Първо се минава през гора по селски път и след нея се открива нивата, по която стърчат огромни събрани снопове канабис. В единия край на нивата се виждат 10-ина души, от ромски произход, които прибират тревата. Не ясно на кого е нивата. Ясно е обаче, че жътвата кипи. \r\n\r\n А само преди месец премиерът Бойко Борисов заплаши \"жътварите\" да внимават, че полицията ще ги погне. \r\n\r\n \"Много сериозно сме се подготвили и за жътвата на канабиса. Сутринта имахме оперативка. Ние се готвим да ги хващаме, като жънат канабис. Да знаят, по-добре да не се вкарват в затвора, положили са труд\", каза Борисов и посочи, че с това ще се занимае главният секретар на МВР Младен Маринов. \r\nА тази нива определено ще даде \"плод\", тъй като големината й е поне километър и на дължина, и навътре в полето. \r\n \n\t\t\t\t\t\t", "date": "2018.09.07", "title": "Жънат ли, жънат канабис, Борисов, никой не ги гони"}
{"url": "http://www.bnews.bg/article/248311-sadat_napravo_izvadi_ginka_ot_chez_i_turi_prat_v_koleloto_na_kelner_za_nova", "text": "\n \r\nВърховният административен съд е насрочил чак за следващата година делата по жалбите срещу решенията на Комисията за защита на конкуренцията (КЗК) за забрана на сделките по придобиването на българските енергийни активи на чешката ЧЕЗ от пазарджишката \"Инерком\" и на \"Нова Броудкастинг Груп\" от чешкия милиардер Петър Келнер. \r\nТова е решил съдът на свои заседания на 3 и 4 септември, на които е разгледал дали са допустими жалбите съответно на \"ППФ ТМТ Бидко 2\", притежавана от Келнер, по казуса Нова Телевизия, и на \"Инерком\" заради активите на ЧЕЗ. В резултат казусът на нова тв ще бъде разгледан на 12 март 2019 г., а на ЧЕЗ - на 14 май 2019 г.  също от 9 часа , когато ще е изтекъл срокът за плащане на сделката от страна на \"Инерком\" в края на ноември 2018 г. \r\n\r\n \r\nПрипомняме, че КЗК спря и двете сделки. \r\n\r\n Обяснение за нелогичния подход на антитръстовата комисия в случая с ЧЕЗ може да бъде намерено в правенето на услуга на правителството, което упорито се опитва да се разграничи и спре сделката, след като стана скандал с покупката на много по-малката и без опит в електроразпределението \"Инерком\", за която се оказа, че е разчитала на финансовата подкрепа на офшорки и редица банки като държавната Българска банка за развитие и Първа инвестиционна банка. Относно Нова телевизия отдавна вървят слухове, че интересът на правителството е контролът наз нея да не попадне в ръцете на мощен чуждестранен бизнесмен от ранга на Келнер, тъй като има \"риск\" да е твърде независим. \r\n\r\n Много експерти по антимонополно право още през юли коментираха, че решенията на комисията са нелогични и ще паднат в съда, но за сделката на \"Инерком\" с ЧЕЗ това може да бъде прекалено късно. \r\nПричината е, че в края на ноември изтича срокът, договорен между ЧЕЗ и \"Инерком\" за плащане на сделката, чиято стойност е над 320 млн. евро и по нея българската фирма е платила гаранция от 5 млн. евро, които няма да ѝ бъдат върнати, ако не осигури пълното финансиране на новата си придобивка. \r\nЗасега и двете страни в енергийната сделка не са коментирали официално каква е договорката в случай на неодобрение на антимонополните органи и съдебно дело. Дали предварителният договор остава на трупчета до решаването на казуса или фирмата на Гинка Върбакова гори с внесената гаранция, а ЧЕЗ се пренасочва към останалия втори кандидат за българските ѝ активи – индийската \"Индия Пауър\", която дори предложила по-висока цена от \"Инерком\", но на разсрочено плащане, а чехите искали бързо излизане от българския пазар и затова предпочели българската оферта, съобщи Медиапул. \r\n  \r\n \n\t\t\t\t\t\t", "date": "2018.09.07", "title": "Съдът направо извади Гинка от ЧЕЗ и тури прът в колелото на Келнер за Нова"}
{"url": "http://www.bnews.bg/article/248315-tsenite_na_biletite_v_mezhdugradskite_avtobusi_skachat", "text": "\n Цените на автобусните билети за междуградските линии  скачат, заради задължителните колани, които трябва да сложат превозвачите в превозните средства. \r\n\r\n Това се очаква да се случи следващата седмица, когато този път, се очаква депутатите да приемат промените в Закона за движението по пътищата. \r\n\r\n До 2000 лева това щяло да струва като разход за автобус, предаде БТВ. \r\n\r\n НПО-та предупреждават да не се вземат прибързани решения, а да се направи обществено обсъждане. \r\n\r\n   \r\n \n\t\t\t\t\t\t", "date": "2018.09.07", "title": "Цените на билетите в междуградските автобуси скачат!"}
{"url": "http://www.bnews.bg/article/248295-vankata_devstven_sam_gotov_sam_na_vsichko_da_ugodya_na_slavi", "text": "\n \"Девствен съм! Нямам гадже, няма и да се женя, не пия, не пуша, живея с две кучета.\"  Така, къде на шега, къде наистина, сподели 55-годишният любимец на феновете Иван Атанасов-Ванката от \"Шоуто на Слави\". Симпатичният реквизитор е човекът, който пръв научава кой ще е новият гост в предаването, с какво да му бъде от полза и как да угоди на главния си шеф - Слави Трифонов. Именно с тази идея Ванката ще тръгне и на записа на предаването в неделя, който ще се излъчи в понеделник - на 10 септември. \r\nВ живота си и досега Ванката спазва железния принцип, че не трябва дасе заглежда по колежките, макар тайно да е бил влюбен в балерина от балета.  \"Но Слави каза да не ги гледам с такива очи на влюбен и така... мина ми\", обяснява пред екипа \"сладурът\" на Слави. \r\nИначе определено Атанасов е добра партия - освен къщата на сто квадрата той не преяжда и е безкрайно спокоен. \"Е, случва се понякога поулицата да ме заговорят различни момичета и да ми подвикват да се обърна, ама аз се правя, че не им обръщам внимание\", признава Ванката. \"Аз съм скромен човек, не обичам да говоря за себе си. Освен това имам лична забрана да говоря за шоуто\", започва срамежливо Ванката. Поради обратната си захапка и малко странно произношение често колегите му го бъзикат, но той държи на майтап. \"Адски почтен мъж, на когото аз съм импресарио и от сега го виждам как ще води някой конкурс за красота\", смее си и Георги Милчев-Годжи, който е от любимите колеги на Ванката. \r\nИван Илиев Атанасов е завършил за шести разряд заварчик. Със Слави сезапознава през есента на 1995 г., когато отива като помощник-реквизиторв \"Каналето\". Вика го Димитър Каролев. Още тогава се справил без нито една издънка. Всички от екипа на Слави са категорични, че на Ванката може да се разчита безрезервно. \"Верен съм до гроб на Трифонов и каквотои да ме питате, няма да ви кажа за него\", вече сериозно обяснява Атанасов. Кълне се, че Дългия е най-добрият началник, който някога е имал, и никога няма да го напусне, освен ако Слави не го изрита. Понеже работата му е да намира разни неща, понякога се налага да ги прави и сам - често е дърводелец, ковач, готвач. Веднъж дори направил погача. Взел от магазина брашно, яйца, мая, сол и по рецепта на майка на приятел замесил тесто, пише \"България Днес\". \r\nСпоред колегите му Ванката заслужава да му напишат песен и вече са готови с текста й. Иначе реквизиторът на Слави не си пада многопо чалгата, най-вече защото живее в квартал, където се слуша предимно такава музика - \"Христо Ботев\". \"Обичам повече блус, класика, нещо по-модерно\", категоричен е Иван. В свободното си време предпочита да готви и ходи за риба с приятели. Най-голямото парче, което е улавял, е еднокилограмов шаран на язовира в Ихтиман. Има колекция от повече 40 готварски книги, като може да направи всякаква манджа, но най-обича да готви за някой друг. \"Най-много готвя на кучетата си\", казва Ванката. \r\n  \r\n \n\t\t\t\t\t\t", "date": "2018.09.07", "title": "Ванката: Девствен съм, готов съм на всичко да угодя на Слави"}
{"url": "http://www.bnews.bg/article/248303-iva_sofiyanska_s_film_za_lili_ivanova", "text": "\n Ива Софиянска е готова с новия си проект „Да обичаш Лили”, с който започна съботно - неделния блок на Нова телевизия. В първия ден от новия тв сезон зрителите ще видят близките музиканти на примата на родната естрада, пише „България днес”. \r\nВеселин Веселинов - Цеков ще сподели, че неговата майка се убеждава в музикалния му талант едва след като той започва да работи с певицата. Беквокалистките й споделят пък, че често получават модни съвети за перфектна визия. \r\nСрещите с приближените на Лили продължават и на 15 септември, когато към образа на Лили ще се присъединят пианистът Оги Енев, цигуларят Орлин Цветанов, китаристът Ангел Дюлгеров и барабанистът Росен Ватев. \r\n  \r\n \n\t\t\t\t\t\t", "date": "2018.09.07", "title": "Ива Софиянска с филм за Лили Иванова"}
{"url": "http://www.bnews.bg/article/248312-puskat_za_dvizhenie_preasfaltiraniya_uchastak_na_patya_kray_svoge", "text": "\n В 20 ч.  ще бъде възстановено движението за всички превозни средства по преасфалтирания участък от път II-16 Своге - София. За да не се затруднява трафикът  днес движението се пуска без пътна маркировка и шофьорите трябва да карат внимателно. Утре отсечката ще бъде маркирана с шумяща маркировка с цел повишаване безопасността на движение. При полагането й превозните средства няма да се спират, но трябва да се кара със съобразена скорост и да се спазват указанията на „Пътна полиция“, съобщиха от АПИ. \r\n\r\n Днес бе подменен износващият асфалтов пласт в отсечката от водостока, преди пътния инцидент, до моста над река Лесковдолска. Направените анализи показват, че основният асфалтов пласт - биндер, е изпълнен съгласно изискванията и вложените в него материали отговарят на утвърдените технически норми. Материалите и рецептурата, които сега са използвани в полагания асфалт са одобрени от Института по пътища и мостове. Коефициентът на полируемост е по-висок от одобрените от инженера на проекта при основния ремонт на участъка.  \r\n\r\n През следващата седмица започва одит по пътната безопасност и преглед на цялостното състояние на близо 82-километров участък на второкласния път през Искърското дефиле от лицензирани външни одитори по пътна безопасност. Въз основа на техните заключения ще бъдат взети решения какви допълнителни ремонтни дейности трябва да бъдат предприети и мероприятия, свързани с повишаване безопасността на движение, включително и с поставянето на допълнителни ограничителни системи и пътни знаци. Според Правилника за прилагане на Закона за пътищата - чл. 48, т. 1, „б“, в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на населените места. \r\n \n\t\t\t\t\t\t", "date": "2018.09.07", "title": "Пускат за движение преасфалтирания участък на пътя край Своге!"}
{"url": "http://www.bnews.bg/article/248309-atakuvaliyat_targovskiya_tsentar_v_stolitsata_s_nad_2_8_promila_alkohol", "text": "\n Първата проба на   шофьор,  е показала над 2,8 промила алкохол, предаде БНТ. \r\n\r\n Пострадалите при инцидента са общо 5-ма - две жени, 8-годишно дете и мъж. Шофьорът е настанен във ВМА, а останалите в \"Пирогов\". От \"Пирогов\" съобщават, че се извършват прегледи на пострадалите и към момента няма опасност за живота им. \r\n\r\n Сигнал за пътното произшествие е получен малко след 14 часа. По първоначални данни лек автомобил „Ситроен“ се е врязал във витрина на търговски обект на столичните булеварди „Монтевидео” и „Президент Линкълн”. \r\n \n\t\t\t\t\t\t", "date": "2018.09.07", "title": "Атакувалият търговския център в столицата  - с над 2,8 промила алкохол!"}
{"url": "http://www.bnews.bg/article/248294-tanya_boeva_chaka_mazha_si_v_sada", "text": "\n Певицата Таня Боева продължава войната с бившия си мъж Михаил Бургуджиев. \r\nПред „България Днес“ бизнесменът заяви, че певицата не му дава да вижда детето им. В отговор Таня е категорична, че Мишо изобщо не се съобразява с желанията на сина им. „Нямам търпение да го видя в съда“, отсича Боева. \r\n \n\t\t\t\t\t\t", "date": "2018.09.07", "title": "Таня Боева чака мъжа си в съда"}
{"url": "http://www.bnews.bg/article/248301-niki_mihaylov_pred_transfer_v_angliya", "text": "\n Вратарят Николай Михайлов е близо до завръщане в Англия. Според медиите на Острова той е пред подписване на договор с втородивизионния \"Бирмингам\". \r\n\r\n Новината разпространи местното издание \"Бирмингам Мейл\". Лично мениджърът на \"сините\" Гари Монк е харесал Михайлов и иска той да бъде привлечен за резерва на титуляра Лий Камп. Последният премина на \"Сейнт Андрюс\" това лято, след като се оказа ненужен в елитния \"Кардиф\". В момента конкуренция му е само юношата Конъл Труман. \r\n \n\t\t\t\t\t\t", "date": "2018.09.07", "title": "Ники Михайлов пред трансфер в Англия"}
{"url": "http://www.bnews.bg/article/248300-vseki_avtomobil_tryabva_da_ima_grazhdanska_otgovornost_ako_ne_e_spryan_ot_dvizhenie", "text": "\n Автомобили, които формално не са спрени от движение, трябва да имат задължителната застраховка \"Гражданска отговорност\".  \r\n\r\n Това става ясно от решение на Европейския съд в Люксебург по дело, заведено от Гаранционния фонд на Португалия. \r\n\r\n На португалския гаранционен фонд се е наложило да плати компенсация за близо 450 000 евро. Делото е заведено срещу жена на име Алина Антония Жулиана, която по здравословни причини не е шофирала автомобила си. Тя обаче го е държала в двора на къщата си без да го спре от движение официално и без да подновява задължителната полица \"Гражданска отговорност\". \r\n\r\n През 2016-та година синът й взема автомобила и катастрофира. Освен че той губи живота си, при инцидента загиват още двама души. Тъй като няма застраховка, компенсациите се плащат от гаранционния фонд, но след това той търси парите си от собственичката на автомобила. \r\n\r\n Жулиана твърди, че не носи отговорност и затова случаят стига до Люксембург. Според магистратите там обаче, автомобилът трябва да бъде застрахован, ако не е спрян от движение, независимо от това дали собственикът му има намерение да го шофира, или не. \r\n \n\t\t\t\t\t\t", "date": "2018.09.07", "title": "Всеки автомобил трябва да има \"Гражданска отговорност\", ако не е спрян от движение"}
{"url": "http://www.bnews.bg/article/248297-nov_finansov_direktor_poe_oligofrenite_ot_btv_taka_gi_nareche_shefat_na_krib_kiril_domuschiev", "text": "\n Както се очертава, нов финансов директор пое “олигофрените” от БТВ  или както ги нарича шефът на КРИБ Кирил Домусчиев, приближеният олигарх до властта. \r\n\r\n Слуховете сочат, че новият купувач ще е офшорка, собственост на братя Домусчиеви. Така БТВ ще бъде с общ благодетел заедно с Лудогорец и разградските заводи. \r\n\r\n При така стеклите се обстоятелства Домусчиев сам ще командва \"олигофрените\", вероятно ще кадрува както си прецени и не без позволението на властта на най-високо ниво. Баджак телевизията ще стане още по-голям бардак. \r\n\r\n Според официалното изявление на БТВ Тонислав Попов е новият главен финансов директор, Член на борда на директорите и Изпълнителен директор на bTV Media Group. \r\n\r\n Попов ще заеме постовете от 1 октомври 2018 г., когато ще поеме функциите и отговорностите на Давид Щепан, който прекара 2 години в компанията. \r\n\r\n Преди да се присъедини към bTV Media Group той е Глобален финансов директор за експортните операции на подразделението Consumer Healthcarе в GSK, базиран в Обединеното кралство. Там заема различни позиции в сферата на финансовия мениджмънт на глобално и мултинационално ниво в продължение на почти 8 години. \r\n\r\n Преди това Попов работи в Unilever Централна Южна Европа, където трупа опит на няколко регионални позиции, с които се издига в компанията в рамките на повече от 7 години. Професионалната му кариера започва в Intrama-Suedpack, България. \r\n\r\n Новият главен финансов директор е учил \"Финансов мениджмънт\" в Университета в Делауеър, САЩ, и е завършил програмата за стратегически решения и управление на риска в университета на Станфорд. Той има и магистърски степени по \"Търговски бизнес\" и \"Международни икономически отношения\" от стопанска академия \"Димитър Ценов\". \r\n \n\t\t\t\t\t\t", "date": "2018.09.07", "title": "Нов финансов директор пое “олигофрените” от БТВ (Така ги нарече шефът на КРИБ Кирил Домусчиев)"}
{"url": "http://www.bnews.bg/article/248304-myarkata_za_postoyanniya_arest_na_minyu_staykov_se_otlaga_za", "text": "\n \r\nСпециализираната прокуратура ще внесе в Специализирания наказателен съд искане за налагане на мярка за неотклонение „Задържане под стража“ на \r\nМ.С. -  Миню Стайков, И.Д. и Б.Х.  на 8 септември 2018 г. сутринта, съобщиха от държавното обвинение. \r\nТова се налага от фактическата и правна сложност и големия обем на материалите и доказателствата по досъдебното производство, както и заради изчакване на материали от партньорски служби по линия на международното сътрудничество. \r\nДелото по мерките за неотклонение ще бъде насрочено след внасяне на искането на Специализираната прокуратура. \r\n  \r\n \n\t\t\t\t\t\t", "date": "2018.09.07", "title": "Мярката за постоянния арест на Миню Стайков се отлага за..."}
{"url": "http://www.bnews.bg/article/248299-otlichnitsi_balgarski_uchenitsi_se_varnaha_s_4_medala_ot_mezhdunarodna_olimpiada_po_informatika", "text": "\n Четири медала, един златен и три бронзови, спечелиха българските ученици на 30-тата Международна олимпиада по информатика, която се провежда от 1 до 8 септември в Япония. \r\n\r\n В надпреварата тази година участваха 339 състезатели от 87 страни, съобщават от пресцентъра на МОН. \r\n\r\n Александър Кръстев от 11 клас на Математическа гимназия „Д-р Петър Берон“ във Варна завоюва златен медал, а Виктор Терзиев от 12 клас на Софийската математическа гимназия, Мартин Копчев от 8 клас на Природо-математическата гимназия \"Акад. Иван Гюзелев\" в Габрово и Радослав Димитров от 11 клас на Математическа гимназия \"Акад. Кирил Попов\" в Пловдив, спечелиха бронзови медали. \r\n\r\n Ръководители на отбора са гл. ас. Емил Келеведжиев от Института по математика и информатика при БАН и Антон Шиков - преподавател в школата по информатика „Шикови“ в Ямбол. \r\n\r\n Инициативата за провеждане на Международна олимпиада по информатика е българска. През 1989 г., по предложение на акад. Благовест Сендов до ЮНЕСКО, в България се провежда първата Международна олимпиада по информатика. Състезанието се провежда в Правец от 16 до 19 май, а първи председател на олимпиадата е проф. др. Петър Кендеров. \r\n\r\n До 2017 година българските ученици са спечелили общо 100 медала – 25 златни, 41 сребърни и 34 бронзови, което класира страната ни на пето място в света. \r\n \n\t\t\t\t\t\t", "date": "2018.09.07", "title": "Отличници! Български ученици се върнаха с 4 медала от Международна олимпиада по информатика!"}
{"url": "http://www.bnews.bg/article/248298-putin_erdogan_i_ruhani_siriyskata_kriza_mozhe_da_bade_reshena_samo_po_miren_pat", "text": "\n Военно решение на сирийската криза не съществува, тя може да бъде решена само по мирен път. Около тази соломоновска позиция се обединиха президентите на Русия, Турция и Техеран в декларация, разпространена от кабинета на иранския президент след тристранната среща на върха в Техеран. На нея присъстваха президентите на трите страни - Рухани, Путин и Ердоган. \r\n\r\n \"Русия, Турция и Иран потвърждават своята убеденост в това, че не съществува военно решение за сирийския конфликт, който може да завърши само по пътя на преговори в рамките на политическия процес“, гласи текстът. \r\n\r\n Тримата президенти потвърдиха \"своята решителност да продължат активното сътрудничество с цел придвижване на политическия процес в съответствие с Конгреса на сирийския национален диалог в сочи и резолюция 2254 на Съвета за сигурност на ООН“. \r\n\r\n Освен това държавните глави подчертаха „необходимостта от създаване на условия за безопасно и доброволно завръщане на бежанците и вътрешно разселените лица по техните първоначални места на живот в Сирия“. \r\n\r\n \"За тази цел (президентите) подчертаха необходимостта от координиране между всички заинтересовани страни, включително Управлението на върховния секретар на ООН по бежанските въпроси и други специализирани международни институции.“ \r\n \n\t\t\t\t\t\t", "date": "2018.09.07", "title": "Путин, Ердоган и Рухани: Сирийската криза може да бъде решена само по мирен път!"}
{"url": "http://www.bnews.bg/article/248296-mvr_po_dolni_gashti_mazhat_s_trikolkata_ot_harmanli_e_peshehodets_i_nyama_myasto_na_krastovishte_narochno_nakazali_bashtata_na_prezidenta_rumen_radev", "text": "\n МВР тотално се оплете в обясненията си пешеходец или водач е човекът с акумулаторната инвалидна триколка в Харманли от инцидента на 17 август, при който бащата на президента го блъснал в кръговото кръстовище. \r\n\r\n Шефът на сектор \"Пътен контрол\" ГД \"Национална полиция\", гл. инспектор Росен Рапчев разказа пред медиите в подробности и по минути какво точно се е случило и през цялото време наричаше лицето с триколката \"водач\", на когото Георги Радев е отнел предимство и е предизвикал ПТП. Именно заради това е отменен актът на дисциплинарно уволнения катаджия, който е бил съставен за нарушение само на  лицето с триколката. При направената проверка на ОД МВР-Хасково има написани нови два акта - единият е за \"наказване на водача, който не е пропуснал движещия се в път с предимство водач\", по думите на Рапчев, и се отнася до Георги Радев, а вторият е за каращия триколката Стефан Тодоров. \r\n\r\n В същото време според Закона за движение по пътищата, чл. 107, т. 3 е записано, че въпросният човек, който се движи с инвалидна триколка, се води пешеходец и като такъв трябва да пресича пътя само на пешеходна пътека или да се движи най-вдясно по платното за движение. \r\n\r\n Рапчев на два пъти бе попитан и двата пъти не отговори колко киловата е била мощността на триколката. От думите му само стана ясно, че е под 4 киловата, което ще рече, че управляващият я не е водач на МПС, а пешеходец. Точно поради тази причина му е съставен акт. Затова е наказан, защото е трябвало да се движи най-вдясно или по пешеходната пътека, каза главният инспектор по адрес на лицето с триколесното транспортно средство. \r\n\r\n Така Пътна полиция индиректно призна Стефан Тодоров, движил се с триколката, за пешеходец, който е нямал работа да се намира в кръговото кръстовище. И няма как автомобилът на таткото на президента да му е отнел предимството като водач, за което е обвиняван, предаде Канал 3. \r\n \n\t\t\t\t\t\t", "date": "2018.09.07", "title": "МВР по долни гащи: Мъжът с триколката от Харманли е пешеходец и няма място на кръстовище! Нарочно наказали бащата на президента Румен Радев!"}
{"url": "http://www.bnews.bg/article/248286-raya_i_yavor_baharov_ne_iztreznyavat_na_moreto", "text": "\n Звездата от „Скъпи наследници“ Рая Пеева и актьорът Явор Бахаров вече цял месец са на морето и по думите на очевидци надигали чашката от сутринта. Двамата пиели вино от зазоряване, по обед разнообразявали с биричка, а вечер сядали на ракийка край бунгалото в Лозенец, научи „Галерия“. \r\n\r\n „Като изтървани са! Нонстоп са пияни, лигавят се, вдигат шум, крещят! Нищо чудно да използват и разни забранени вещества“, възмутени са туристи, свидетели на вакханалията. Явор Бахаров е известен с буйното си поведение. \r\n\r\n През 2011 г. звездата от „Стъклен дом“ бе задържан заради притежание на марихуана. \r\n \n\t\t\t\t\t\t", "date": "2018.09.07", "title": "Рая и Явор Бахаров не изтрезняват на морето "}
{"url": "http://www.bnews.bg/article/248282-lorentso_ostavi_sofka_bez_snaha", "text": "\n \"Скъсах с Мария! Не сме заедно! Рано е за снахи на Софи Маринова\", категорично заяви  Лоренцо Петров, синът на ромската перла Софи Маринова. Единствено пред \"България Днес\" младият изпълнител се съгласи да коментира и директно опроверга слуховете, че е пред сватба с Мария - ученичка от Етрополе. \r\n\r\n \"Това са пълни глупости, а и вече не сме гадженца\", увери Лоренцо, който е кръстен на американския актьор Лоренцо Ламас, изиграл култовата главна роля във филма \"Ренегат\". Преди години майка му Софи Маринова бе луда фенка на сериала и именно това я вдъхнови да кръсти първородната си рожба на артиста. \r\n\r\n Във фолксредите говорят, че Софка бързо се сприятелява с гаджетата на сина си. Нещо повече, тя автоматично става тяхна приятелка. Такъв е и последният случай с въпросната Мария. Младата дама често гостува на певческото семейство, за което свидетелстват и редица снимки. Явно Лоренцо и Мими са се разделили съвсем наскоро, тъй като последният им общ фотос е от 24 август, когато са позирали прегърнати за снимка. \r\n \n\t\t\t\t\t\t", "date": "2018.09.07", "title": "Лоренцо остави Софка без снаха"}
{"url": "http://www.bnews.bg/article/248293-uvolneniyat_politsay_ot_harmanli_i_drug_da_beshe_zad_volana_v_mertsedesa_pak_shtyah_da_napisha_sashtoto_shte_obzhalvam_uvolnenieto_si", "text": "\n \r\n\"Което трябваше по инструкции и по закон, си го свърших. Съвестта ми е чиста\", каза полицаят Митко Станков, който бе уволнен заради случая с катастрофата с бащата на президента Румен Радев в Харманли пред Нова телевизия. Той обясни, че водачът на триколката е сменил посоката на движение. \r\n\"Този водач на триколката ми каза така: \"Аз карах плътно вдясно, завих на ляво и после исках да тръгна към центъра, завих надясно и се ударих в предната част на автомобила. Затова съм дал вина на водача на триколката\", обясни Станков. \r\nСлед вътрешната проверка актът му е отменен и е съставен нов. Освен уволнението на пътния полицай, административни наказания са наложени на още четирима служители на районното управление на полицията в Харманли. \r\nВътрешната проверка на МВР е показала, че нарушение е допуснато от шофьора на триколката, но и от Георги Радев. Проблемът е, че акт е написан само на шофьора на триколката. \r\n\"Не виждам какво съм прикрил като е бащата на еди-кой-си. Ако беше друг гражданин водачът на мерцедеса, щеше да е същото\", казва уволненият полицай, който смята да обжалва освобождаването си. \r\n\r\n Вътрешната проверка на МВР е показала, че нарушение е допуснато от шофьора на триколката, но и от Георги Радев. Проблемът е, че акт е написан само на шофьора на триколката. \r\n\r\n Служителите на пътна полиция в Харманли са допуснали поредица от грешки - те не са обезопасили мястото на произшествието, допуснали са външни лица в близост до него, сред които и бивш кмет на Харманли, както и са оставили без надзор катастрофиралите МПС-та, съобщава БНТ, позовавайки се на резултатите от проверката. \r\n\r\n   \r\n \n\t\t\t\t\t\t", "date": "2018.09.07", "title": "Уволненият полицай от Харманли: И друг да беше зад волана в мерцедеса, пак щях да напиша същото, ще обжалвам уволнението си!"}
{"url": "http://www.bnews.bg/article/248290-obshtinska_politsiya_prekali_globyava_ulichnite_muzikanti_no_tsiganchetata_dzhebchii_i_prosyatsi_ne_vizhda", "text": "\n \"Браво! Пишете акт точно на жената с детето, която свири на цигулка! Адмирации!!! \" \r\n\r\n Това е написал Анас Хамид във фейсбук групата \"Забелязано в София\". На снимката авторът е скрил лицето на общинския полицай, който глобява уличната музикантка, което предизвиква мнозинството коментиращи да иска истинските лица на сатрапите, които глобяват музиканти, но си затварят очите за циганчетата, които дразнят и щипят децата по столичните улици, пребъркват чантите и джобовете на минувачите или дори най-безогледно просят. \r\n\r\n \r\nStoyan Georgiev отбелязва: \"Родната милиция...\",  а Sirma Enkova пише: \"Вчерно време “свирещите” са през 5 метра, но няма санкциониращи - това е извън работното време на Общинска полиция!!!\" \r\n\r\n ГеоргиСтоянов: \"Що не им покажете лицата на тия гниди, ве, дето толерират всякакви измамници и всичките цигани, а тук са се сетили \"да си вършат работата\"?!?!?!?\" \r\n\r\n \r\nДруги резонно питат: Защо полицаите не пишат актове на мангалите за скапаните им каруциии... \r\nХубавец Мамин: \"В тази държава няма закони тук са само мутри и безаконние аз не виждам нищо лошо жена та си изкарва честно пари те а не като циганките да ни джобят по трямвайте и градския транспорт и да просят по всеки ъгъл по предлог че са болни и им плащаме сметките...\" \r\n\r\n Фандъкова, пак стана ясно, че управлението на общината е разпасано и безконтролно. Никой не си върши работата, докога ще се хвалите, че нещата са под контрол? Никой не е сляп, за разлика от общинските ви полицаи. \r\n\r\n   \r\n\r\n   \r\n \n\t\t\t\t\t\t", "date": "2018.09.07", "title": "Общинска полиция прекали: Глобява уличните музиканти, но циганчетата джебчии и просяци не вижда!"}
{"url": "http://www.bnews.bg/article/248285-bsp_kam_prokuraturata_vzemete_otnoshenie_kam_sluchaya_v_ovcha_kupel", "text": "\n \r\nБСП призова прокуратурата да вземе отношение към  . Сутринта свлачище в столичния квартал погълна кола и част от ограда на строителен обект. \r\n  \r\nДепутатът от БСП Георги Свиленски, който отиде на мястото на инцидента, коментира: \"Имаше опит за изваждане на автомобила, тоест за мен това беше опит за прикриване на доказателства към произшествието, тъй като нито от МВР, нито от районното кметство беше констатирано, че има такава случка. Искаха да извадят колата, да изсипят два камиона и да кажат, че всичко е ОК. \r\n\r\n Но тези хора в блока довечера трябва да се приберат и да спят. Около обед дойдоха органи на полицията, следствени органи, които ще направят необходимото да се опише случая. И призоваваме прокуратурата, ако счете, че има някакво нарушение, било то на документацията на строежа, на укрепването му, било то на действията след инцидента. Сега ще останем да наблюдаваме до последно какви действия ще предприемат институциите, за да може тези граждани да се приберат спокойно и да спят в апартаментите си. Тоест процеса продължаваме да го наблюдаваме. Молбата ми е към медиите, да продължавате да го наблюдавате, тъй като без това досега всичко щеше да бъде приключило\". \r\n  \r\n \n\t\t\t\t\t\t", "date": "2018.09.07", "title": "БСП към прокуратурата: Вземете отношение към случая в \"Овча купел\"!"}
{"url": "http://www.bnews.bg/article/248273-ofitsialno_rusiya_spira_vnosa_na_svinsko_meso_ot_balgariya_vizhte_prichinata", "text": "\n Русия спира вноса на свинско месо от България. Причината са първите случаи на африканска чума по прасетата в Провадийско. В румънския град Гюргево, в непосредствена близост до Русе, е открито ново огнище на болестта. \r\n\r\n Около 30% от всички свине в страната се отглеждат в Русенско. Свинекомплексите като този в Голямо Враново са взели всички необходими мерки за сигурност. В Русе се събра кризисен щаб, който набеляза мерки, така че да не бъде допуснато болестта да се разпространи в региона. \r\n\r\n Отрицателни са първите проби за африканска чума в с. Бозвелийско \r\n\r\n Дезинфекцията на автомобилите, преминаващи през Дунав мост, отдавна е факт. Граничните власти конфискуват от пътниците и продукти от свинско месо. Рискът от пренасяне на заразата остава в дребните стопанства по селата. Затова властите призоваха хората да заколят прасетата си. \r\n\r\n Свинекомплексът в Голямо Враново е недостъпен. Мерките за биосигурност са драконовски. Ако заразата от африканска чума достигне промишлените свинеферми, последствията ще са катастрофални. \r\n\r\n Ако се установи огнище на заболяването и в Русенско, неминуемо ще се вдигне и цената на свинското за потребителите. \r\n \n\t\t\t\t\t\t", "date": "2018.09.07", "title": "ОФИЦИАЛНО! Русия спира вноса на свинско месо от България! Вижте причината!"}
{"url": "http://www.bnews.bg/article/248275-sedem_godini_sled_tsv_tsv_mvr_pikchars_se_zavarna_na_ekran_video_galeriya", "text": "\n МВР публикува два видео клипа от акциите, които са проведени около аферата в Карнобат. Едното видео е от незаконна фабрика за цигари, а другото от операция по задържане на организирана престъпна група. Припомняме, че днес на извънреден брифинг на прокуратурата стана ясно, че са обвинени 8 лица, за участие в Организирана престъпна група, за данъчни престъпления, пране на пари. От държавното обвинение искат задържане под стража на три заловените лица, сред които и Миню Стайков по случая „Карнобат“, другите две лица се издирват. \r\n  \r\n\r\n \r\n\r\n   \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.09.07", "title": "СЕДЕМ ГОДИНИ СЛЕД ЦВ. ЦВ.! МВР Пикчърс се завърна на екран! (ВИДЕО ГАЛЕРИЯ)"}
{"url": "http://www.bnews.bg/article/248274-nay_yakite_izlagatsii_vav_vip_bradar_chernata_zlatka_s_dvoyka_po_geografiya_piyanskite_iztsepki_na_debora_i_lindareva_i_oshte_zvezden_seir", "text": "\n \"Столицата на Великобритания е Англия.\" Тази изцепка на плеймейтката Златка Димитрова в къщата на \"ВИП брадър\" й струва скъпо. Дълго време излагацията в национален ефир бе широко обсъждана, а Златка бе давана за пример като типична плеймейтка, която няма нищо в главата. За да измие срама, Димитрова се появи за втори път в предаването и се опита да покаже, че е наваксала с уроците. \r\nНейната излагация в ефира на \"ВИП брадър\" дори не може да се сравнявас изцепките на други участници. Скандали, шамари, обиди и пиянски истории провалиха кариерите на много випове, които се надяваха на народна любов и лесни пари. \r\nФолкпевицата Дебора се прочу с алкохолната си зависимост и пиянски изцепки още от старта на миналогодишния \"ВИП брадър\" и накрая сама пожелала да напусне формата. Скандалната брюнетка изпадна в тежки алкохолни кризи, в които обиждаше и псуваше в ефир останалите си съквартиранти. \r\nТежка борба с алкохола води и Росица Новева в третия сезон на шоуто. Любовницата на покойния хотелиерски бос Зографски обикновено започваше деня с чаша уиски, а вечерите завършваха безпаметно. След края на участието тя се скри от всякакви светски изяви и от години живее в чужбина, без да прибира в България. Проблемите с алкохола на манекенката Зорница Линдарева станаха водещи в цели два сезона на шоуто. През 2014-а под един покрив живяха Жени и Тачо и бившата му любовница. В опит да й вземебутилка вино от ръка, Тачо нашамари бившата си. В миналогодишното издание на \"Биг брадър ол старс\" Линдарева отново показа, че на няколко чашки става неконтролируема и без притеснения се натиска на певеца Константин, пише \"България Днес\". \r\nИстинско попадение на продуцентите бе участието на Луна. Една от първите фолкпевици дълго не се бе показвала на сцена, кариерата й западна, но появата й в шоуто остана запомняща се. Освен че се обяви за кандидат-президент, певицата сътвори още куп скандали с останалите съквартиранти. Словесните й дуели с Фънки дори принудиха екипа на предаването да наложи цензура на част от епизодите. Музикантът я нарече \"дрисла\", а по време на спор я подкани да опипа \"неговата маймунка\", а след това й каза, че мирише на бабичка. Луна си спретна и невиждано мелес Динко, прочул се като Ловеца на бежанци. Макар и жена, тя раздава шамари и юмруци като мъж, заради което бе изгонена от предаването. \r\nЗад стените на \"ВИП брадър\" изплува и една дълго пазена тайна - враждата между естрадните легенди Кичка Бодурова и дует \"Ритон\". Катя открито заяви, че за много от своите музикални успехи по света Кичка си измисля, и я обвини в откровена лъжа, че е имала концерт на сцената в \"Сизър Палас\" Лас Вегас. Здравко обяви поведението й в къщата за \"цирк иопит за печелене на дивиденти\". В спора Кичка не остана по-назад и засегна ритонците по най-болната им тема, а именно, че нямат деца и не знаят какво е да си родител. \r\nЧудовищни размери достигна и войната между други двама съквартиранти - Люси Иларинов и Моника Валериева. Люси обясни в ефри, че Валериева практикува най-древната професия. \r\n\"Тя като излезе от тук, ще си вдигне значително тарифата\", коментира Люси. Моника не остана по-назад, наричайки го дебелак, и че няма жена, която би искала да си легне с него. Двамата и в момента все още се обиждат взаимно и съжаляват, че са участвали в предаването. Недоволен отизявата си определено остана и Явор Бахаров. Актьорът не успя да сдържиемоциите си и стана за смях с думите си, че е време да \"кешаутне\", да прибере хонорара от шоуто й да си ходи. Дори брат му Захари Бахаров го прибра пред крилото си след предаването й ограничи бурните му купони. \r\n  \r\n \n\t\t\t\t\t\t", "date": "2018.09.07", "title": "Най-яките излагации във ВИП Брадър: Черната Златка с двойка по география, пиянските изцепки на Дебора и Линдарева и още \"звезден\" сеир "}
{"url": "http://www.bnews.bg/article/248277-i_dnes_intenziven_trafik_po_granitsite_na_stranata", "text": "\n Интензивен е трафикът на ГКПП „Калотина“ и „Кулата“. Това съобщиха от пресцентъра на ГД „Гранична полиция“. \r\n\r\n Информацията за трафика на българските гранични контролно-пропускателни пунктове е към 13.00 часа. \r\n\r\n На българо-сръбската граница на ГКПП Калотина трафикът е интензивен на изход от леки автомобили. На българо-гръцката граница на ГКПП Кулата трафикът е интензивен. \r\n\r\n На българо-македонската, българо-турската и на българо-румънската граница трафикът е нормален на всички гранични контролно-пропускателни пунктове. \r\n \n\t\t\t\t\t\t", "date": "2018.09.07", "title": "И ДНЕС! Интензивен трафик по границите на страната!"}
{"url": "http://www.bnews.bg/article/248276-ludiya_reporter_nagrabi_bremennata_aleks_v_mrezhata", "text": "\n Дани Петканов няма спирка. И е повече от очевидно, че не може да си държи ръцете далеч от жена си.  Лудият репортер и половинката му си пуснаха снимки в социалните мрежи, за да покажат на феновете къде се намират. Често пъти двамата се включват и с жива връзка, а щуротиите на Дани разсмиват всички, пише „Телеграф”. \r\nИ този път бременната Алекс не изневери на себе си и пусна клипче, за да покажат как двамата се забавляват. Дани пък се впусна в забавни коментари, обсъждани от феновете. Но Лудият репортер малко се увлече и награби жена си пред всички. Това доста смути почитателите им, които отбелязват, че вече не са тийнейджъри и трябва да се държат като големи и зрели хора. \r\n  \r\n \n\t\t\t\t\t\t", "date": "2018.09.07", "title": "Лудия репортер награби бременната Алекс в мрежата"}
{"url": "http://www.bnews.bg/article/248278-stroitelniyat_predpriemach_vaklin_za_podkupa_i_ivancheva_tya_beshe_kato_losh_katadzhiya_koyto_te_gleda_mnogoznachitelno_i_pita_shte_pishem_li", "text": "\n „За първи път ми искат подкуп. Не бих дал и 200 лв. на катаджия. А разговорите с Иванчева бяха като с лош катаджия, който те гледа многозначително и пита – ще пишем ли? Няколко пъти ми забрави името, постара се да ми унижи максимално. Затова се свързах с разследващите“. Това заяви пред журналисти Александър Ваклин след като специализираният съд отложи делото за подкуп срещу бившия кмет на Младост Десислава Иванчева, заместничката й Биляна Петрова и посредника Петко Дюлгеров, съобщава \"Труд\". \r\n\r\n „Дадох парите на Дюлгеров половин час преди арестите. За подкупа съм говорил само с него, а той ми предаде условията на Иванчева. Каза ми, че от парите за себе си няма да вземе нищо. Свърза се с Иванчева по вайбър и предадох сумата“, добави Ваклин. \r\n\r\n Той призна, че реално не е имал никакви гаранции, че подкупът ще стигне до Иванчева и Дюлгеров няма да ги прибере само за себе си. На въпрос какви мерки е предприел преди да даде парите, за да бъде придвижена преписката му по законен ред, Ваклин каза, че завел дело в административния съд, но не дочакал решението. Подавал и жалби в Столичния общински съвет, но и там не успели да решат проблема му, а функциите на общината според него били куриерски. Ваклин сравни СОС с „пощенска кутия“ за документи и жалби, по които няма никакво движение. \r\n\r\n „Тя направи точна сметка на бизнеса ми и каза, че не сме дали, за да получим“, твърди още строителният предприемач. На днешното си заседание \r\n\r\n Специализираният наказателен съд отложи разглеждането на молбата на отстранения кмет на Младост Десислава Иванчева да излезе от затвора в Сливен и да бъде освободена с по-лека мярка за неотклонение. \r\n\r\n Причината е, че една от експертизите все още не е изготвена. Магистратите бяха назначили съдебно-психологична и психиатрична и днес вещите лица бяха в залата. Другата обаче – съдебно-ендокринологич на все още не е готова. Съдия Иво Хинов вероятно ще се произнесе на следващото заседание на 13 септември, за когато бе отложено и разглеждането на делото по същество.  \r\n  \r\n \n\t\t\t\t\t\t", "date": "2018.09.07", "title": "СТРОИТЕЛНИЯТ ПРЕДПРИЕМАЧ ВАКЛИН ЗА ПОДКУПА И ИВАНЧЕВА: Тя беше като лош катаджия, който те гледа многозначително и пита – ще пишем ли?"}
{"url": "http://www.bnews.bg/article/248279-mvr_progovori_iznese_pikantni_podrobnosti_okolo_katastrofata_pri_koyato_bashtata_na_prezidenta_pregazi_invalid", "text": "\n Има подмяна на фактическата ситуация. Не са предприети нужните действия, за да се документира всичко. Така от МВР коментираха случая с бащата на президента Румен Радев. \r\n\r\n Георги Радев бе участник в катастрофа с триколка, която стана на кръгово в Харманли.Заради инцидента един служител на реда бе дисциплинарно уволнен. \r\n\r\n По случая вече е извършена проверка. В МВР е постъпил сигнал за неправомерни действия. Инцидентът се случи през август, а Комисията е приела сигнала за основателен. \r\n\r\n „Не се потвърждава твърдението, че участниците не са проверени за алкохол“, заяви инспектор Росен Рабчев. \r\n\r\n Комисията установила, че при обработката на данните същото длъжностното лице не е предприело всички необходими мерки по обезопасяване на местопроизшествието. \r\n\r\n Самото кръстовище е сигнализирано с пътни знаци. Движещите се в него са с предимство. \r\n\r\n В 09:38 часа се реализира ПТП-то. Водачът на возилото навлиза в кръстовището и вече е с предимство пред влизащия. Две минути след това пристигат първите служители на МВР. \r\n\r\n Започват да разговарят с потърпевшите, но не предприемат мерки да обезопасят самото местопроизшествие. След една минута пристигат колегите им от Пътна полиция. Но движението по пътя все още си върви. Пристига екип на Спешна медицинска помощ. \r\n\r\n „Цялото движение е прекратено в този момент и отново нарушение на полицейските служители е, че не регулират кръстовището“, обясни още гл. инспектор Росен Рапчев. \r\n\r\n Чак в 10:02 часа служителите предприемат действия за поставяне на конуси. След това всички полицаи излизат от мястото на кръстовището и автомобилите остават на него. Нито един полицай обаче не се навърта около тях. \r\n\r\n В 10:49 часа полицейски екип се връща отново на мястото, при което предприемат мерки за снимане и допълнителни разпити на участниците. \r\n\r\n В 10:53 часа на място пристига гражданин, който всички полицаи характеризират като бившия кмет на Харманли. Около 11 часа вече са събрани всички данни. \r\n\r\n „Най-големият проблем е, че при толкова много свидетели полицейските служители не са оказали необходимата възможност да приведат такива“, обясни служителят на реда. \r\n\r\n По думите му не деклариран натиск върху служителите при обясненията им за случая. \r\n\r\n „Реално ние установихме, че той (бел. ред. уволненият полицай) не се е позовал на това да прегледа видеозаписите и да разпита свидетелите“, посочи още гл. инспектор Росен Рапчев \r\n \n\t\t\t\t\t\t", "date": "2018.09.07", "title": "МВР ПРОГОВОРИ! Изнесе пикантни подробности около катастрофата, при която бащата на президента прегази инвалид "}
{"url": "http://www.bnews.bg/article/248280-da_mu_se_nenadyavash_boris_dzhonsan_krashkal_na_zhena_si", "text": "\n \r\n  \r\n\r\n 54-годишният политик, който напусна поста през юли заради несъгласие с правителствения план за Брекзит, направи това, след като „Сън“ съобщи на първа страница, че двойката се е разделила заради негови изневери. \r\n\r\n „Преди няколко месеца, след 25 години брак, ние решихме, че е наш най-добър интерес да се разделим“, се посочва в съвместното изявление на Джонсън и съпругата му Марина Уилър. „В последствие решихме да се разведем и този процес е в ход“. \r\n\r\n „Като приятели, ние ще продължим да подкрепяме нашите четири деца в идните години. Повече няма да коментираме“, продължава изявлението. \r\n\r\n Смята се, че Джонсън прави опити да измести премиера Тереза Мей като лидер на Консервативната партия, която е дълбоко разделена по въпроса как Великобритания да напусне Европейския съюз. \r\n\r\n Той бе водеща фигура в кампанията за Брекзит преди референдума през 2016 г. и след оставката си непрекъснато критикува плана на Мей за поддържане на тесни икономически връзки с ЕС. \r\n\r\n Таблоидът „Сън“ предположи, че новите разкрития за изневери на Джонсън, който е признавал такива в миналото, могат да навредят на шансовете му да поеме лидерския пост. \r\n\r\n Според други коментатори обаче те могат да „разчистят нещата“, като наяве излязат всички компрометиращи материали, преди той да направи опит за поеме властта. \r\n\r\n Изявлението за развода идва седмици преди годишната конференция на Консервативната партия, в рамките на която се очаква Джонсън да говори на голям митинг. \r\n \n\t\t\t\t\t\t", "date": "2018.09.07", "title": "Да му се ненадяваш: Борис Джонсън кръшкал на жена си!"}
{"url": "http://www.bnews.bg/article/248281-novi_lichni_karti_izdavat_ot_2019_g_s_biometrichni_danni", "text": "\n През 2019-а година започва издаването на нови лични карти. Предстои да бъде стартирана обществената поръчка. \r\n\r\n Новите лични карти ще съдържат повече биометрични данни. С тях ще може да се пътува без виза в 169 страни. Новите документи ще са със срок от 10 години, обясни заместник вътрешният министър Милко Бернер на редовния месечен брифинг на МВР, на който обаче не присъства вътрешния министър Валентин Радев, който се намира в Министерски съвет на среща с премиера. Какви са причините са срещата не стана ясно. Пред медиите го замести зам.-министър Милко Бернер. \r\n\r\n Новите лични карти няма да са задължителни за издаване през следващата година, а старите лични карти ще важат до крайния си срок, уточняват от МВР. \r\n\r\n Освен тях, МВР ще издава и документи за хора, които са осъдени или срещу които се водят дела и имат забрана да напускат страната. С тях ще може да бъде осъществяван по-лесен контрол по границите. Зам.-министър Красимир Ципов не посочи какви точно ще са тези документи и каква ще е разликата им спрямо останалите. Също така от обяснението му стана ясно, че тези документи ще се издават за улеснение на граничните служители, които извършват проверките. Как точно - също не стана ясно, предаде Канал 3. \r\n\r\n   \r\n \n\t\t\t\t\t\t", "date": "2018.09.07", "title": "Нови лични карти издават от 2019 г. с биометрични данни"}
{"url": "http://www.bnews.bg/article/248283-tsvetanov_se_gavri_s_borisov_gerb_shteli_da_podkrepyat_ostavki_no_ne_se_znae_kolko_i_koga", "text": "\n   \r\n\r\n \"От парламентарната група на ГЕРБ ще подкрепим внесените в парламента министерски оставки. Колко ще бъдат те и кои ще бъдат те ще бъде решено на коалиционния съвет”, заяви пред журналисти Цветан Цветанов. \r\n\r\n Междувременно стана ясно, че вътрешният министър в оставка Валентин Радев е привикан при Бойко Борисов в Министерски съвет, стана ясно на брифинга в МВР на който Радев не присъства както обикновено. \r\n\r\n Припомняме, че и Каракачанов запя същата песен като Цветанов и Валери Симеонов тази седмица и обърна палачинката по отношение на оставките, като каза, че  , ако се окаже, че шофьорът на автобуса е виновен за катастрофата край Своге, при която загинаха 17 души. \r\n\r\n Кой от тримата ще спаси кожата, скоро ще излезе наяве. \r\n \n\t\t\t\t\t\t", "date": "2018.09.07", "title": "Цветанов се гаври с Борисов! ГЕРБ щели да подкрепят оставки, но не се знае колко и кога"}
{"url": "http://www.bnews.bg/article/248288-shofyor_bez_knizhka_se_blasna_v_spirka_6_detsa_postradaha", "text": "\n Шест деца са пострадали при инцидент с автомобил в добричкото село Пчеларово, съобщиха от областната дирекция на МВР. Инцидентът е станал вчера, но за него се съобщава днес. \r\n\r\n Малолетните са пътували в леката кола. \r\n\r\n Автомобилът е управляван от водач без книжка на 51 години от Добрич. Той губи управление над автомобила и се блъска с спирка на градския транспорт. \r\n\r\n Всички деца, които са от Шабла, са настанени за лечение в областната болница, няма опасност за живота им. \r\n \n\t\t\t\t\t\t", "date": "2018.09.07", "title": "Шофьор без книжка се блъсна в спирка, 6 деца пострадаха!"}
{"url": "http://www.bnews.bg/article/248289-vtori_intsident_v_ovcha_kupel_lek_avtomobil_se_vryaza_v_targovski_tsentar", "text": "\n Лек автомобил се вряза в Търговския център в столичния квартал \"Овча купел\" на кръстовището на бил. \"Президент Линкълн\" и бул. \"Монтевидео\". При инцидента има пострадали. съобщи БНР. \r\n\r\n По-рано днес кола пропадна в дупка в столичния кв. \"Овча купел\". От  \r\n\r\n По първоначална информация са пострадали най-малко трима души - майка и дете, както и шофьорът на автомобила, съобщи Нова телевизия. Той е 60-годишен и има съмнения, че се е седнал зад волана след употреба на алкохол. Мъжът е настанен във ВМА с наранявания по главата, каза пред Дир. бг говорителката на Спешна помощ Катя Сунгарска. \r\n\r\n В \"Пирогов\" пък са докарани четирима души - двама от които жената и детето, минават подробни прегледи, но няма непосредствена опасност за живота им, уточни говорителката на болницата Мария Пойразова. \r\n\r\n Първата линейка е пристигнала на мястото шест минути след подаването на сигнала в 14.42 часа. Веднага след това са изпратени още два екипа на Спешна помощ. \r\n\r\n Малко по-късно от пресцентъра на МВР уточниха, че първоначални данни лек автомобил \"Ситроен\" се е врязал във витрина, след като шофьорът, връщайки назад, се е блъснал в друг автомобил и бус и е спрял в стена. При инцидента е пострадала клиентка на търговския обект, a две деца са с уплаха. Изясняват се причините и обстоятелствата за инцидента. По сведения на свидетели шофьорът е бил във видимо нетрезво състояние, се казва още в съобщението. \r\n\r\n Очаквайте подробности.  \r\n \n\t\t\t\t\t\t", "date": "2018.09.07", "title": "Втори инцидент в \"Овча купел\"  - лек автомобил се вряза в търговски център!"}
{"url": "http://www.bnews.bg/article/248292-zadarzhaha_piyaniya_anglichanin_vilnyal_v_hotela_v_slanchev_bryag", "text": "\n \r\nРайонна прокуратура – Несебър задържа за 72 часа британския поданик Дани Д. Той е обвинен за това, че на 06.09.2018г. в к.к.“Слънчев \r\nбряг“, общ. Несебър в хотел до външен бар на басейн и до рецепцията на хотела, извършил непристойни действия, грубо нарушаващи обществения \r\nред и изразяващи явно неуважение към обществото – буйствал, замервал с обувки служители на хотела, нанесъл удари с юмрук по лицето ( в областта \r\nна лявото око и вежда на мъж) и в областта на лявото ухо, и ритник с крак по десния глезен на друг мъж – престъпление по чл.325, ал.1 от НК. \r\n\r\n Той е обвинен и за това, че на 06.09.2018г. в к.к. Слънчев бряг, общ. Несебър, в хотелски комплекс , в коридор на 5-ти етаж, чрез стискане с ръка на гърлото, захапвайки го по дясната длан, чрез нанасяне на удари по лицето, гърба и гърдите, ритайки го по цялото тяло, причинил на друг британски поданик лека телесна повреда, изразяваща се в болка и страдание, като телесната повреда е причинена по хулигански подбуди. \r\n\r\n Предстои (на 08.09.2018г.) Районна прокуратура – Несебър да внесе в съда искане за определяне на мярка за неотклонение „задържане под стража“ спрямо обв.Дани Д, съобщиха от прокуратурата. \r\n  \r\n \n\t\t\t\t\t\t", "date": "2018.09.07", "title": "Задържаха пияния англичанин, вилнял в хотела в Слънчев бряг"}
{"url": "http://www.bnews.bg/article/248287-sebastiyan_kurts_prizovava_makedontsite_da_glasuvat_za_sporazumenie_s_gartsiya", "text": "\n Канцлерът на Австрия Себастиан Курц призова македонците да гласуват на предстоящия референдум за сключване на споразумение със съседна Гърция за промяна на името на страната им на \"Северна Македония\", съобщава \"Асошиейтед прес\". \r\n\r\n Себастиан Курц заяви, че Европейският съюз ще бъде завършен едва след присъединяването на страните от Западните Балкани, включително Македония. Той също така призова македонците да участват в референдума на 30 септември. \r\n\r\n Споразумението би сложило край на продължаващия от десетилетия спор с Атина, според която името на Македония предполага териториални претенции към гръцката провинция Македония и към древното гръцко наследство. Това също така би улеснило присъединяването на Македония към ЕС и НАТО. \r\n\r\n Социологическите проучвания показват, че повечето македонци подкрепят споразумението, но не е ясно дали избирателната активност ще достигне изискуемия праг от 50 процента. \r\n\r\n Курц говори след разговори в Скопие днес с македонския премиер Зоран Заев. Австрия в момента е ротационен председател на Европейския съюз. \r\n \n\t\t\t\t\t\t", "date": "2018.09.07", "title": "Себастиян Курц призовава македонците да гласуват за споразумение с Гърция"}
{"url": "http://www.bnews.bg/article/248266-slay_praska_100_miliona_u_nas", "text": "\n Над 100 милиона долара планира да похарчи в България Силвестър Сталоун. Актьорът избра отново страната ни за новия си филм, този път обаче тук ще се играе „Рамбо 5: Последна кръв”. \r\n\r\n Легендарният актьор за последен път влиза в ролята на зелената барета, като този път ще бъде принуден да напусне спокойния живот в Аризона, където се лекува от посттравматичния стрес, за да помогне на стара приятелка, чиято внучка е изчезнала в Мексико. \r\nГероят на Слай веднага поема случая, а гърбът му пази журналист, чиято сестра също е отвлечена. Двамата обединяват сили, за да се изправят срещу опасните мексиканци и картелите, които се издържат с трафик на хора и наркотици, пише „Телеграф”. \r\nЛокациите са три–България, като Слай ще гони лошите на Побитите камъни край Варна, Лондон и Канарските острови. Актьорът този път е и сценарист на филма, но продуцент ще бъде Ави Лернер.  Преди да дойде до България обаче, Слай изпълни ролята си на отговорен баща. Той отведе дъщерите си на сватба и дори запечата паметния за семейството момент със снимки в социалната мрежа. \r\n \n\t\t\t\t\t\t", "date": "2018.09.07", "title": "Слай пръска 100 милиона у нас "}
{"url": "http://www.bnews.bg/article/248284-razkriha_serien_iznasilvach_otvlyakal_3_zheni_nasilval_gi_izmachval_gi_i_gi_karal_da_prostituirat", "text": "\n Окръжна прокуратура – Бургас задържа за 72 часа софиянец, обвинен в отвличане, противозаконно лишаване от свобода, изнасилване и грабеж на 11 жени, съобщиха от прокуратурата.  \r\nТой е обвинен за това, че на 22.06.2018г., около 14.30 ч., в к.к. „Слънчев бряг“, община Несебър, на пътя в посока гр.Обзор, в качеството на извършител в съучастие с неустановено по делото лице (съизвършител) отвлякъл жена, използвайки джип „Нисан“ – престъпление по чл.142, ал.1 \r\nот НК. \r\nТой е обвинен и за това, че на същата дата и място, в качеството му на извършител, в съучастие с неустановеното лице, е лишил от свобода пострадалата, като заключил вратите на ползвания от него автомобил – престъпление по чл.142а, ал.1 от НК. \r\nТой е обвинен и за това, че на същото място, на отбивка от главен път на територията на Община Несебър, в качеството му на извършител и \r\nв съучастие с неустановеното лице, се съвкупил с пострадалата, като я принудил към това със сила ( чрез нанасяне на удари с юмруци в областта \r\nна лицето и тялото) и заплашване, чрез отправяне на словесни заплахи, че ще я убие –престъпление по чл.152, ал.3, т.1, вр. ал.1 , т.2 от НК. \r\nТой е обвинен и за това, че на същото място в качеството му на извършител, в съучастие с неустановеното лице, отнел чужди движими вещи - сумата в размер на 220 лв. и златни накити от владението на пострадалата, с намерение противозаконно да ги присвои , като употребил за това сила и заплашване – престъпление по чл.198, ал.1 вр. с чл.20 ал.ІІ от НК. \r\nТой е обвинен и за това, че на 08.07.2018г., около 13.30 ч., в к.к. „Слънчев бряг“, община Несебър, на пътя в посока гр. Обзор, в качеството му на извършител и в съучастие с неустановено по делото лице (съизвършител) отвлякъл жена, използвайки джип „Нисан“ - престъпление по чл.142а, ал.1 от НК. \r\nТой е обвинен и за това, че на същите дата и място, на място находящо се на главен път от к.к. Слънчев бряг в посока гр. Обзор, в качеството на извършител в съучастие с неустановено по делото лице, противозаконно лишил пострадалата от свобода, като заключил вратите на ползвания от него джип – престъпление по чл.142а, ал.1 от НК. \r\nТой е обвинен и за това, че на същите дата и място, на отбивка от главен път, на територията на Община Несебър, в качеството му на \r\nизвършител и в съучастие с неустановено по делото лице, се съвкупил с пострадалата, като я принудил към това със сила (чрез нанасяне на удари с \r\nюмруци в областта на лицето и тялото) и заплашване, чрез отправяне на словесни заплахи, че ще я убие –престъпление по чл.152, ал.3, т.1, вр. ал.1 , \r\nт.2 от НК. \r\nТой е обвинен и за това, че на същата дата и място, на отбивка от главен път, на територията на Община Несебър, в качеството му на извършител и в съучастие с неустановено по делото лице, отнел чужди движими вещи – сумата в размер на 170 лв. от владението на пострадалата, с намерение противозаконно да ги присвои , като употребил за това сила и заплашване – престъпление по чл.198, ал.1 вр. с чл.20 ал.ІІ от НК. \r\nТой е обвинен и за това, че на 30.08.2018г., около 16.10 ч. в к.к. Слънчев бряг, Община Несебър, на пътя в посока гр. Обзор отвлякъл жена, използвайки джип „Нисан“ - престъпление по чл.142, ал.1 от НК. Той е обвинен и за това, че на същите дата и място, противозаконно лишил пострадалата от свобода, като завързал краката и ръцете й с пластмасови опашки – престъпление по чл.142а, ал.1 от НК. \r\nТой е обвинен и за това, че на същата дата и място, в местност в близост до пътя за с. Кошарица, находяща се в местността „Бостанлъка“ се съвкупил с пострадалата, като я принудил към това със сила (чрез нанасяне на удари с юмруци в областта на лицето и тялото) и заплашване, чрез отправяне на словесни заплахи, че ще я убие, като деянието е извършено в реална съвкупност с предходните 10 –престъпление по чл.152, ал.3, т.1, вр. ал.1 , т.2, вр.чл.23, ал.1 от НК. \r\nСлучаят бе оповестен пред медиите от Административния ръководител на Апелативна прокуратура – Бургас г-н Любомир Петров, Заместник Апелативния прокурор и говорител при Апелативна прокуратура Бургас г-жа Йовита Григорова, Административния ръководител на Окръжна прокуратура Бургас г-н Георги Чинев и старши комисар Калоян Калоянов - Директор на ОД на МВР – Бургас. \r\nПрокурор Петров съобщи, че до този момент на 43-годишният мъж са повдигнати обвинения за извършени 11 престъпни деяния, но най- вероятно те ще се увеличат. Пострадалите са три млади жени на възраст между 22 и 25 години, като те се определят, като занимаващи се с проституция. Деянията са извършени по пътя, в страни от който са проституирали жените. Пострадалите са били отвличани след нанесен им побой и заплахи, в последствие са били изнасилвани, а две от пострадалите са и ограбени. В два от случаите е участвало и неустановено към момента лице, а при третия пострадалата е отвлечена, изнасилена в гориста местност, а след това и в къща в с.Приселци, като ръцете на жената са били връзвани с пластмасови каишки. Жената е била държана в къщата часове, а след това изоставена с маска на главата в района на с.Старо Оряхово. \r\nПрокурор Петров добави, че са извършени множество действия по разследването, извършителят е разпознат от жертвите си, а също така е открита и къщата в с.Приселци, от където са събрани и множество доказателства. Обвиняемият има предходни осъждания за грабеж, кражби \r\nи вещно укривателство на крадени автомобили. Прокурор Чинев подчерта, че посочените 11 престъпления са извършени с изключителен цинизъм, който граничи с нечовешко отношение. Той посочи, че след извършване на престъпните деяния личните карти на пострадалите са били снимани. По този начин обвиняемият е бил наясно с тяхната самоличност и местонахождение, с оглед на което пострадалите са били заплашени, че ако проговорят ще претърпят неблагоприятни последици. Прокурор Чинев каза още, че всички повдигнати обвинения са за тежки умишлени престъпления. \r\nПострадалите с изключителна готовност съдействат на разследващите и споделят, че макар и проституиращи не са били обект на подобни \r\nунижения. \r\nСтарши комисар Калоянов добави, че обвиняемият е задържан на място в къщата, която се намира в с. Приселци. Той определи деянието като отвратително съобщавайки, че обвиняемият изваждал сим-картите и батериите от телефоните на жертвите, за да не могат да се обаждат, предупреждавал ги да не сигнализират в полицията, тъй като знаел кои са и къде са и може да ги издири. Старши комисар Калоянов каза още, че обвиняемият разпитвал пострадалите дали имат сводници, тъй като явно се е притеснявал от този факт. \r\nВсички присъстващи подчертаха, че отличното взаимодействие между полиция и прокуратура е довело до задържането на обвиняемото лице. \r\nОкръжна прокуратура – Бургас внесе в съда искане за налагане на постоянна мярка за неотклонение „задържане под стража“ спрямо обвиняемия. Окръжен съд – Бургас е насрочил заседанието си за 15.00 ч. \r\n \n\t\t\t\t\t\t", "date": "2018.09.07", "title": "Разкриха сериен изнасилвач, отвлякъл 3 жени, насилвал ги, измъчвал ги и ги карал да проституират!"}
{"url": "http://www.bnews.bg/article/248262-novata_na_pavel_go_zaryaza", "text": "\n Кристина Нгуен, която е новата половинка на Павел от дуото Павел и Венци Венц, отсвири своя любим за тазгодишната си лятна ваканция. \r\nКристина се похвали, че най-накрая е намерила време за лятната си почивка. Тя публикува горещи снимки от южната ни съседка, За сметка на това нейният любим Павел се е отдал на работните си ангажименти в България. Близки до певеца отричат проблеми между двамата, а причина да се разделят за кратко са предстоящите му участия през следващите дни. \r\nВъпреки, че двамата влюбени са разделени, те не спират да гледат в Инстаграм какво прави другият. Павката изкъсо проследява всяка публикация на своята любима, а непрекъснатите харесвания под снимките показват, че изпълнителят е хлътнал здраво по моделката, пише „Телеграф“. \r\n \n\t\t\t\t\t\t", "date": "2018.09.07", "title": "Новата на Павел го заряза"}
{"url": "http://www.bnews.bg/article/248263-skandalni_razkritiya_2000_tsigari_na_minuta_proizvezhdala_nelegalnata_fabrika_v_karnobat", "text": "\n Разследването на Винпром Карнобат е мащабно и по няколко направления.  Това съобщиха от на брифинг от прокуратурата. \r\n\r\n Месец юли 2018 е започнало досъдебното прозиводство по информация за нелегална фабрика за нелегален тютюн и цигари. \r\n\r\n \r\n\r\n 8 лица са обвинени на този етап от разследването - за данъчни престъпления и пране на пари, обявиха разследващите. \r\n\r\n На петита от обвиняемые са предявени обвиненията. Другите са обявени за общодържавно издирване. \r\n\r\n В хода на разследването е установено, че лицата, свързани с фабриката по един или друг начин са свързани с търговски дружества. \r\nУстановени са и парични потоци с неустановен произход. \r\n\r\n Събрани са категорични доказателства са укриване на данъци в размер милион и 16 хиляди лева. Тези данъци са спестявани на бюджета от две дружества на едното от които официален  собственик е  единият от членовете на групата. \r\n\r\n Фабриката е открита в района на град Карнобат, имотът е собственост на сина на кмета на града. \r\n\r\n Организация и дейсността на группата е силно конспиративна. Във фабриката са работили само лица от бивши съветски републики, които не са напускали фабриката, в която дори са имали фитнес. Българи не са били наемани. \r\n\r\n Използвали са  се изключително професионални машини на стойност над 4 милиона лева. Те са произвеждали 2000 цигари на минута. \r\nФабриката работи в почти непрекъснат режим на работа, каза от прокуратурата. \r\n\r\n Миньо Стайков и Стайков Стайков са обвиняеми по случая. \r\n \n\t\t\t\t\t\t", "date": "2018.09.07", "title": "СКАНДАЛНИ РАЗКРИТИЯ! 2000 цигари на минута произвеждала нелегалната фабрика в Карнобат"}
{"url": "http://www.bnews.bg/article/248264-zov_za_pomosht_dete_na_1_5_godini_se_nuzhdae_ot_lechenie", "text": "\n Момиченце на годинка и половина се нуждае от помощ за лечение. Малката Лора от Русе е родена с рядка диагноза. Детето е с дефицит на тазобедрената става. \r\n\r\n Сега ѝ е нужна операция. Интервенцията се прави в САЩ и струва близо 200 000 долара, разказа Нова телевизия. \r\n\r\n Семейството няма възможност да заплати тази сума. В града вече се организират благотворителни инициативи. \r\n\r\n Всеки, който желае да помогне, може да го направи по следния начин: \r\n\r\n \r\n \n\t\t\t\t\t\t", "date": "2018.09.07", "title": "ЗОВ ЗА ПОМОЩ! Дете на 1,5 години се нуждае от лечение"}
{"url": "http://www.bnews.bg/article/248268-bivshata_na_fiki_zaprilicha_na_porno_zvezda", "text": "\n Бързо набиращата популярност фолкпевица Джулия е заприличала на порно звезда. \r\n\r\n Още повече, че навред щедро показа огромните си силиконови гърди. Бившата приятелка на чалгаря Фики Стораро имаше шеметни няколко месеца, в които увеличи бюста си, пусна няколко хита и стана от разпознаваемите имена в родния попфолк. \r\n  \r\nНа едно от последните си участия в столична дискотека Джулия излезе по прозрачна рокличка, която повече разкриваше прелестите й, отколкото да скрива природните й дадености. Под дрешката се подаваха двете внушителни полукълба, а чалгарката не правеше никакви усилия да ги прикрие. \r\n  \r\nВ близкото минало изпълнителката беше с много скромно деколте, но със слагането на силикона стана провокативна и използва всеки удобен момент, за да покаже порасналите си придобивки, пише \"България Днес\". Прозрачните дрехи продължаваха и към краката й, където имаше повече благоприличие и не се виждаха интимните й части, но зяпачите нямаха нужда от голямо въображение, за да видят Джулия полугола. Няколко от мъжете в нощното заведение не издържаха на провокацията и се нахвърлиха върху фолкпевицата като прегладнели вълци в средата на зимата. Младежите заградиха силиконката с микрофон и започнаха страстно да танцуват около нея. \r\n  \r\nДжулия не изглеждаше разтревожена от полученото свръхвнимание и се отдаде на еротичното предизвикателство. Някои от по-напористите й фенове опитаха да се докоснат до силиконовата гръд, но мигновено бяха отблъснати от певицата. Бившата на Фики остана на сухо Чалгарката многократно е заявявала, че няма сериозен приятел и точно сега не се нуждае от обвързване, тъй като иска да се отдаде изцяло на кариерата си. Затова и няма кой да й пили на главата, че се държи непристойно, и няма нужда да се отчита пред мъжа си вкъщи. Джулия стана известна като гадже на Фики, когато той изгряваше на музикалната сцена. \r\n  \r\nЛично с негово съдействие тя подписа с музикална компания \"Пайнер\". Впоследствие Фики я заряза, за да се залюби с Гюлджан, с която вдигнаха сватба и в момента са горди родители. Джулия прие тежко раздялата и до ден днешен избягва служебните срещи с бившия си приятел. Зад кулисите по време на концерти те се разминават мълчаливо, като дори не си разменят и усмивки. \"Джулия беше лудо влюбена във Фики. Обожаваше го, но той реши да я разкара. Тя не можеше да повярва, че голямата й любов я е изоставила. Депресира се и реши да вложи всичките си сили в музиката. Стана работохоличка и в момента е успешна изпълнителка\", коментират близки до съдбата на изпълнителката. Снимки вижте  \r\n \n\t\t\t\t\t\t", "date": "2018.09.07", "title": "Бившата на Фики заприлича на порно звезда"}
{"url": "http://www.bnews.bg/article/248272-sled_17_kovchega_institutsiite_se_razrabotiha_zapochna_preasfaltiraneto_na_uchastaka_ot_pat_ii_16_svoge_sofi", "text": "\n Започна преасфалтирането на участъка от път II-16 Своге - София. Това съобщиха от пресцентъра на Агенция \"Пътна инфраструктура\". Ремонтните работи са в отсечката от водостока, преди пътния инцидент, до моста над река Лесковдолска. Подменя се износващият асфалтов пласт, тъй като направените анализи показват, че основният асфалтов пласт - биндер, е изпълнен съгласно изискванията и вложените в него материали отговарят на утвърдените технически норми. Материалите и рецептурата, които сега се използват в полагания асфалт, са одобрени от Института по пътища и мостове.  \r\nКоефициентът на полируемост е по-висока от одобрените от инженера на проекта при основния ремонт на участъка. След като днес бъде положен асфалтът, утре отсечката ще бъде маркирана с шумяща маркировка с цел повишаване безопасността на движение. \r\nДвижението в участъка от второкласния път e спряно, а обходните маршрути за леките автомобили са по път II-81 София - Монтана и след това път III-164 Своге - Искрец - Бучин проход. Път II-81 - проход „Петрохан“, на територията на Софийска област, също е в ремонт и в този участък шофьорите трябва да карат с по-ниска скорост и да спазват стриктно пътната сигнализация. Тежкотоварните камиони и автобусите, идващи от Видин по път Е-79 и пътуващи към Своге, за да не влизат в Искърското дефиле се отклоняват при Ребърково в посока Ботевград. Леките автомобили и локалният трафик, пътуващ от София към Своге, могат да преминават по път II-16 в двете посоки до отклонението за село Редина. \r\nПрез следващата седмица ще бъде направен одит по пътната безопасност и преглед на цялостното състояние на близо 82-километров участък на второкласния път през Искърското дефиле от лицензирани външни одитори по пътна безопасност. Въз основа на техните заключения ще бъдат взети решения какви допълнителни ремонтни дейности трябва да бъдат предприети и мероприятия, свързани с повишаване безопасността на движение, включително и с поставянето на допълнителни ограничителни системи и пътни знаци. Според Правилника за прилагане на Закона за пътищата - чл. 48, т. 1, „б“, в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания. \r\nИзнесените констатации за пътя Своге - София от организацията Институт по пътна безопасност не са направени от лицензирани одитори по пътна безопасност, а на отделни личности, обявяващи се за експерти. \r\n\r\n   \r\n \n\t\t\t\t\t\t", "date": "2018.09.07", "title": "СЛЕД 17 КОВЧЕГА, ИНСТИТУЦИИТЕ СЕ РАЗРАБОТИХА! Започна преасфалтирането на участъка от път II-16 Своге - Софи"}
{"url": "http://www.bnews.bg/article/248255-ot_poslednite_minuti_kakvo_e_sastoyanieto_na_zhenata_koyato_poletya_ot_balkona_si", "text": "\n Възрастна жена падна от 4-ия етаж на жилищна сграда в Силистра вчера. \r\n\r\n 70-годишната Димитричка била на терасата си. В този миг парапетът на балкона ѝ не издържал. Пенсионерката полетяла надолу, като при падането получила множество травми и счупвания. \r\n\r\n Жената беше в тежко състояние и с опасност за живота. Настанена е за наблюдение в силистренската болница. Според лекарите Димитричка вече е контактна. \r\n\r\n „Разбрах късно вечерта, жалко за съседите, с които дълги години сме в този блок. Други две тераси също паднаха преди 2-3 месеца. Трябва мерки да се вземат“, обясни съседката Мария пред Нова телевизия. \r\n\r\n По думите ѝ тогава не е имало пострадали хора. \r\n„Не са направени навремето явно, не е обмислено добре тези тераси да са обезопасени“, коменитра още Мария. \r\n \n\t\t\t\t\t\t", "date": "2018.09.07", "title": "ОТ ПОСЛЕДНИТЕ МИНУТИ! Какво е състоянието на жената, която полетя от балкона си "}
{"url": "http://www.bnews.bg/article/248257-spetsaktsiite_prodalzhavat_nova_doza_bogatashi_se_ochakva_da_badat_okovani_s_beleznitsi_vizhte_koi_sa_te", "text": "\n С белезници ще бъдат оковани известни олигарси, които години наред са ужилвали хазната от невнесено ДДС на космическа стойност. \r\n\r\n Очаква се под ударите на закона да попаднат както богаташи, живеещи в престижните квартали на София, така и техни побратими - финансови акули от морето. \r\n\r\n В същото време БЛИЦ научи, че попадналите наскоро при операцията на Спецпрокуратурата бизнесмени правят неистови опити да откупят свободата си срещу 5 милиона евро от съда. Въпросните мултимилионери са ударили на камък с опитите си да се оправят със Специализираната прокуратура и са насочили всичките си усилия към съда. \r\n\r\n  Сега те са впрегнали всичките си контакти, за да достигнат до корупирани съдии, които срещу огромни подкупи да им издействат индулгенция, която да им помогне отново да триумфират над родната Темида. Притеснителната информация, обаче е достигнала до партньорските служби и сега те следят под микроскоп действията на магистратите с черни тоги. \r\n\r\n Ръководената от Иван Гешев Специализирана прокуратура е решена на всичко, за да залови всички мастити милионери, които години наред са се възползвали от положението си и контактите си с политици, за да вършат далаверите си и да помпат банковите си сметки с укрито ДДС. \r\n\r\n Освен, че финансовите бандити ще бъдат закопчани с белезници, те ще преживеят и не по-малък ужас, след като придобитото им по престъпен начин имане бъде конфискувано в полза на държавата. Същата държава, която в продължение на десетилетия са опосквали като чакали. \r\n \n\t\t\t\t\t\t", "date": "2018.09.07", "title": "СПЕЦАКЦИИТЕ ПРОДЪЛЖАВАТ! Нова доза богаташи се очаква да бъдат оковани с белезници! Вижте кои са те! "}
{"url": "http://www.bnews.bg/article/248258-ne_e_za_vyarvane_kola_padna_v_izkop_v_stolichniya_kvartal_ovcha_kupel", "text": "\n Свлачище в столичния кв. \"Овча купел\" погълна кола и част от ограда на строителен обект. Инцидентът е станал в петък рано сутринта, информираха жители, чиито домове са в непосредствена близост до изкопа.  \r\n\r\n Причината за пропадането на земната маса е спукан водопровод. \r\n\r\n От МВР съобщиха за news.bg, че е изпратена аварийна група на \"Софийска вода\", след като кола е пропаднала в изкоп. \r\n\r\n \"Изкопът е пълен с вода, блокът ни е застрашен\", заяви пред news.bg живуща в злополучния блок. От \"Гражданска защита\" спряха водата. Строителите са спукали централен водопровод. Свлачището е на по-малко от 5 м от блока, изплашени са хората. \r\n\r\n На място е само кметът на общината Христина Семерджиева. Техническият изпълнител на новия обект бяга втори ден, няма и никой от строителите и ръководството на фирмата, която изгражда новия строеж в непосредствена близост до блока, казаха жители. \r\n\r\n Строят жилищни сгради на места за детски градини, училища и зелени площи \r\n\r\n На метри от свлачището има 9-етажен жилищен блок. Този строителен обект изкара на протест жителите само преди дни. Хората от блока са чули страшен тътен сутринта при свличането на земните маси. \r\n\r\n Собственикът на автомобила, който вече е в основите на строежа, забелязал, че под автомобила му теренът е започнал да пропада. Той потърсил охранител или други хора от обекта, които да информира. Докато се оглеждал автомобилът, заедно с част от оградата, пропаднал в изкопа. \r\n\r\n \"Двете ми гуми бяха леко потънали надолу. В рамките на две три минути можеше и аз да съм вътре в колата\", разказа мъжът. Той често паркирал колата си до оградата, както и много други автомобили се оставят там. \r\n\r\n Хората, които протестират срещу строежа, били уведомени от община \"Овча купел\", че цялата документация е изрядна. Нямало как строежът да спре, защото теренът е частен, реституиран, въпреки че преди време е бил предвиден за детска градина. \"Безотговорно се раздават разрешителни за строеж в \"Овча купел\" - това е истината\", каза Ели Иванова, организатор на протестите срещу застрояването на района. „ \r\n\r\n След пропадането на мястото на инцидента пожарникари и служители на общината само наблюдват как тонове вода се изливат в изкопа, защото няма как да действат преди от \"ВиК София\" да спрат водата, което не може да стане близо час, разказват потърпевши. \r\n\r\n Институциите напълно неглижират въпроса според протестиращите \r\n\r\n Течащата вода е от скъсан водопровод, който е за доставяне на вода до противопожарен кран, според служители на обекта. Според жители на околните блокове този кран, който е поставен преди месец и половина, е бил заграден от оградата на новия строеж \r\n \n\t\t\t\t\t\t", "date": "2018.09.07", "title": "НЕ Е ЗА ВЯРВАНЕ! Кола падна в изкоп в столичния квартал \"Овча купел\""}
{"url": "http://www.bnews.bg/article/248259-kmetat_na_stara_zagora_razkri_podrobnosti_za_remontite_v_grada_vizhte_zashto_samo_broeni_dni_sled_postavyaneto_im_plochkite_po_tsentara_veche_hlopat", "text": "\n За изпълнителите на ремонта в центъра на Стара Загора ще има глоби и предписания. Изпълнителите търпят предписания, защото плочките по центъра вече хлопат. Ще има и глоби заради забавянето на ремонта с няколко месеца. Това заяви кметът на Стара Загора Живко Тодоров в сутрешния блок на БТВ. \r\n\r\n \"Много трудно се намират качествени работници заради многото ремонти в страната\", каза още той. \r\n\r\n \"Аязмото ще бъде готово през ноември, останалата част от ремонта до края на годината\", допълни Тодоров. \r\n\r\n \"Предстои ново събаряне на незаконните къщи и постройки в кв. \"Лозенец\". Собствениците обаче подават дела в Страсбург\", коментира кметът на Стара Загора. \r\n\r\n Тодоров допълни още, че настоява за общинска полиция, както и кметовете да могат да контролират скоростта на движение на превозните средства. \r\n\r\n \"Аз мога да поставя камери в центъра на града, които да контролират скоростта. В момента се разчита само на мобилните екипи на МВР, а те са крайно недостатъчни\", каза кметът. \r\n\r\n   \r\n \n\t\t\t\t\t\t", "date": "2018.09.07", "title": "Кметът на Стара Загора разкри подробности за ремонтите в града! Вижте защо само броени дни след поставянето им,  плочките по центъра вече хлопат"}
{"url": "http://www.bnews.bg/article/248260-mitaka_ot_sofiya_den_nosht_shte_provokira_matskite_v_noviya_vip_bradar", "text": "\n Актьорът Кристиан Кирилов, по-известен като Митака от \"София дени и нощ\", влиза в къщата на ВИП Брадър тази неделя, пише  BLife \r\n\r\n Продуцентите са предложили тлъст хонорар на младия плейбой, издават хора от екипа. \r\n\r\n Участието на мускулестия мачо със сигурност ще качи рейтинга на шоуто до небесата, убедени са в светските среди. Неговата мисия вероятно ще бъде да провокира представителките на нежния пол с чар и мускули. \r\n\r\n Името на Кирилов нашумя в последните години около телевизионната поредица “София ден и нощ”. В сериала персонажът му Митака се утвърди като най-харесвания сред публиката. Не случайно именно той издуха едни от най-добрите родни актьори и беше обявен за любим актьор на Нова телевизия. \r\n\r\n През новия сезон събитията в Къщата ще се случват според волята на жените, а съквартирантите ще изпаднат в ситуации, които надхвърлят и най-смелите им фантазии за преживяването, наречено „ВИП Брадър”. Матриархатът в ефира ще разбие всички клишета и ще надхвърли всички очаквания тази есен. \r\n \n\t\t\t\t\t\t", "date": "2018.09.07", "title": "Митака от “София ден нощ” ще провокира мацките в новия ВИП Брадър "}
{"url": "http://www.bnews.bg/article/248254-kakvo_vreme_ni_ochakva_dnes", "text": "\n   \r\n\r\n Ще преобладава слънчево време с временни увеличения на облачността, по-значителни в източните и планинските райони.  \r\n\r\n Максималните температури ще бъдат 26-31 градуса, за София - около 26 градуса. \r\n\r\n По Черноморието ще е предимно слънчево. Температурата на морската вода ще бъде 26-27 градуса. \r\n\r\n В планините ще има променлива облачност и на отделни места, главно в Източните Родопи ще превали краткотраен дъжд, съобщават от НИМХ-БАН. \r\n \n\t\t\t\t\t\t", "date": "2018.09.07", "title": "Какво време ни очаква днес?"}
{"url": "http://www.bnews.bg/article/248256-palen_absurd_zhiteli_na_sofiya_poluchiha_smetkata_si_voda_i_izpadnaha_v_shok_okaza_se_v_razmer_na_pochti_4_bona", "text": "\n Жители на столичен квартал останаха шокирани от абсурдно високи сметки за вода. \r\n\r\n За потреблението си в Красно село получиха фактура от 3800 лева. Фактурите са получени в двата входа на блок 200. \r\n\r\n Сред сметките има и такива за 3400 лв., 2700 лв., 1740 лв., както и 3800 лв, като сумите са за период от пет месеца. \r\n\r\n Хората не могат да си дадат обяснение на рекордно високите сметки, разказа Нова телевизия. Според тях не  е възможно толкова много кубици да минат през тръбите на апартаментите. Хората са склонни да вярват, че става дума по-скоро за техническа грешка. \r\n\r\n От „Софийска вода” обяниха, че това е прецедент и са започнали проверки. Разчитат и на съдействието на хората от блока. \r\n \n\t\t\t\t\t\t", "date": "2018.09.07", "title": "ПЪЛЕН АБСУРД! Жители на София получиха сметката си вода и изпаднаха в шок! Оказа се в размер на почти 4 бона! "}
{"url": "http://www.bnews.bg/article/248270-kalki_i_zhena_mu_s_parva_brachna_nosht_v_zatvora", "text": "\n Коцето Калки и неговата булка Мартина Табакова са изкарали първата си брачна нощ като младоженци в затвора. Двамата се ожениха на 26 август на остров „Света Анастасия“. „Там има малък старинен храм и като влезеш в него все едно си в друго време. Островът е археологически обект, отдолу има подводни пещери и се смята, че в тях все още са скрити пиратски съкровища. Стаята, в която прекарахме първата брачна нощ, някога е била затворническа, а преди това манастирска. Точно тогава беше пълнолуние, а някои от приятелите ни спаха на открито под звездите“, разказва Коцето. \r\nКоцето и Мартина са заедно от 10 години, но направиха едва сега сватбата си заради 7-годишния си син Теодор, на когото се повери най-важната роля – на главния шафер, пише „Телеграф“.   \r\n \n\t\t\t\t\t\t", "date": "2018.09.07", "title": "Калки и жена му с първа брачна нощ в затвора"}
{"url": "http://www.bnews.bg/article/248265-suzanita_pee_s_banski_na_uchastiya_tsyalo_lyato_izkara_s_lyubimoto_gornishte", "text": "\n Щерката на Орхан Мурад се появи на участие с горната част на бански костюм. През последните месеци ученичката почти не сваля розовото горнище, декорирано с пух. Появата на русокоската предизвика вълна от негативни коментари в мрежата. \r\n\r\n „Със същото горно те гледахме и в едно предаване, смешна си“, са само част от коментарите в мрежата, пише „Телеграф“. \r\n \n\t\t\t\t\t\t", "date": "2018.09.07", "title": "Сузанита пее с бански на участия, цяло лято изкара с любимото горнище "}
{"url": "http://www.bnews.bg/article/248269-izvanredno_prokuraturata_iska_postoyanen_arest_za_minyu_staykov", "text": "\n Днес в късния следобед се очаква съдът да разгледа мерките на Миню Стайков, предаде репортер на Novini.bg. \r\n\r\n Бизнесменът бе заловен по време на спецакция на прокуратурата за участие в организирана престъпна група, създадена с цел продажба на акцизни стоки без бандерол, извършване на данъчни престъпления и пране на пари. \r\n\r\n В следобедните часове ще се внесат материалите, с които ще се гледа мярката. Прокуратурата ще поиска задържане под стража. \r\n\r\n На Стайков са повдигнати обвинения за вторични престъпления. Те са за избягване плащането на ДДС и възстановяване на неследващ се данъчен кредит в размер на общо 1 016 139 лв. \r\n \n\t\t\t\t\t\t", "date": "2018.09.07", "title": "ИЗВЪНРЕДНО! Прокуратурата иска постоянен арест за Миню Стайков"}
{"url": "http://www.bnews.bg/article/248261-sled_kato_kola_propadna_kmetat_na_ovcha_kupel_se_izpravi_pred_zhitelite_te_ya_razpanaha_na_krast", "text": "\n Кметът на район \"Овча купел\" Христина Семерджиева пристигна на мястото на строителния обект, където след свлачище в изкопа пропадна автомобил, каза, че очаква експерти от Дирекция за национален строителен контрол, които да изследват и да се произнесат за това, което трябва да се случи и да се направи на мястото. Семерджиева напомни, че по документи с този строеж всичко е наред, но сега се вижда, че явно не е така. \"Няма да се допусне гражданите по никакъв начин да бъдат наранени. Фирмата изпълнител ще си поеме съответната отговорност. Отговорността ще я кажат експертите, когато дойдат на обекта\", подчерта кметът на район \"Овча купел\" пред камерата на Bulgaria ON AIR. Х \r\n\r\n Христина Семерджиева обясни, че тя няма нищо общо с издаването на разрешителни за такива строежи, които са били от трета категория и за които разрешение се дава само от главния архитект на Столичната община.  \"Нямам никакви правомощия по одобряването на строеж. Аз много пъти обясних на хората, че не съм оправомощено лице нито да дам разрешение за строеж, нито да спра обекта\", настоя Семерджиева.  \r\n\r\n Тя посъветва собственика на пропадналия автомобил да поиска обезщетение от строителя, а граждани на \"Овча купел\" декларираха готовност дори да влязат в изкопа, за да спрат строителството.  \"Съжалявам, че този строител не е тук, за да отговори на всички тези въпроси, които поставят гражданите към него, а аз трябва да се червя, заради неговите действия\", каза още Семерджиева. \r\n\r\n Жители на района пък настояха служителят, който е подписал разрешение за започването на строежа, да се изправи пред тях. На този призив кметът отговори, че служителят е в отпуска, но заместникът му се очаква да дойде пред хората, заедно със служите на ДНСК, който също се очакват. \r\n  \r\n \n\t\t\t\t\t\t", "date": "2018.09.07", "title": "СЛЕД КАТО КОЛА ПРОПАДНА! Кметът на \"Овча купел\" се изправи пред жителите, те я разпънаха на кръст"}
{"url": "http://www.bnews.bg/article/248267-za_poreden_pat_otmeniha_deloto_sreshtu_ivancheva_obvinyaemite_ne_bili", "text": "\n Разпоредителното дело по случая „Иванчева“, което беше насрочено за днес, се отлага. \r\n\r\n Причината е, че обвиняемите по него не са се запознали с обвинителния акт в 7-дневен срок, което се полага по закон, предаде репортер на Novini.bg. \r\n\r\n Актът е получен на 31 август, като срокът започва да тече от 1 първи септември. \r\n\r\n Същевременно от прокуратурата обясниха, че не са готови всички експертизи за здравословно състояние на бившия кмет на „Младост“ Десислава Иванчева. \r\n\r\n На обвиняемите ще се даде допълнителна възможност, за да се запознаят с материалите по делото. \r\n \n\t\t\t\t\t\t", "date": "2018.09.07", "title": "ЗА ПОРЕДЕН ПЪТ! Отмениха делото срещу Иванчева! Обвиняемите не били..."}
