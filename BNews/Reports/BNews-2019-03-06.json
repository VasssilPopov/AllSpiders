{"url": "http://www.bnews.bg/article/257814-yanitsa_psuva_kato_karutsar_v_mrezhata_vizhte", "text": "\n Популярните личности би трябвало да са свикнали на хейтърските коментари и да не им се впечатляват. Е, пайнерката Яница не е от тях. \r\n\r\n Фолкаджийката предпочита да покаже, че е прочела съобщението и ако е негативно, да му отвърне с една сочна псувня. \r\n\r\n Горещата Арена получи сигнал, в който потребител нарича Яница „много си грозна“ и „плашило“. Вместо да не обръща внимание на негативно настроеният към нея човек, тя предпочита да демонстрира, че въобще не е на по-високо интелектуално ниво от него и отвръща чрез една от най-неприятните ругатни. \r\n\r\n Освен, че Яница е от треторазрядните фолкаджийки, стана ясно, че певицата обожава да се разкрасява с фотошоп. На кадри  от началото на годината видяхме каква е истината – певицата опъва бръчки и неравна кожа чрез програмката, реконструира лице. И както винаги – на любителски кадри от участие реалността се оказва съвсем друга. \r\n\r\n \r\n \n\t\t\t\t\t\t", "date": "2019.03.06", "title": " Яница псува като каруцар в мрежата (Вижте)"}
{"url": "http://www.bnews.bg/article/257841-predstaviha_nepokazvani_pisma_na_aynshtayn", "text": "\n Броени дни преди 140-годишнината от рождението на Алберт Айнщайн, университет в Израел показа 110 страници, написани на ръка от легендарния учен, които дават възможност на читателя да опознае неговия гениален ум, предаде ДПА, цитирана от БТА. \r\n\r\n Писмените документи бяха представени на пресконференция, организирана от Еврейския университет в Ерусалим, член на чийто първи управителен съвет е Айнщайн. \r\n\r\n Страниците, повечето от които досега не са били показвани, включват както лични, така и научни размишления. Много от тях са написани между 1944 и 1948 г. \r\n\r\n Сред документите фигурират четири писма от Айнщайн до неговия приятел и колега Микеле Бесо. Три от тях, написани през 1916 г., се отнасят до „славната идея“, която ученият има за поглъщането и излъчването на светлина от атоми. Въпросната идея по-късно заляга в основите на лазерната технология. \r\n\r\n В писмо от 1935 г., което пише от САЩ до сина си Ханс Алберт в Швейцария, Айнщайн изразява опасенията си относно влошаващата се ситуация в Европа и възхода на нацистите в Германия. Ученият споделя предпазлива надежда, че постепенно нещата в страната ще се подобрят. \r\n\r\n Алберт Айнщайн напуска Германия малко преди идването на власт на Хитлер през 1933 г. и се отказва от германското си гражданство. Ученият се мести в САЩ, където получава американски паспорт през 1940 г. \r\n \n\t\t\t\t\t\t", "date": "2019.03.06", "title": "Представиха непоказвани писма на Айнщайн"}
{"url": "http://www.bnews.bg/article/257824-gadzheto_na_poli_genova_prodava_osvetitelni_tela", "text": "\n Нито филипинец, нито известен поп изпълнител се оказа гаджето на Поли Генова. Таткото на бъдещия син на певицата се казва Джоузеф Шардън и е от Холандия. \r\n\r\n Работи като сейлс мениджър в известна компания за осветителни и озвучителни тела, научи „Галерия“ от свои сигурни източници. \r\n\r\n Фирмата, в която Джоузеф работи, има офиси на пет континента, включително и в Европа. От няколко години продуктите й се разпространяват и у нас, като най-често се използват по турнета и концерти. Именно така Поли се запознава с Джоузеф – на „Евровизия 2016“ в Швеция. \r\n\r\n Той е познат на един от най-близките приятели на Поли – Благой Каламски. Генова и Шардън се харесват от пръв поглед, но едва година по-късно връзката им става сериозна. \r\n\r\n И двамата обичат да пътешестват и решават да се срещат на различни крайчета по света, вместо да редуват България и Холандия. Така, по време на една от срещите им в Бали разбират, че са един за друг. Когато Поли забременява, Джоузеф, без да се замисли, се мести да живее в София. \r\n\r\n Певицата е много чувствителна, що се отнася до личното й пространство и ревниво пази самоличността на благоверния си. Поли е забранила на приятелите си да ги тагват в общи снимки, както и да коментират публично кой е бащата на детето й. Джоузеф също не обича популярността и избягва да придружава приятелката си на светски събития. \r\n\r\n Близки до двойката потвърждават, че са много влюбени, но се съмняват да минат под венчилото. Както Поли, така и холандецът били противници на брака. \r\n\r\n Очаква се бебето да се роди този месец, като името вече е избрано и ще бъде интернационално, твърдят запознати. \r\n \n\t\t\t\t\t\t", "date": "2019.03.06", "title": "Гаджето на Поли Генова продава осветителни тела"}
{"url": "http://www.bnews.bg/article/257844-kitayski_elektromeri_ni_tochat_ot_parite_za_smetki", "text": "\n Няколко схеми в сектора на енергетиката, ще доведат до повишаване на цените на тока за обикновения гражданин. За това сигнализира енергийният експерт Еленко Божков заяви в студиото на БТВ. \r\n\r\n Един от проблемите според него са китайските електромери, за които са похарчени 72 милиона лева, а при 200 000 от тях е регистрирана грешка и гражданите е получавали фактури, Други плащали по служебни. \r\n\r\n „Дисплеят за отчитане изгаря и по  някаква причина се губи комуникацията с електромера и с отчитащите устройства в централата на ЧЕЗ”, обясни експертът \r\n\r\n Според него това може да е предпоставка за бъдещи манипулации. \r\n\r\n Божков заяви още, че КЕВР има начини да се справи с предстоящото повишение на тока, но не го прави.  \r\n\r\n Тези дни скандал, който се случи в ЧЕЗ е една кражба на 800 хиляди лева. Случва се много просто- обявява се търг, явяват се двама кандидати и този, който е с по-евтината цена е отстранен с причина, която не може да бъде състоятелна, в случая това беше АBB. “Сименс” печели търга с 800 хиляди лева по-скъпа цена. След като го спечели, фирмата купува оборудването ABB с 800 хиляди лева по-скъпо, нищо, че е спечелила с по-висока цена, прибира си ги и това влиза в сметките на гражданите и мениджъмнта на ЧЕЗ по някакъв начин, каза Еленко Божков. \r\n\r\n Аз се чудя какво правят акционерите на ЧЕЗ. Трябва да се самосезира Комисията по конкуренцията, след което чешката и българската прокуратура. Това са фрапантни случаи. Трябва да се спре това, каза още той. \r\n\r\n Има едни забравени 600 млн. евро, които се губят от Южен поток, но най-фрапиращото е, че това продължава да се случва. Като пример ще дам това, което се случва в момента в ЧЕЗ България- февруари месец беше обявен един търг за 72 милиона лева за внос  и монтаж на точно определени електромери, китайско производство за период от 4 години. \r\n\r\n Това са едни 800 хиляди електромера, които трябва да бъдат монтирани, Оказва се, че при  200 хиляди броя от тях се наблюдават два много притеснителни дефекта. Първия е, че дисплея на който се отчита, изгаря, спира да работи, угасва. Втория е ,че при някаква причина се губи комуникацията в отчитащите устройва и централата на ЧЕЗ като по този начин се губи отчета. Като резултат, много хора не получават от дълго време фактури, каза още той. \r\n\r\n Една част от хората не плащат, защото не получават фактури, а тези, които си плащат по служебните фактури реално не знаят какво плащат и накрая всички ще бъдат изненадани. Това са  предпоставки за неправилно отчитане и манипулация на тези електромери и на сметките на гражданите. Нещата не изглеждат добре. От друга страна трябва да се знае, че това е инвестиция от 72 милиона лева, която е по 20 милиона лева на година и това ще влезе в цената на услугите, или иначе казано крайната цена на  електрическата енергия, която плащат всички граждани, заяви Божков. \r\n \n\t\t\t\t\t\t", "date": "2019.03.06", "title": "Китайски електромери ни точат от парите за сметки"}
{"url": "http://www.bnews.bg/article/257845-feysbuk_shte_sazdava_digitalna_valuta", "text": "\n Фейсбук се надяват да успеят там, където Биткойн се провалиха, а именно в създаването на успешна цифрова валута. Според Ню Йорк Таймс социалната мрежа създава своя собствена криптовалута, която ще се използва на WhatsApp, която Фейсбук притежава, за да улесни транзакциите между потребителите. Движението на Фейсбук цели е да се противопостави на заплахата от идващите съперници в лицето на месинджърите Телеграм и Сигнал. \r\n\r\n NYT заяви, че тайните усилия на Фейсбук за изграждане на собствена криптовалута „започна миналата година, след като Телеграм повиши цената на 1,7 млрд. долара, за да финансира проекта си за криптовалута“. По проекта на социалната мрежа работят повече от 50 специалисти.  Между Messenger, WhatsApp и Instagram, които са притежание на Фейсбук, има колективни 2,7 милиарда потребители. \r\n\r\n Ако социалната мрежа реши да подкрепи стойността на собствената си цифрова монета с кошница от чуждестранни валути, тогава тя може потенциално да се превърне в най-голямата централна банка в света – защото това са централните банки; печатни пари, подкрепени от икономиката на страната и валутните резерви. Това не само ще стане монументално в световната икономическа история, но ище се превърне в сериозна и бърза заплаха за съществуващите гиганти на финансовата индустрия. Двете най-големи компании за кредитни карти в света са Visa и MasterCard. \r\n\r\n Те ни дават възможност да сключваме сделки, без да носим пари. След това те уреждат тези сделки с нашите банки. Ако Фейсбук издаде своя собствена цифрова валута и всичките му потребители са имали мобилен портфейл с монети, тогава нуждата от кредитни карти ще намалява все повече и повече. Много приложения вече са интегрирали потребителското влизане с профили във Фейсбук. Плащането е още една крачка. Когато монетите във Фейсбук стартират, това може да доведе до ново поле на електронната търговия. Социалната мрежа ще постигне мечтата си за онлайн търговци, които могат да публикуват и продават артикули директно в своите приложения, до процеса на плащане. Няма повече кликвания върху връзки към сайтове на трети страни. Няма повече да пишете данни за кредитна карта или PayPal. Онлайн пазаруването ще се превърне в двуетапен процес. Виждам, харесвам, кликвам купувам, натискам потвърждение. Монетите във Facebook преминават от мобилния ми портфейл към продавача веднага. \r\n\r\n Няма да има преизчисляване на валутните курсове и много по-ниски такси за транзакции. Социалните мрежи, мигновените съобщения и електронната търговия ще станат наистина интегрирани. Потребителите ще очакват удобството на транзакциите с два клика. Съществуващите платформи за електронна търговия, използващи традиционни шлюзове за плащания, ще трябва да се адаптират, за да се конкурират. В материала на NYT се казва, че „проектът на Фейсбук е достатъчно близко, но и далеч от времето, така че гигантът на социалните мрежи е провел разговори с борсовите обмени за продажбата на монета във Facebook на потребителите.“ Това може потенциално да създаде най-големия частен валутен пазар в света. \r\n\r\n Населението на света е около 7,7 милиарда души. Китай е най-населената страна в света с 1,4 млрд. души. WhatsApp има 1,5 милиарда потребители. Сложете Facebook Messenger и Instagram в уравнението, нито една друга валута няма нищо близо до потенциална потребителска база от 2,7 милиарда. Така може да стане монетата във Фейсбук – най-държаната и използвана валута в света! Тя ще създаде пазар на валута, чийто размер никога не е виждан по света. Фейсбук може потенциално да стане помощен от всяка друга централна банка. Статията на NYT също така казва: „Големият въпрос, пред който е изправен Фейсбук, е колко много контролще запази над цифровата монета. Работата с криптовалутните борси би отнела поне част от регулаторната тежест от Фейсбук… но…ще бъде по-трудно за компанията да печели пари от транзакционните такси и по-лесно за престъпниците да използват монетата за незаконни цели. ” Въпреки това Фейсбук, Телеграм и Сигналще трябва да почакат преди криптовалутите им да се завъртят. Регулаторните отгани, които възпрепятстваха разрастването на Биткойн вече разбраха, че този тип валути са лесно средство са престъпления и големи финансови измами. \r\n\r\n Превод: Игор Марковски във Фейсбук \r\n  \r\n \n\t\t\t\t\t\t", "date": "2019.03.06", "title": "Фейсбук ще създава дигитална валута"}
{"url": "http://www.bnews.bg/article/257821-sestrata_na_tsveti_pironkova_izrisuva_universitet_v_los_andzhelis", "text": "\n По-малката сестра на Цвети Пиронкова Елисавета също като нея тренира тенис от малка и дори сега преподава частни уроци в САЩ, където живее от години. Момичето обаче е наследило таланта на дядо си – големия български художник живописец Енчо Пиронков. Миналата година тя спечели конкурс, който й дал правото да изрисува със свои стенописи стените, тавана и пода в главното лоби на новата сграда на Университета „Лойла Меримаунт“ в Лос Анджелис. Признава, че много е работила, за да спечели състезанието. Миналата година я информирали, че е избрана за проекта измежду голям брой кандидати, сред които и преподаватели по дизайн в самия университет, писа „Галерия“. \r\n\r\n Работата по проекта й отнела три месеца. Дизайнът е изцяло неин, а самата работа по изписването на стените е дело на професионалния стенописец Майкъл Хамел. Тя се вдъхновила от личните си преживявания, защото университетът се намирал на хълм, от който се вижда океанът и почти целият Лос Анджелис. \r\n\r\n „Когато седиш на този хълм, се чувстваш като птица, разтворила криле към необятното“, обяснява Елисавета. В този университет тя прекарва и студентските си години. Заминава за Щатите заради приятеля си Пламен, който прави кариера в сферата на финансите. С него по-късно се женят в Палата на изящните изкуства в Сан Франциско и днес се радват на сина си Итън. \r\n \n\t\t\t\t\t\t", "date": "2019.03.06", "title": "Сестрата на Цвети Пиронкова изрисува университет в Лос Анджелис "}
{"url": "http://www.bnews.bg/article/257825-kamata_skochil_na_boy_na_zet_si_zaradi_opozorenata_si_shterka", "text": "\n Футболната легенда Христо Стоичков искал физически да се саморазправи със зет си, след като разбрал, че с дъщеря му са разделени, научи „Галерия“. Известен със сприхавия си нрав, Камата изпаднал в дива ярост, когато Мика му казала, че вече не живее с Айки. Още повече, че виновен за разтрогването на годежа е зет му, който залитнал по друга жена. \r\n\r\n Близки до фамилията разказват как едва успели да разтърват Камата и Айкут Рамадан в схватка, от която за щастие Айки се отървал с няколко псувни. Единствено молбите на Мика да го остави спасили положението. \r\n\r\n Щерката на Стоичков и годеникът й се разделиха още миналата година. Мика живее сама с 2-годишното им момиченце Миа. \r\n \n\t\t\t\t\t\t", "date": "2019.03.06", "title": "Камата скочил на бой на зет си, заради опозорената си щерка"}
{"url": "http://www.bnews.bg/article/257818-bivshiyat_na_mariana_popova_ya_smeni_s_biznes_dama", "text": "\n Италианският ресторантьор и сомелиер Ханес Перфлер замени певицата Мариана Попова, която роди дъщеричка на актьора Веселин Плачков, с бизнес дама \r\n\r\n Избраницата му се казва Жанет Стоянова, не е публично известна и е една от собствениците на актуален столичен клуб.  За него е огромен плюс, че и двамата са в един и същи бранш, защото може да разбере отсъствията му вечер. „Много съм щастлив в моята връзка. Имах голям късмет да срещна Жанет. Много хубаво е и че тя е много близка с дъщеря ми. Двете се забавляват заедно и се разбират. Мариана е прекрасен човек, но понякога хората или са създадени един за друг, или не са“, признава Ханес, цитиран от „Галерия“. \r\n\r\n  С Мариана днес са много добри приятели. Виждат се често покрай дъщеря си Мария- Магдалена, която вече е на девет. Поделят грижите за нея поравно. Тя е интересен микс между родителите си. Момичето кара сърф и ски и обича да плува. Освен това е доста креативна и общителна. Обича и да готви с татко си в кухнята. \r\n\r\n  Ханес остава в България заради Мариана. Идва в страната ни по работа по покана на известен бизнесмен. Първите шест месеца прекарал в Поморие, където се запознава с изпълнителката. На едно събиране двамата се оказват седнали един до друг и Орлин Горанов решил да ги запознае. Така пламва любовта, а Мариана забременяла бързо след това. „Нещата между нас се развиха толкова бързо, че нямахме време да се опознаем“, споделяла е Попова. \r\n\r\n  Двамата се сгодиха през 2012 г. във „ВИП Брадър“, но до сватба така и не стигнаха. С времето разбрали, че са твърде различни във всяко отношение и не могат да продължат заедно. За това и се разделили преди три години. Ханес срещнал Жанет, с която си подхождат идеално. А Мариана намери сродната си душа в лицето на актьора Веселин Плачков. \r\n\r\n   \r\n \n\t\t\t\t\t\t", "date": "2019.03.06", "title": "Бившият на Мариана Попова я смени с бизнес дама "}
{"url": "http://www.bnews.bg/article/257840-katrin_manoilova_shte_ni_predstavi_na_svetovnoto_po_shorttrek", "text": "\n Най-добрата ни състезателка по шорттрек Катрин Маноилова все пак ще участва на Световното първенство в София, но само в щафетата на 3000 м. Шампионатът започва в петък в 10 часа в \"Арена Армеец\" и ще продължи до неделя. \r\nМаноилова падна на тренировка в ,,Зимния дворец“ в събота и нарани главата си, а първите изследвания показаха наличие на хематом. Вчера на националката бе направен нов скенер, съобщи Канал 3. \r\nСлед обсъждане на резултатите щабът на националния тим взе решение Катрин да бъде включена само в състава на щафетата. В нея влизат още Зорница Пенчева, Анна Якимова и Лилия Джустрова. Полуфиналите в дисциплината са от 14:00 часа в събота, 9 март. \r\nВ индивидуалните дистанции вместо Маноилова ще участва Джустрова. Утре в \"Арена Армеец\" са официалните тренировки. Нашите излизат на леда в 10 часа. \r\n \n\t\t\t\t\t\t", "date": "2019.03.06", "title": "Катрин Маноилова ще ни представи на Световното по шорттрек"}
{"url": "http://www.bnews.bg/article/257839-banda_keleshi_tormozi_i_terorizira_detsa_v_pleven", "text": "\n Плевенските деца са тероризирани, рекетирани и тормозени от банда момчета, чиите снимки обиколиха Фейсбук. Публикация на потребител показва физиономиите им и разказва какво точно правят с малчуганите. Защо не се е намесила досега полицията, осстава само да гадаем.  \r\n\r\n Публикуваме поста без редакция: \r\n\r\n   \r\n\r\n \"ПЛЕВЕН  \r\nВАЖНО!!! МОЛЯ, ПРОЧЕТЕТЕ \r\nМуки, не е сам. \r\nВасил Кочев/Васката/, Баската, Чочо и Гуни- това са прякорите на тези които са част от група които рекетират, заплашват и изнудват децата ни. Един баща се осмели да даде гластност, аз съм втората на която детето е потърпевшо, знам за още десетки с родителите на които ще се свържа тепърва. \r\nХора, децата ни са бити изнудвани и заплашвани от тези момчета от години и се страхуват да споделят във къщи. Моят син се е разминал с 200- 300 лв и заплахи но има деца с възможности които им пращат глоба от 2 години само защото минават по улицата. Действат главно в района на площад Македония, училище Анастасия Димитрова и Иван Вазов, така заплашват и всяват страх, че самата аз се страхувам.  \r\n\r\n Прилагам техни снимки и моля всеки който има проблем с тези хора да се свърже с мен, за да спрем тази банда престъпници. \r\nРазпитайте децата си, Муки не е изолиран случай, той е бил част от тях. Прибират на децата всичко което имат в себе си 2, 3, 5лв и после уговарят дата и час за следваща по голяма сума. Децата се страхуват и не споделят в къщи, а им дават всичко с което разполагат . МОЛЯ СПОДЕЛЯЙТЕ....\" \r\n\r\n   \r\n\r\n \r\n \n\t\t\t\t\t\t", "date": "2019.03.06", "title": "Банда келеши тормози и тероризира деца в Плевен"}
{"url": "http://www.bnews.bg/article/257835-i_sarvarat_na_nap_sprya_da_raboti", "text": "\n С по 240 000 заявки са били натоварени сървърите на НАП от касовите апарати на определен производител вчера, като това довело до временен срив на системата за отчитане в реално време. За това признаха данъчните на брифинг днес. \r\n\r\n От НАП бяха категорични – за хакерска атака не може да става дума. \r\n\r\n По думите на говорителя на НАП Росен Бъчваров сървърите са били неработоспособни между 13:30 ч. и 15:40 ч. И след това обаче проблемните фискални устройства, които са на един конкретен производител, са продължили да дават съобщения за грешка. \r\n\r\n „Вграденият софтуер на фискалните устройства реагира по начин, който не е нормативно описан в наредбата. Очаква се, че устройството не „пита” сървъра само в определени случаи, а 240 000 пъти. Получило се това, че е бил бомбардиран сървърът с изключително голям обем заявки”, обясни Бъчваров. \r\n\r\n Той отбеляза, че преди не е имало начин да се разбере, че има проблем с връзката, докато сега това става ясно на търговеца на шестата минута. Говорителят посочи, че даже да се изпише грешка, това не означава, че апаратът не работи – в следващите 24 часа той може да се използва и чак тогава, ако връзката не бъде възстановена, ще се наложи писането на бележки на ръка, предаде БТВ. \r\n\r\n В НАП ще бъдат привикани програмистите от всички производители на касови апарати, за да се потърси начин подобни проблеми да не се случват отново. \r\n\r\n Данъчните предупредиха, че вече се засичат практики свързаният с НАП софтуер да се заобикаля с паралелното инсталиране на програми на таблети и телефони, с които да се прави двойно счетоводство – и при констатиране на такова нарушение последиците ще са за търговеца, а не за софтуерната компания, която му е предложила вариант за прескачане на правилата. \r\n\r\n По повод опасенията на горивния бранш, че новите изисквания за ДДС, акцизна и ценова информация върху касовите бележки ще доведат до затваряне на бензиностанциите, Росен Бъчваров подчерта, че към момента НАП не вижда основание за отсрочка. „Тези промени не изискват повторно изпитване или минаване на тези системи през Българския институт по метрология”, посочи той. \r\n\r\n По думите му има \"изкушение\" да се крият данъци от горива, защото те формират около половината от цената. \r\n \n\t\t\t\t\t\t", "date": "2019.03.06", "title": "И сървърът на НАП спря да работи"}
{"url": "http://www.bnews.bg/article/257842-vdiga_se_tsenata_na_agnetata_predi_velikden", "text": "\n Наблюдава се леко повишаване на цените на агнетата преди наближаващия Великден. Това съобщи министърът на земеделието, храните и горите Румен Порожанов, информират БГНЕС. По думите му, тези дни той ще поиска среща с турското държавно предприятие по този въпрос. \r\n\r\n „Турция се интересува от малко по-тежки животни – между 35 кг и 50 кг, така че можем да оферираме и ние, въпреки че те си имат достатъчен брой животни и в момента нямат нужда“, поясни Порожанов. \r\n\r\n Ресорният министър каза още, че ще бъде създадено  съвместно предприятие между МЗХГ и Компанията за инвестиции в земеделието и животновъдството (SALIC) на Кралство Саудитска Арабия. Акционерите са с участие 50 на 50. Предприятието ще разработи бизнес план и ще трябва да стане логистична точка, в която родните производители и частния саудитски бизнес да водят преговори за бъдещи инвестиции. \r\n\r\n „В момента имаме искане за 10 000 живи животни, така че ние работим по този въпрос. Искаме да уточним точно какви породи искат и дали те могат да бъдат малко по-различни. Със Саудитска Арабия говорихме и за изграждането на фуражен завод, който свихме до завод за фибри – това е добавка към хранителния компонент на животните. От там проявяват интерес към 1 млн. тона люцерна, което означава, че ние трябва да имаме люцерна от 1,5 млн. дка и за 1 млн. живи агнета, защото техният пазар годишно е между 6 и 8 млн. годишно, но ние нямаме този капацитет“, коментира Порожанов, съобщи БТВ. \r\n\r\n Порожанов допълни, че в момента се прави преброяване на дивите прасета във Варненска област, заради нови случаи на Африканска чума и откритото преди две седмици диво прасе, което е умряло от тази болест. \r\n\r\n   \r\n \n\t\t\t\t\t\t", "date": "2019.03.06", "title": "Вдига се цената на агнетата преди Великден"}
{"url": "http://www.bnews.bg/article/257820-raparat_bobo_stana_aktyor", "text": "\n На сцената, но с друго амплоа ще виждаме от април певеца Борислав Димитров, познат като рапъра Бобо \r\n\r\n Атлетичният шоколадов красавец е поканен от режисьора Явор Гърдев да изиграе малка роля в новото му представление „Празникът“. Премиерата на пиесата е през април в Малък градски театър „Зад канала“. \r\n\r\n С избора си носителят на „Икар“ Гърдев нарежда гласовития арендби изпълнител до едни от най-известните имена в актьорската гилдия – Бойко Кръстанов, номиниран за „Икар 2019“ за ролята му в „Петел“, Иван Бърнев, Весела Бабинова, Луиза Григорова и др., писа „България Днес“. \r\n\r\n Преводът на постановката е направен не от кого да е а от половинката на Иван Бърнев – Маргарита Гошева. \r\n\r\n Подробност около ролята на Бобо все още се пазят в тайна, за да бъде изненада за зрителите. Явно 2019 година ще е силна за изпълнителя, който подготвя дебютния си самостоятелен албум след 18 години на сцената. Заглавието е „22“ – любимото число на изпълнителя, който смята, че предвещава съдбата му. \r\n\r\n  Интересен е моментът, че Бобо не за първи път ще застане до Луиза Григорова. Актрисата е с провокативна роля в сингъла от дебютния албум „Хоспис“. На видеото красавицата е неразпознаваема. Тя дивее и се полива с алкохол по време на див купон, а палавият Бобо я прегръща. \r\n \n\t\t\t\t\t\t", "date": "2019.03.06", "title": "Рапърът Бобо стана актьор"}
{"url": "http://www.bnews.bg/article/257823-mariya_ilieva_s_palaski_v_kapkite", "text": "\n Вече повече от година Мария Илиева не може да пребори натрупаните килограми от бременността, видя „Галерия“. Поп певицата досега умело прикриваше пълната си фигура под дрехите и с помощта на Фотошоп, но участието й в „Като две капки вода“ разкри голата истина. Още с първия си образ трябваше да се разсъблече, имитирайки Анастейша. \r\n\r\n Илиева излезе на сцената с бюстие под гърдите, а коремът и паласките й се подрусваха в такт с музиката. „Родиш ли след 40-те, тялото ти никога повече няма да е същото“, компетентно коментираха бг мами. \r\n \n\t\t\t\t\t\t", "date": "2019.03.06", "title": "Мария Илиева с паласки в „Капките“ "}
{"url": "http://www.bnews.bg/article/257830-ek_i_velikobritaniya_pregovori_bez_promyana", "text": "\n Разговорите за оттеглянето на Великобритания от ЕС преминават в \"конструктивна обстановка\", но остават трудни. Това е заявил на еврокомисарите главният преговарящ на ЕС Мишел Барние,съобщи говорител на Европейската комисия. \r\nПри вчерашната поредна среща на преговарящите страни ЕС е предложил допълнителни уверения за временното приложение на предпазната мярка за ирландската граница. По думите на говорителя тази мярка следва да се прилага до намирането на последващо решение. Още не сме постигнали никакви решения, посочи той. \r\nГоворителят съобщи, че преговорите на техническо равнище продължават следващата седмица. Той отново отбеляза, че постигнатото споразумение между ЕС и Лондон не подлежи на предоговаряне, предаде Дарик. \r\n \n\t\t\t\t\t\t", "date": "2019.03.06", "title": "ЕК и Великобритания - преговори без промяна"}
{"url": "http://www.bnews.bg/article/257833-bezsardechno_firma_iska_obeshtetenie_ot_blizkite_na_zaginala_pri_katastrofa_bremenna_zhena", "text": "\n Фирма поиска 22 000 лева обезщетение от близките на загинала при катастрофа бременна жена. Казусът се гледа от Бургаския районен съд, съобщи \"Бургас Инфо\". \r\n\r\n Тежкият инцидент станал на 26 август 2015 г. Тогава 30-годишната Сълзина Петрова, бременна в третия месец, се движи с автомобила си „Рено 19“ по околовръстния път в Добрич. Предприема изпреварване, но се удря челно в идващия насреща ТИР с бургаска регистрация. Ударът бил толкова жесток, че леката кола е буквално пресована. Жената загинала на място. Трупът е изваден от ламарините с хидравлична ножица. От тялото е взета кръвна проба, показала наличие на 0.57 промила алкохол. \r\n\r\n Майката и съпругът на младата жена обаче се съмняват в резултата. \"Сълзина не само не е употребявала алкохол, но е очаквала бебе\", разказва майка й Маринка Димова. И разкрива факт, който не е взет под внимание от разследващите- младата жена е работела в цех с химически вещества, където ежедневно е вдишвала изпаренията. \r\n\r\n „Този въпрос е пропуснат в досъдебното производство. И майка й Маринка Димова, и съпругът Пламен Петров, са настоявали за нов анализ на пробите. Но прокурорът отказва. Пуснати са възражения в Апелативния съд във Варна. Но и там становището е, че не следва да се допуска допълнителна експертиза. И в крайна сметка прокурорът е решил да не допусне допълнителни задачи и е приключил разследването със заключението- причината за произшествието е загуба на контрол на управлението на лекия автгомобил от страна на Сълзина“, обяснява адвокат Иван Мирчев. \r\n\r\n Според съдебната практика разследването по случая е прекратено. До наказателен процес така и не се стига. \r\n\r\n 4 години след трагедията обаче идва нов удар върху близките на младата жена. Собственикът на камиона - бургаската фирма \"ЯНД\" ООД, завежда дело с искане майката и съпругът на жертвата да заплатят изцяло сумата за ремонта на ТИР-а, заедно със лихвата и разноските по делото. \r\n\r\n Застрахователят определя щетите на 13 000 лева, но отфирмата искат още и отхвърлят заключението на вещото лице, защото „аритметичната стойностна повредените части била много по-голяма“. \r\n\r\n „Майката на загиналото момиче дори няма собствен дом“, казва адвокът Мирчев и призова случаят да се разгледа и от морална гледна точка. \r\n\r\n     \r\n \n\t\t\t\t\t\t", "date": "2019.03.06", "title": "Безсърдечно: Фирма иска обещетение от близките на загинала при катастрофа бременна жена"}
{"url": "http://www.bnews.bg/article/257838-bansko_ne_iska_kazina_i_krachmi_no_shte_ima_letishte", "text": "\n Столична фирма е проявила сериозни намерения за изграждане на летище в района на Банско. Инвеститорите са набелязали 200 декара в землището на курорта в посока село Баня. Летателната площадка ще бъде използвана освен за кацане и излитане на малки части самолети, а така също ще има хангар за луксозни джетове. \r\n\r\n Основният приход на летателните площадки идва от наемите, които плащат частните самолети, ползващи хангарите им, от полетите с развлекателна цел, от школите за пилоти, работещи там, или от училищата за парашутни скокове.  \r\n\r\n Такава е и идеята на инвеститорите, които искат да изградят летището. Инвестиционното намерение вече е предложено в община Банско, предстои оглед на имота, казаха от общината, цитирани от struma.com.  Летището ще допринесе за развитие на перлата в туристическия бранш в България, курортния град Банско, както ще улесни и чужденците посещаващи го особено в разгара на сезона.  \r\n\r\n По-рано стана ясно, че   казина и еротик барове в курорта. Забранява се и преустройството на сега съществуващите, които са 20 на брой. \r\n  \r\n \n\t\t\t\t\t\t", "date": "2019.03.06", "title": "Банско не иска казина и кръчми, но ще има... летище!"}
{"url": "http://www.bnews.bg/article/257843-otkriha_martav_kriminalno_poryaven_v_haskovo", "text": "\n Труп на криминално проявен бе открит в бившите казарми на хасковската улица \"Дунав\". \r\n\r\n Сигналът е подаден на тел. 112 от пазача на военния имот, който е правил обход. На място веднага са изпратени екипи на полицията и Спешна помощ, но лекарите само са констатирали смъртта на мъжа, който е от димитровградското село Добрич. \r\n\r\n Той е криминално проявен за кражби и наркотици, но до момента не е бил осъждан, съобщиха от хасковската полиция.  \r\n\r\n Криминалистите извършват оглед, но все още не може да се каже дали се касае за убийство. Тялото ще бъде транспортирано за аутопсия. На място пристигнаха и представители на Министерство на отбраната, пише Дир.бг. \r\n \n\t\t\t\t\t\t", "date": "2019.03.06", "title": "Откриха мъртъв криминално порявен в Хасково"}
{"url": "http://www.bnews.bg/article/257815-arhitekturnoto_kulturno_nasledstvo_na_balgariya_e_v_opasnost", "text": "\n Архитектурното културно наследство в България е в опасност, сочи последният доклад на Сметната палата. Проверката обхваща периода от началото на 2015-а до края на юни 2018 година. \r\n\r\n Според документа не е извършван мониторинг на състоянието на културните обекти с изключение на тези, които са в категорията „световно значение“, а именно - старинният град Несебър, Ивановските скални църкви, Мадарският конник и Рилският манастир. \r\n\r\n В доклада на Сметната палата се посочва, че няма данни за всички недвижими културни ценности, липсва стратегия за управлението им и кадрова обезпеченост. \r\n\r\n По-малко от една четвърт от архитектурно-строителните паметници са с предоставен статут на културна ценност, сочи още докладът на Сметната палата. \r\n\r\n Всички останали, близо 15 хил., са само декларирани, без да са изучени задълбочено и да е направена оценка на качеството им на културни ценности. \r\n\r\n За голяма част от обектите не са извършени дейности по поддържането им, казват още одиторите, предаде БНР. \r\n\r\n Няма досиета за значителна част от обектите, а националният документален архив не отговаря на нормативните изисквания. \r\n\r\n Културното наследство е обект на закрила от самото създаване на българската държава, отбелязват още от Сметната палата. \r\n\r\n От там допълват, че са отправили множество препоръки за подобряването на ситуацията. \r\n \n\t\t\t\t\t\t", "date": "2019.03.06", "title": "Архитектурното културно наследство на България е в опасност!"}
{"url": "http://www.bnews.bg/article/257819-vtori_plovdivski_savetnik_osadi_tsik", "text": "\n \r\nОбщинският съветник Десислава Йорданова от групата на пловдивските социалисти, спечели дело за пропуснати ползи срещу Централната избирателна комисия. Миналата седмица, такова дело спечели и друг съветник от Пловдив - арх.Цветелин Цоневски от Местна коалиция \"Кауза Пловдив\". \r\n\r\n Адвокат и на двамата е популярният пловдивчанин Кристиан Гьошев - известен с битките си срещу държавните и общински администрации. \r\nЙорданова, която е дъщеря на депутата от БСП доц.Георги Йорданов - зам.-председател на комисията по здравеопазване в Народното събрание, ще получи обезщетение в размер на 2840, 96 лв. като пропуснати ползи /заплати/ за времето от 10.04.2017 г. до 14.11.2017 г., когато вместо нея Общинската избирателна комисия-Пловдив обявява за избрана Димитринка Вакрилова. \r\n\r\n По-късно това решение на ОИК е обявено за незаконно от Върховния административен съд и комисията е принудена да обяви Йорданова за съветник. \r\nРешението не е окончателно и подлежи на обжалване пред Върховния административен съд. \r\n  \r\n \n\t\t\t\t\t\t", "date": "2019.03.06", "title": "Втори пловдивски съветник осъди ЦИК!"}
{"url": "http://www.bnews.bg/article/257826-pravilno_li_chuhte_migratsiyata_v_es_bila_svarshila", "text": "\n Миграцията не е в дневния ред на следващия Европейски съвет, защото кризата свърши, заяви еврокомисарят по вътрешните работи Димитрис Аврамопулос. \r\n\r\n Само три държави от ЕС не бяха съгласни с квотите за разселването на мигранти, десетки хиляди досега бяха разселени. Не обвинявайте Европейската комисия, не стреляйте по пианиста, призова еврокомисарят. Никога не съм работил толкова, колкото в последните четири години, добави той. \r\n\r\n Аврамопулос предупреди обаче, че не се знае какво може да стане занапред заради продължаващия хаос в Либия. \r\n\r\n Еврокомисарят призова министрите на вътрешните работи и правосъдието, които ще заседават утре и в петък в Брюксел, да проявят отговорност и да обсъдят промените в правилата от Дъблин. \r\n\r\n Ще бъдем много уязвими, ако не одобрим обща система за предоставяне на убежище, добави той, съобщи БТВ. \r\n\r\n Аврамопулос каза, че популистите влагат сили при обсъждането на миграционните въпроси и предупреди за растящото им влияние в навечерието на изборите за евродепутати. \r\n\r\n Над 50 000 мигранти са били разселени по квотите на ЕС от 2015 г. насам, се посочва в оценка на Европейската комисия, представена по-рано днес.  \r\n\r\n В продължение на три последователни години броят на пристигащите мигрантипостоянно намалява, като сегашният им брой е само 10 на сто от стойностите през 2015 година, посочват от Брюксел. \r\n\r\n От бюджета на ЕС са били предвидени над 140 милиона евро в мерки за приобщаването на мигрантите от 2015 до 2017 година, се отбелязва още в съобщението. \r\n\r\n Основните проблеми в Гърция по отношение на връщането на мигранти, обработването на молби за убежище и подходящото настаняване, остават нерешени. За да се подобри управлението на миграцията, Гърция следва бързо да изготви национална стратегия, заявява комисията. \r\n \n\t\t\t\t\t\t", "date": "2019.03.06", "title": "Правилно ли чухте? Миграцията в ЕС била свършила!"}
{"url": "http://www.bnews.bg/article/257832-strelba_i_obir_na_inkaso_avtomobil_v_kyoln", "text": "\n Трима въоръжени и маскирани мъже обраха инкасо автомобил на летището в Кьолн. Нападението е станало малко след 9 часа сутринта на един от терминалите на летището Кьолн-Бон. \r\n\r\n Нападателите атакували двамата служители в автомобила. Единият от тях е с опасност за живота. \r\n\r\n След обира извършителите избягали с тъмен автомобил, който е открит опожарен недалеч от летището. Полицията издирва обирджиите, а в издирването е включен и хеликоптер. \r\n\r\n Откраднат е куфар, но засега разследващите не издават каква е била сумата. Въпреки инцидента, полетите на летището не са засегнати, съобщкава БТВ. \r\n\r\n   \r\n \n\t\t\t\t\t\t", "date": "2019.03.06", "title": "Стрелба и обир на инкасо автомобил в Кьолн"}
{"url": "http://www.bnews.bg/article/257828-ekskluzivno_zakopchaha_chovek_na_karakachanov_za_zloupotreba_s_evrosredstva", "text": "\n Общински съветник от Стамболийски е арестуван днес, съобщават пловдивските издания \"Марица\"  и Trafficnews. Става въпрос за Атанас Мавродиев, който е избран в общинския съвет на Стамболийски от от групата \"Патриотите - ВМРО и Защита\". \r\n\r\n Тази сутрин той е отведен от полицейски служители от дома му. \r\n\r\n По първоначални данни той е задържан заради злоупотреби с евросредства и по-точно заради това, че декларирал необработваеми земи като обработваеми.  \r\n\r\n Според съпругата му той бил арестуван, тъй като смятал да участва в голям протест на 16.03.2019 г. в София срещу управляващите. Запознати обаче твърдят, че той бил спрял да плаща на политици, които го покровителствували, дали е така предстоим да разберем? \r\n  \r\n  \r\n \n\t\t\t\t\t\t", "date": "2019.03.06", "title": "Ексклузивно! Закопчаха човек на Каракачанов за злоупотреба с евросредства!"}
{"url": "http://www.bnews.bg/article/257834-svideteli_po_deloto_sreshtu_prokopiev_dyankov_i_traykov_zagubiha_pametta_si", "text": "\n Четирима свидетели  бяха разпитани днес  по делото срещу Симеон Дянков, Трайчо Трайков и бизнесмена Иво Прокопиев. Сред тях бяха и двама заместник-директори на Агенцията по приватизация. \r\n\r\n Обвинението е за продажбата на държавния дял от 33 % на EVN на занижени цени, а според прокуратурата държавата е била ощетена с 28 милиона. \r\n\r\n В съдебната зала двамата бивши заместник директори в Агенцията по приватизацията  Стефка Граматикова и Митко Симеонов показаха слаба памет за важни детайли около продажбата на държавния дял от EVN. \r\n\r\n Отговорите им на голяма част от въпросите на прокуратурата бяха, че не си спомнят или не са наясно. Затова от държавното обвинение поискаха да се прочетат показанията им, давани през 2015 година.  В показанията си тогава Граматикова посочила, че е чула телефонен разговор между тогавашния ръководител на Агенцията и министър, за когото имала съмнение, че е Дянков или Трайков. Това оставило в нея впечатление, че за оказван натиск от страна на един от подсъдимите бивши министри. \r\n\r\n А от разпита на Митко Симеонов стана ясно, че двама от членовете на надзорния съвет по онова време са били против продажбата на държавния дял на И ВИ ЕН. Свидетелят все пак си спомни, че е участвал в срещи с Доротея Пандова, за която икономическият министър Емил Караниколов вчера съобщи, че открито е лобирала инвестиционен посредник по сделката да стане „Булброкърс“. \r\n\r\n Друг от свидетелите, Ирена Сярова, която също е работила в Агенцията запази мълчание и не отговори дали Пандова, която по онова време е човек за връзка межзу Дянков и Прокопиев,  е оказвала натиск за приватизационната сделка. \r\n\r\n Според прокуратурата Дянков нарежда на Агенцията по приватизацията да възложи оценката по сделката да се извърши от фирмата „Булброкърс”, контролирана от Иво Прокопиев. Той пък е сочен от държавното обвинение за помагач, при реализирането на схемата. Делото срещу  бившите министри Симеон Дянков, Трайчо Трайков и бизнесмена Иво Прокопиев тръгна в спецсъда вчера, предаде Канал 3. \r\n \n\t\t\t\t\t\t", "date": "2019.03.06", "title": "Свидетели по делото срещу Прокопиев, Дянков и  Трайков загубиха паметта си"}
{"url": "http://www.bnews.bg/article/257811-solta_i_neynata_upotreba_namalete_dnevnata_dazhba", "text": "\n Доклад на американската Национална академия на науките свърза препоръчваното ограничение за натрия в храната с намален риск от хронични болести, съобщи Асошиейтед прес и БТА.  \r\nПрепоръките целят да внушат, че ако бъде намалена солта, ще намалее рискът от сърдечносъдови болести, дори и хората да надвишават 2,3 гр дневно, каквато беше досегашната горна граница. Новата е почти наполовина по-ниска - 1,5 гр, съобщи в. \"Дейли мейл\". \r\n\r\n Досега препоръката се основаваше на \"горна граница\", използвана от специалистите за обозначаване на различни потенциални лоши последици. В новия доклад горната граница означава праг за потенциална токсичност, или кога хранителна съставка предизвиква незабавна вреда. Това е първата препоръка за хранене в САЩ, която е свързана с намален риск от хронични болести. \r\n\r\n Солта предизвиква задържане на течности в тялото и това води до повишаване на кръвното налягане. То натоварва органи като мозъка, бъбреците, сърцето и може да доведе до сърдечносъдови заболявания, инфаркт и инсулт. Затова прекомерната употреба на сол повишава риска от сърдечносъдови заболявания, които са на първо място по смъртност в света. \r\n\r\n Докладът до голяма степен повтаря съществуващите препоръки, с някои уточнения. В него например се посочва липсата на достатъчно доказателства за необходимостта хората над 51 години да намалят солта. \r\n\r\n Променени са и препоръките за калия, който се съдържа естествено в бананите и картофите. Възрастните е добре да приемат от 2,3 гр до 3,4 гр калий дневно. Калият има обратен ефект на солта - той отпуска кръвоносните съдове и намалява кръвното налягане. Солта се крие в хляба, готовите супи и всякакви пакетирани храни и ресторантски ястия. \r\n\r\n     \r\n \n\t\t\t\t\t\t", "date": "2019.03.06", "title": "Солта и нейната употреба - намалете дневната дажба!"}
{"url": "http://www.bnews.bg/article/257816-malkoto_kote_na_bozhinov_styaga_golyama_svatba", "text": "\n Бояна Генова, известна като Малкото коте заради аферата с футболиста Валери Божинов е в трескава подготовка за сватбата си. \r\n\r\n Красавицата каза „Да” на дългогодишния си приятел Манол Кисьов и вече се готви за венчавката. \r\nДвамата се сгодиха през декември, а Бояна планира събитието да е през лятото. Тя все още пази в тайна къде ще се проведе церемонията, както и кои са поканените на партито, пише \"България днес\". \r\nСлед като ангажиментът й за „София ден и нощ” приключи, в момента Бояна е напълно свободна. И затова по цял ден с приятелките й разглеждат сватбени каталози. \r\n \n\t\t\t\t\t\t", "date": "2019.03.06", "title": "Малкото коте на Божинов стяга голяма сватба "}
{"url": "http://www.bnews.bg/article/257836-tsern_zapochva_nov_eksperiment_s_tamnata_materiya", "text": "\n Нов експеримент на Европейския център за ядрени изследвания (ЦЕРН) ще търси частици, свързани с тъмната материя, предаде Франс прес. В изявление на организацията се посочва, че експериментът е проектиран да търси леки слабо взаимодействащи частици. Някои от тях са свързани с тъмната материя, наричана „хипотетична“, тъй като не излъчва светлина и не може да бъде наблюдавана директно. \r\nОт 2010 г. ЦЕРН осъществява сблъсъци на частици в Големия адронен колайдер. В 27-километровия пръстеновиден тунел, разположен на около 100 метра под повърхността, снопове високоенергийни протони пътуват със скорост, близка до тази на светлината, и се сблъскват в четири точки на взаимодействие. \r\n\r\n Сблъсъците генерират нови частици, които физици от цял свят анализират с цел да задълбочат познанията за законите на природата. Учените се надяват чрез тях да открият нови частици и нови физични феномени. \r\n\r\n Тъй като четирите основни детектора на Големия адронен колайдер не са в състояние да откриват леки слабо взаимодействащи частици, от ЦЕРН решават за целта да проектират и монтират нов експеримент, наречен FASER. Задачата му ще бъде да търси свързани с тъмната материя частици като тъмни фотони и неутралино. Очаква се експериментът да бъде задействан в периода между 2021 и 2023 г. \r\nАко успеят да открият търсените частици, учените се надяват отчасти да разгадаят тайните на мистериозната тъмна материя. Тя съставлява около една четвърт от Вселената, а съществуването й се обяснява с гравитационния й ефект върху видимата материя. \r\n \n\t\t\t\t\t\t", "date": "2019.03.06", "title": "ЦЕРН започва нов експеримент с тъмната материя"}
{"url": "http://www.bnews.bg/article/257817-mis_nos_se_fuka_s_aksesoari_za_5_bona", "text": "\n С марков часовник за 3000 лева и луксозна гривна за 2000 се изфука Мис България 2017 Тамара Георгиева. \r\n\r\n Блондинката с неизвестна професия от две седмици обикаля шопинг центровете на Барселона, където пазарува като за световно. \r\n\r\n Вестник „Галерия“ веднага забеляза, че аксесоарите, с които Тамара позира по снимките, са на известни луксозни марки. \r\n\r\n Проверка показа, че общата им стойност е близо 5000 лева. Тъй като няма официална информация с какво точно се занимава миската, бижутата по всяка вероятност са подарък от богатата й кандидат-свекърва – Катя Роуз. \r\n \n\t\t\t\t\t\t", "date": "2019.03.06", "title": "Мис нос се фука с аксесоари за 5 бона"}
{"url": "http://www.bnews.bg/article/257831-prezidentat_nasarchavaneto_na_visokotehnologichnite_kompanii_e_investitsiya_v_badeshteto_na_balgarskata_ikonomika", "text": "\n Насърчаването на дейността на новостартиращите компании в сферата на високите технологии е инвестиция в бъдещето на българската икономика. Това заяви президентът Румен Радев на среща с Българската стартъп асоциация (BESCO), в която участваха и представители на компании в сферата на информационните и комуникационните технологии, киберсигурността, биотехнологиите, космическите технологии и други. \r\n\r\n Информационните и комуникационните технологии са не само част от икономиката с висока добавена стойност, но и подпомагат създаването на качествено нов модел за обществено развитие, подчерта Румен Радев. По думите му засилването на връзките между институциите, бизнеса, сектора на образованието и новостартиращите български високотехнологични компании, създава перспективи преди всичко за младите българи да останат и търсят своята професионална реализация у нас. \r\n\r\n „Има много държави, които не разполагат със значителни природни ресурси, но разчитат на качествено образование и развитие на човешкия фактор и са сред най-развитите днес общества“, посочи президентът. Румен Радев добави, че президентската институция ще засили диалога си с новостартиращите компании в областта на високите технологии, а техни представители ще бъдат включвани във водените от него делегации в чужбина.  \r\n\r\n От Българската стартъп асоциация запознаха държавния глава с резултатите от дейността на своите компании, някои от които вече имат осъществени успешни проекти в България или чужбина в областта на киберсигурността, образованието и космическите технологии. На срещата бяха обсъдени и теми, свързани с подобряване на диалога на малките фирми с институциите, както и за приобщаване на техните вече доказани разработки и в сферата на сигурността и отбраната в България.  \r\n \n\t\t\t\t\t\t", "date": "2019.03.06", "title": "Президентът: Насърчаването на високотехнологичните компании е инвестиция в бъдещето на българската икономика"}
{"url": "http://www.bnews.bg/article/257827-varnenskata_prokuratura_razsledva_prodazhba_na_dete_ot_bashta_mu", "text": "\n \r\nПо повод информация, публикувана в информационната агенция „Черно море“, Районната прокуратура във Варна се е самосезирала. \r\n\r\n На 5 март 2019 г. агенцията е публикувала информация, подадена от отдела за закрила на детето във Варна, за баща, който се опитал да продаде 9-годишното си дете. \r\nЗа изясняване на случая и обстоятелствата около него е назначена проверка за евентуално извършено престъпление против младежта от раздел II на Наказателния кодекс, съобщиха от държавното обвинение. \r\n  \r\n \n\t\t\t\t\t\t", "date": "2019.03.06", "title": "Варненската прокуратура разследва продажба на дете от баща му"}
{"url": "http://www.bnews.bg/article/257808-otkriha_nad_4_600_litra_nelegalen_alkohol_v_selo_radilovo", "text": "\n Общо 4 630 литра нелегален алкохол са открити в дома на мъж от пещерското село Радилово. Това съобщиха от пресцентъра на ОД на МВР-Пазарджик, цитирани от БТА. \r\n\r\n При полицейска проверка в къщата на Т.З. /39 г./ са намерени 3000 литра ракия, 1630 литра вино и съоръжение за варене на ракия. \r\n\r\n Открити са също 240 литра дизелово гориво без документи за произход. Нелегалният алкохол и горивото са иззети, а срещу мъжа са образувани полицейски производства. \r\n \n\t\t\t\t\t\t", "date": "2019.03.06", "title": "Откриха над 4 600 литра нелегален алкохол в село Радилово"}
{"url": "http://www.bnews.bg/article/257799-papi_hans_iska_da_si_varne_dara", "text": "\n На всичко е готов Папи Ханс, за да си върне любимата Дара. Изпълнителят от „Капките” сам издаде, че още не е прежалил певицата. Двамата изкараха кратка, но бурна любовна връзка и неотдавна се разделиха. \r\nКакто се оказва обаче, певецът май още не е забравил бившата си. Покрай участието си в „Като две капки вода”, Ханс намекна, че има шанс страстите отново да се разгорят, пише „България днес”. \r\nТой дори се изпусна, че иска водещият Рачков да го събере с Дара. Съдейки по сватовническите опити на комика и предишни години, нищо чудно това да стане факт. \r\n  \r\n \n\t\t\t\t\t\t", "date": "2019.03.06", "title": "Папи Ханс иска да си върне Дара"}
{"url": "http://www.bnews.bg/article/257812-vizhte_koy_e_noviyat_sobstvenik_na_levski", "text": "\n Новият мажоритарен акционер на Левски е Георги Попов. Така Спас Русев, който бе досегашен собственик на \"сините\", напусна управлението. \r\n\r\n Това стана ясно по време на Общото събрание на клуба, което се състоя днес в НДК. Попов е дясната ръка на Васил Божков и ще има пълното доверие на бизнесмена да ръководи 26-кратните шампиони. \r\n\r\n Освен него, в Надзорния съвет попадат още Александър Пумпалов и Михаил Тодоров. Общото събрание беше открито от Ангел Станков, а първа точка в него беше приемането на доклада на Управителния съвет за състоянието на Дружеството за 2018 година. Той беше приет с мнозинство, пише Офнюз. \r\n\r\n Втората точка на събранието беше докладът на одитора за дейността на дружеството през 2018 година, който също беше приет с мнозинство. След това беше одобрен и годишният финансов отчет. \r\n\r\n По данни от Търговския регистър капиталът на Левски в момента е 30 669 974 лева. Акциите са с номинал 1 лев, като обикновените поименни акции са 30 419 974, а поименните привилегировани акции са 250 000. \r\n\r\n \"Георги Попов притежава 86.6% от акциите на Левски. Точно 10% държи Тръст \"Синя България\", а оставащите около 3% са притежание на други акционери, които присъстваха на събранието днес\", заяви новият член на Надзорния съвет на \"сините\" Михаил Тодоров. \r\n \n\t\t\t\t\t\t", "date": "2019.03.06", "title": "Вижте кой е новият собственик на \"Левски\"!"}
{"url": "http://www.bnews.bg/article/257803-parlamentat_othvarli_vetoto_na_prezidenta_varhu_promenite_v_izborniya_kodeks", "text": "\n Депутатите отхвърлиха ветото на президента върху Изборния кодекс. Това се случи с пълното единодушие от присъстващите в зала народни представители от ГЕРБ, Обединени патриоти, ДПС и ВОЛЯ. Гласуваха 154 депутати, а ветото беше отхвърлено със 100% от гласовете. \r\n\r\n Ветото обаче предизвика дебати в пленарната зала. Управляващите изтъкнаха, че БСП отсъства въпреки апела на президента Румен Радев да отидат в пленарна зала за дебатите. \r\n\r\n ДПС пък са несъгласни, че с Изборния кодекс се нарушават граждански права. Те настояват да се обърне внимание на принципа на уседналост и възможността да се агитира на майчин език. \r\n\r\n Лидерът на ДПС Мустафа Карадайъ заяви, че ако в парламента не бъде направено необходимото, той ще разчита президентът Румен Радев да атакува промените в КС. \r\n\r\n „За нас решението на ГЕРБ да си смени посоката в Изборния кодекс не е изненада. Напротив, още нощта, в която го приехме, в парламентарната група си казахме, че този закон ще издържи най-много до недела”, заяви Йордан Цонев от ДПС. \r\n\r\n „Държавният глава е ярък представител на българската опозици”, заяви Георги Марков от ГЕРБ. \r\n\r\n „Огромен риск при прилагането на чисто мажоритарен вот е тези банки да се напълнят със силикони, ботокси, ритнитопковци и представители на подземния свят ”, заяви Валери Симеонов, Обединени патриоти. \r\n\r\n „Ако има мажоритарни избори, най-вероятно няма да има представители на вашите три формации в парламента, но това не означава, че качеството няма да е по-високо”, заяви Веселин Марешки от ВОЛЯ. \r\n\r\n „БСП предпочете да си решава вътрешните проблеми, неучаствайки в дебатите за наложено вето”, заяви Цветан Цветанов от ГЕРБ. \r\n\r\n Във вторник и правната комисия в парламента отхвърли ветото, без нито един против или въздържал се. Това е 14-тото вето на президента, наложено върху промените в Изборния кодекс. Миналата седмица държавният глава върна текстовете заради високия праг на преференциите. Според Румен Радев в закона не са ясни и критериите за поетапно въвеждане на машинното гласуване. Президентът не се съгласи и с предложението избирателните комисии да приемат върнати от Върховния административен съд решения с обикновено мнозинство. \r\n \n\t\t\t\t\t\t", "date": "2019.03.06", "title": "Парламентът отхвърли ветото на президента върху промените в Изборния кодекс"}
{"url": "http://www.bnews.bg/article/257809-zhena_dade_blizo_50_000_leva_na_telefonni_izmamnitsi", "text": "\n 65-годишна жена e  дала близо 50 000 лева на телефонни измамници, съобщава БНР. \r\n\r\n Сигналът за измамата е подала жертвата на 1 март в СДВР. Тя обяснила, че е давала парите на няколко пъти, като ги е оставяла на различни места. В единия от случаите измамената е оставила близо 30 000 лева. Схемата на измамниците отново е добре позната от случаите в последните месеци -  съдействие на полицията. \r\n\r\n Случаят се разследва от органите на реда в столицата. Извършителите се издирват. \r\n \n\t\t\t\t\t\t", "date": "2019.03.06", "title": "Жена даде близо 50 000 лева на телефонни измамници"}
{"url": "http://www.bnews.bg/article/257807-signaliziraha_za_kafyava_voda_s_nepriyatna_mirizma_v_reka_dunav", "text": "\n Граждани алармират за изливане на кафява вода с неприятна миризма в река Дунав, съобщи bTV. \r\n\r\n От екоинспекцията са започнали проверка заедно с експерти от Басейновата дирекция. \r\n\r\n По първоначални данни става въпрос за изтичане на води от предприятие за хлебна мая, което не би трябвало да работи. \r\n\r\n От предприятието са отказали коментар. \r\n\r\n Резултатите от проверката показват, че има нарушение, съставени са четири акта. \r\n \n\t\t\t\t\t\t", "date": "2019.03.06", "title": "Сигнализираха за кафява вода с неприятна миризма в река Дунав"}
{"url": "http://www.bnews.bg/article/257829-bansko_ne_iska_poveche_noshtni_klubove_i_kazina", "text": "\n Община Банско гласува наредба, с която забранява изграждането на повече нощни клубове, казина и еротик барове в курорта. Забранява се и преустройството на сега съществуващите, които са 20 на брой, съобщи БНТ.  \r\n\r\n Идеята е планинският град да не се превръща с шумен курорт, а да бъде привлекателен за семейства, които искат да си починат. Според кмета на града Георги Икономов сега съществуващите заведения са достатъчно за нуждите на туристите, които искат да се забавляват в нощните клубове. \r\n\r\n По думите му, трябва да се осигури спокойствие, както за местните жители на планинския курорт, така и за гостите, които предпочитат тишината. \r\n\r\n От общината обмислят и забрана за строителството на нови хотели, тъй като сега съществуващите са напълно достатъчно за гостите на града. \r\n \n\t\t\t\t\t\t", "date": "2019.03.06", "title": "Банско не иска повече нощни клубове и казина"}
{"url": "http://www.bnews.bg/article/257800-ivayla_bakalova_stana_planinarka", "text": "\n Мис България Ивайла Бакалова заряза шумните столични купони и го удари на живот. Красавицата предпочита планината и прави всичко възможно, за да напусне града при всеки удобен случай. \r\nИвайла се разхожда всеки ден из Витоша и вместо да ходи по дискотеки предпочита тишината на природата. Миската става посред нощ или в ранни зори, за да се разсее сред балкана, пише „България днес”. \r\nЗа последно, Ивайла се възползва от хубавото време през почивните дни, за да разпусне с приятелки из гората. Но дори и студът не я спира. \r\nСамо преди няколко седмици, когато имаше навсякъде сняг, Бакалова отново се качи сред Витоша. „Промени изцяло начина си на живот”, споделят близки на миската. \r\n  \r\n \n\t\t\t\t\t\t", "date": "2019.03.06", "title": "Ивайла Бакалова стана планинарка"}
{"url": "http://www.bnews.bg/article/257806-priyateli_na_laskin_pochitat_pametta_mu_s_lovna_strelba_i_sofra", "text": "\n Приятели на Иван Ласкин почитат паметта на актьора, който си отиде в началото на годината, на 10 март. Тогава те ще се съберат в Карабунар край Пазарджик, където бе ловната дружинка на Васко да Гама. На тази дата талантливият артист щеше да навърши 49 години. Организатор на помена е дипломираният театрален критик и телевизионен готвач Ути Бъчваров. За да си спомнят за Ласкин, в Карабунар ще се съберат оперният певец Юлиян Константинов, членът на журито в „Капките“ Димитър Ковачев – Фънки, съпругата на Иван – Александра Сърчаджиева, и още много други, писа „Галерия“. \r\n\r\n Сред инициаторите на срещата е шефът на дружинката бай Стоян, с когото приживе Ласкин прекарваше часове в разговори. Бай Стоян настоява на този ден близките на актьора да си спомнят незабравими истории с него и дори е организирал ловна стрелба преди събирането на всички около масата. \r\n\r\n Ловната дружинка на Иван в Карабунар бе неговото бягство от столичната суета и фалша на арт средите. Актьорът често посещаваше гости в пазарджишкото село, а местните го възприемаха като свой човек. В чест на Иван по време на сбирките често идваше да свири цигански оркестър. Ловните авери и приятелите на Ласкин искат да почетат паметта му така, сякаш той все още е сред тях, защото не могат да свикнат да говорят за него в минало време. \r\n \n\t\t\t\t\t\t", "date": "2019.03.06", "title": "Приятели на Ласкин почитат паметта му с ловна стрелба и софра"}
{"url": "http://www.bnews.bg/article/257804-venetsuelsko_zlato_e_pristignalo_sas_samolet_v_gartsiya_tvardi_opozitsionen_deputat", "text": "\n Депутат от венецуелската опозиция твърди, че външният министър на страната е посетил Гърция, за да продава злато от раздираната от криза Боливарска република, съобщава \"Спутник\". \r\n\r\n Депутатът Хосе Гера, който е работил в националната централна банка, коментира за гръцката телевизия Скай ТВ, че правителствен самолет, който наскоро е пристигнал в Атина \"почти тайно\" транспортира \"пет или шест\" тона злато. \r\n\r\n Самолет с венецуелския външен министър Хорхе Ареаса пристига на международното летище на Атина в събота, властите заявяват, че министърът не се е срещал с официални лица и самолетът е кацнал в Атина за зареждане с гориво. \r\n\r\n Хосе Гера предполага, че Ареаса използва Гърция като \"посредник\" в опит да търгува златото за евро и да върне средствата обратно в Каракас. \r\n\r\n Той твърди, че Ареаса избира Гърция, защото страната одобрява Мадуро в продължаващата конституционна криза и не би било лесно за правителствен самолет да пристигне в друга държава от ЕС поради европейски санкции, които включват забрани за пътуване. \r\n\r\n В края на януари Гера съобщи, че подозира Мадуро в изнасянето на 20 тона венецуелско злато с руски самолет, което Кремъл отрича. \r\n\r\n Междувременно друг венецуелски депутат от опозицията, Анхел Даниел Алварадо Ранхел, твърди, че най-малко осем тона злато са изнесени от трезорите на Централната банка в Каракас със заповедта на президента Мадуро. \r\n\r\n Инвестиционна компания от ОАЕ потвърди, че е закупила 3 ​​тона злато от Каракас през януари. \r\n\r\n Мадуро смята, че Банката на Англия е замразила достъпа до около 80 тона от златото на Венецуела, което е депозирано в Лондон. Той призова Обединеното кралство да върне тези активи и се надява, че страната му няма да бъде \"ограбена от златото, което законно принадлежи на централната банка на Венецуела\". \r\n\r\n Способността на правителството на Венецуела да изплаща дълговете си е засегната от чужди санкции. Вашингтон, който подкрепи политическия враг на Мадуро, Хуан Гуайдо, наложи санкции срещу високопоставени съюзници на Мадуро и държавния петролен гигант PDVSA, призовавайки други страни да се присъединят. \r\n\r\n Американският съветник по националната сигурност Джон Болтън заяви, че Вашингтон обмисля нови санкции срещу Венецуела като част от кампанията за увеличаване на натиска върху Мадуро. \r\n \n\t\t\t\t\t\t", "date": "2019.03.06", "title": "Венецуелско злато е пристигнало със самолет в Гърция, твърди опозиционен депутат"}
{"url": "http://www.bnews.bg/article/257797-georgi_markov_svali_kartite_za_novite_vasali_na_gerb", "text": "\n Депутатът Георги Марков свали картите за новите васали на ГЕРБ по време на своето изказване от парламентарната трибуна. Марков ни в клин, ни в ръкав започна да хвали партия Воля, като нарече парламентарната ѝ група най-интелигентната в 44-я парламент. \r\n\r\n По този начин Марков освети и новите васали на ГЕРБ, които тепърва ще се обявят през следващите дни, а това ще бъде новата коалиция между Атака и Воля, която ще бъде създадена по нареждане лично на Борисов. \r\n\r\n По този начин се дава началото и на новата трансформация на управленското мнозинство и изхвърлянето на Каракачанов и министрите на Симеонов от властта. \r\n\r\n Видно е, че жаждата за власт е огромна и ГЕРБ са готови на всякакви колоборации, за да я запазят, а васали има в изобилие. \r\n  \r\n \n\t\t\t\t\t\t", "date": "2019.03.06", "title": " Георги Марков свали картите за новите васали на ГЕРБ!"}
{"url": "http://www.bnews.bg/article/257810-germaniya_udalzhi_orazheynoto_embargo_sreshtu_sauditska_arabiya", "text": "\n Правителството на Германия реши да удължи оръжейното ембарго срещу Саудитска Арабия до края на март. Това съобщи германският външен министър Хайко Маас, цитиран от медии. \r\n\r\n \"Ние, в германското правителство, решихме да удължим ембаргото за износ на оръжия за Саудитска Арабия до края на март. Ние направихме това също заради развитието в Йемен\", поясни той. \r\n\r\n Министърът подчерта, че Берлин настоява да се прекрати войната в Йемен възможно най-скоро. \r\n\r\n През миналата есен Германия забрани продажбата на оръжие за Саудитска Арабия след убийството на саудитския журналист Джамал Кашоги в турския град Истанбул. \r\n\r\n На 20 февруари Маас коментира, че бъдещите решения дали да се възобновят оръжейните доставки за Саудитска Арабия ще зависят от това как се развива конфликтът в Йемен. \r\n \n\t\t\t\t\t\t", "date": "2019.03.06", "title": "Германия удължи оръжейното ембарго срещу Саудитска Арабия"}
{"url": "http://www.bnews.bg/article/257795-vergov_pochiva_v_chuzhbina", "text": "\n На спа в чужбина отиде Юлиан Вергов. Екранният доцент Банков от лекарската драма \"Откраднат живот\" реши да си подари кратка почивка. \r\n\r\n Актьорът забегна в чужд планински курорт със свой приятел. Вергов и дружката му разпускат в минералния топъл басейн, след като покарат малко ски. \r\n\r\n Двамата приятели се чипкат и не спират да се забавляват, стана ясно от снимките на звездата от \"Откраднат живот\". \r\n \n\t\t\t\t\t\t", "date": "2019.03.06", "title": "Вергов почива в чужбина"}
{"url": "http://www.bnews.bg/article/257794-detskite_gradini_vav_varna_zameniha_plastmasovite_sadove_s_metalni", "text": "\n Всички детски градини във Варна замениха пластмасовите чаши за еднократна употреба с метална посуда, информира БНР.  \r\n\r\n Предприетата крачка е във връзка с опазване на околната среда. \r\n\r\n По данни на екоорганизацията \"Обществен център за околна среда и устойчиво развитие\" годишно една средно голяма детска градина харчи около 5000 лева за чаши. \r\n\r\n От три години насам във варненската детска градина \"Мечо Пух\" пластмасовите чаши не се използват. Инициативата е на една от майките в градината. \r\n\r\n Според нейни изчисления в една група от детска градина се използват 150-300 чаши дневно. \r\n\r\n По тази причина пластмасовите чаши в детската градина са заменени от метална иноксова посуда. Чашите на децата пък са специално обозначени, за да могат лесно да ги разпознават. \r\n\r\n В рамките на година и половина 19 детски градини от градовете София, Благоевград, Пазарджик, Търговище, Елин Пелин, Перник и Чепеларе са подкрепили екологичната кампания и са заменили пластмасовите чаши с иноксови, разказва Илиян Илиев от Обществения център за околна среда и устойчиво развитие. \r\n\r\n По думите му така се спестяват 60 000 лв. за близо 2 млн. броя чаши. \r\n\r\n Стефка Рабаджиева, директор на столичната 77-ма детска градина \"Магнолия\", пояснява, че в нейната детска градина никога не е използвана пластмасова посуда. \r\n\r\n Изискването за непрекъснато миене на съдове отказва много директори от идеята за въвеждане на чашите за многократна употреба. \r\n\r\n Според директорът на образователна дирекция към Столичната община Мария Минчева, на този етап няма законово ограничение за употреба на пластмасови чаши. \r\n\r\n По думите ѝ контролът се извършва от РЗИ и ако те издадат такива указания, тогава директорите ще спрат използването на тези чаши. Към момента няма такова указание. \r\n\r\n От своя страна еколозите алармират, че пластмасата не е алтернатива и призовават да се сложи край на безотговорното отношение към природата.  \r\n\r\n Данита Заричинова от екологичното сдружение \"За Земята\" посочва, че пластмасата освен, че замърсява е и опасна за здравето на детето. \r\n \n\t\t\t\t\t\t", "date": "2019.03.06", "title": "Детските градини във Варна замениха пластмасовите съдове с метални"}
{"url": "http://www.bnews.bg/article/257798-geri_nikol_otkri_sezona_na_duparata_snimki", "text": "\n Гери-Никол официално откри сезона на разголените задници и провокативните снимки! Пролетта този път подрани и заедно с щъркелите се връщат на показ пищните форми и белите зъби. \r\n\r\n В нова порция секси кадри варненката кърши снага в електриково-жълта спортна премяна от клин (перфектно очертаващ възпятата \"дупара\") и бюстие, под което се крият... вие знаете какво. Всъщност гърдите не си ги крие толкова усърдно. Мрежата още е нажежена от онези кадри, на които бомбите й се виждаха перфектно през прозрачен плат. На другите кадри Гери-Никол е по скъпо и бляскаво боди, което набляга на достойните за всеки рап клип задни части. \r\nПевицата завърши гимназия преди по-малко от две години, но никой не може да й даде възрастта. Не изглежда по-малка - точно обратното. Феновете коментират, че мяза по-скоро на добре поддържана 30-годишна дама, отколкото на маце, което доскоро се е наричала \"тийн\". Кадрите са здраво обработвани - толкова здраво, че е прекалено и изглежда смешно. В опит и без това белите зъби на Гери-Никол да се \"светнат\" се получава плачевен резултат. Приличат на зъбите на един от най-известните ни футболисти, за когото обаче няма смисъл да се пише, защото трудно понася славата и ще запазим името му в анонимност, пише \"България Днес\". \r\nГери-Никол още в първите дни на март разхвърля дрехите - представете си какво ще бъде през юни и юли! Снимките вижте  \r\n \n\t\t\t\t\t\t", "date": "2019.03.06", "title": "Гери-Никол откри сезона на дупарата (Снимки)"}
{"url": "http://www.bnews.bg/article/257801-trima_mladezhi_postradaha_sled_gonka_s_politsiyata", "text": "\n Трима младежи бяха ранени при катастрофа след опит за бягство от полицията в Разград. Преди инцидентът момчетата \"безчинствали\" в град Лозница, съобщават от МВР. \r\n\r\n Тримата чупили стъкла на огледала и автомобили, паркирани по главаната улица на града. При последвалото преследване се е стигнало до катастрофата. \r\n \n\t\t\t\t\t\t", "date": "2019.03.06", "title": "Трима младежи пострадаха след гонка с полицията"}
{"url": "http://www.bnews.bg/article/257805-otkritiyat_vav_varna_boen_snaryad_ne_e_opasen", "text": "\n Откритият във Варна боен снаряд не е опасен, обявиха Военноморските сили. На находката попаднаха строителни работници при изкопни работи. \r\n\r\n Снарядът беше открит вчера след обяд на новия булевард \"Васил Левски\". След обследване от специализиран екип на Военноморските сили той е преместен в Пункта за базиране. \r\n\r\n Първоначалните данни сочат, че силно корозиралият снаряд е бил в земята десетилетия. Днес ще бъде транспортиран до полигон извън населено място, за да бъде унищожен. \r\n\r\n „Боеприпасът, който беше открит вчера, е 76-милиметров, силно корозирал. Поне 40 години е бил заровен в земята, за да бъде в такова състояние. Той е без взривател, което означава, че е безопасен. Ако гражданите открият такива предмети, е редно да не ги пипат, а да оставят на място. Най-лесно е да се сигнализира на тел 112”, обясни кондраадмирал Митко Петев от Военноморските сили. \r\n \n\t\t\t\t\t\t", "date": "2019.03.06", "title": "Откритият във Варна боен снаряд не е опасен"}
{"url": "http://www.bnews.bg/article/257802-pochina_bivshiyat_konstitutsionen_sadiya_dimitar_gochev", "text": "\n Бившият конституционен съдия Димитър Гочев е починал тази сутрин на 83 години. Скръбната вест съобщиха негови колеги от юридическите среди, предаде \"24 часа\". \r\n\r\n Гочев бе изтъкнат правист, който през последните години се изявяваше в публичното пространство с прелюбопитни интервюта по актуални теми за Конституцията. Той е бил и член на Висшия съдебен съвет. Засега не се съобщава кога ще бъде поклонението. Димитър Гочев е роден на 27 февруари 1936 г. в София. \r\n\r\n „Завършил е специалност „Право\" в Софийски университет „Св. Климент Охридски\" през 1959 г. Бил е арбитър в Градски държавен арбитраж – София 1966-1990 г., съдия във Върховния съд 1990-1994 г., както и членсъдия на Европейския съд за правата на човека, Страсбург, Франция (1992-1998). \r\n \n\t\t\t\t\t\t", "date": "2019.03.06", "title": "Почина бившият конституционен съдия Димитър Гочев"}
{"url": "http://www.bnews.bg/article/257775-elena_petrova_oshte_uchi_za_visshe", "text": "\n Без висше образование е Елена Петрова. Звездата от „Стъклен дом“ все още учи в НАТФИЗ. Актрисата е специалност „Режисура“ и съвсем скоро ще се сдобие с така мечтаната диплома. \r\n\r\n Петрова е завършила театралния клас „4 х С“ при Николай Георгиев, след което следва синтетично сценично изкуство в Пловдивския университет, писа „България Днес“. \r\n\r\n Елена с нетърпение очаква да се дипломира и да направи първи опит с режисирането на театралната или кино сцената. \r\n \n\t\t\t\t\t\t", "date": "2019.03.06", "title": "Елена Петрова още учи за висше"}
{"url": "http://www.bnews.bg/article/257793-v_es_ispaniya_s_nay_mnogo_zhertvi_na_terorizam_v_perioda_2000_2018_g", "text": "\n От всички страни членки на ЕС в Испания са регистрирани най-много жертви на терористични атаки в периода 2000-2018 г., показва изследване, публикувано тази седмица. \r\n\r\n Проучването е наречено \"Бяла и черна книга на тероризма в Европа\". От него става ясно, че 268 души са загинали при терористични атаки в Испания. Някои от жертвите са от терористичната атака в Мадрид през 2004 г., нападения на ДАЕШ (\"Ислямска държава\") и от ЕТА. \r\n\r\n Франция е на второ място с 263 жертви, следвана от Великобритания, където са убити 212 души при тероризъм. \r\n\r\n Испания също изпреварва останалите държави членки на ЕС по отношение на броя на загиналите по националност на Стария континент - 212 испанци. \r\n\r\n Изследването разкрива още, че 1115 европейци са убити при терористични атаки в 30 държави по света, като Великобритания е изгубила 492 британци, Франция (181 жертви), Германия (89), Италия (63) и Испания (49). \r\n\r\n Общият брой на убитите европейци на Стария континент и на други места е1868 души. 91,1% от тях са убити при джихадистки атаки. \r\n \n\t\t\t\t\t\t", "date": "2019.03.06", "title": "В ЕС Испания с най-много жертви на тероризъм в периода 2000-2018 г."}
{"url": "http://www.bnews.bg/article/257789-mitnichari_zadarzhaha_nad_600_000_kasa_nelegalni_tsigari_na_kulata", "text": "\n Два случая на контрабанда на цигари разкриха митнически служители от Главна дирекция \"Митническо разузнаване и разследване\" (МРР) в района на ГКПП Кулата. Иззети са 30 950 кутии или 619 000 къса нелегални цигари. По случаите са образувани досъдебни производства по описа на ГД МРР под надзора на РП Петрич, които вече са приключени. \r\n  \r\nНа 18 февруари на ГКПП Кулата е извършена проверка на два автобуса, пътуващи по редовни линии от Гърция за България. При багажа на пътник, пътуващ в първия автобус, са открити 3990 кутии (79 800 къса) цигари без бандерол. При втора проверка, в багажа на друг пътник, от втория автобус, са открити 2000 кутии (40 000 къса) цигари без бандерол. Общото количество на откритите в автобусите цигари без бандерол е 5990 кутии - 119 800 къса. \r\nВ качеството на обвиняеми по делото са били привлечени четири лица - извършители и помагачи. След постигнато между защитата им и Районна прокуратура-Петрич споразумение на подсъдимите са били наложени наказания. Трима от тях са с по една година „лишаване от свобода“ с тригодишен изпитателен срок и глоби в различни размери - от 700 до 1000 лева. Четвъртият подсъдим е с наложено ефективно наказание от пет месеца „лишаване от свобода“ и глоба в размер на 1000 лева. \r\n  \r\n499 200 къса (24 960 кутии) цигари без български акцизен бандерол задържаха митнически служители седмица по-рано, при проверка на автовоз в района на ГКПП Кулата. Митническите служители спират за проверка по спазване на акцизното законодателство автовоз, влизащ в страната от Гърция и превозващ десет употребявани автомобила. При проверката в автомобилите, в девет от тях са открити общо 24 960 кутии нелегални цигари от различни марки. \r\n  \r\nПодсъдимият по делото се е признал за виновен за извършеното от него престъпление и се е споразумял с Районна прокуратура-Петрич. С определението на съда му е наложено наказание от три години „лишаване от свобода“ с петгодишен изпитателен срок. \r\n \n\t\t\t\t\t\t", "date": "2019.03.06", "title": "Митничари задържаха над 600 000 къса нелегални цигари на Кулата"}
{"url": "http://www.bnews.bg/article/257796-partiykata_i_kabelarkata_na_simeonov_zapochnaha_propaganda_za_spasyavaneto_na_bate_haro", "text": "\n Партийката и кабеларката на Симеонов започнаха пропаганда за спасяването на аресувания за търговия с българско гражданство Бате Харо! Самия Симеонов вече е ходил на свиждане с арестанта, който бе уличен с специализирани разузнавателни средства за търговия с българско гражданство. \r\n\r\n Според наши източници, кампанията на Симеонов и неговата партийка не е случайна, тъй като имало доста информация, че самия той вероятно е ръководил някои от доходоносните канали за търговия с българско гражданство. \r\n\r\n Вероятно Симеонов и хора около него са доста изплашени и предприемат този отчаян ход за оневиняването на арестувания Бате Харо, който бе закован от прокуратурата с железни доказателства за престъпната дейност. \r\n\r\n От ВМРО също оказвали съдействие на Симеонов за освобождаването на Харалампиев, но го правели задкулисно, за да не привличат внимание върху себе си. \r\n\r\n Оневиняването на Бате Харо е част и от разработването на нови доходоносни канали за търговия с българско гражданство, които пълнят джобовете на така наречените патриоти, \r\nно нанасят огромен удар върху националната сигурност на България, тъй като много населени места на книга са с население от хиляди на брой граждани, а всъщност реално в тези населени места живеят няколко десетки души!Ще се огъне ли  прокуратурата под мафиотския натиск на днешните патриотари предстои да видим.  \r\n  \r\n \n\t\t\t\t\t\t", "date": "2019.03.06", "title": "Партийката и кабеларката на Симеонов започнаха пропаганда за спасяването на Бате Харо!"}
{"url": "http://www.bnews.bg/article/257792-rekordno_nelegalno_presichane_na_granitsata_meksiko_sasht", "text": "\n През изминалия месец американската гранична служба е задържала 66 450 лица, нелегално влезли на територията на САЩ. Това е най-голямото число от февруари 2008 г. насам. \r\n\r\n Броят на семействата се е покачил с 50% и е достигнал рекордните 36 000 души за един месец. Децата и непълнолетните без придружител са 6 825. \r\n\r\n От граничната служба отчитат ръст в опитите за пресичане на границата в отдалечени и труднопроходими райони. Предполага се, че това е с цел вниманието на граничарите да бъде отклонено, за да могат картелите по-лесно да прехвърлят дрога и оръжия. \r\n\r\n За последните пет месеца са задържани близо 160 000 души, повечето от които семейства с деца. Това е с 20 хиляди повече от 2014-та година, когато президентът Барак Обама определи като кризисна ситуацията на южната граница. \r\n \n\t\t\t\t\t\t", "date": "2019.03.06", "title": "Рекордно нелегално пресичане на границата Мексико-САЩ"}
{"url": "http://www.bnews.bg/article/257781-opra_unfri_zashtiti_maykal_dzheksan_po_obvineniyata_che_e_posyagal_na_detsa", "text": "\n Известната телевизионна водеща Опра Уинфри излезе в защита на Майкъл Джексън. Тя посвети специално едно от предаванията си на обвиненията срещу покойния Крал на попа, че е посягал на деца. \r\n\r\n Повод за това стана документалният филм \"Да напуснеш Невърленд\", в който двама мъже твърдят, че като малки са били насилвани многократно от звездата. \r\n\r\n В предаването си обаче Уинфри показа части от интервю, което е направила с двамата млади мъже. Тя попита единия защо е продължил да има контакти с Джексън, след като твърди, че е бил насилван от него. Другия пък попита защо не е свидетелствал за предполагаемото посегателство срещу него. \r\n\r\n Наследниците на Майкъл Джексън отхвърлят всички обвинения, отправени в документалния филм. \r\n\r\n Той почина през 2009 г. 4 години по-рано той беше оправдан по обвинения в блудство с 13-годишно момче. \r\n\r\n През 1994 г. Майкъл Джексън се споразумя с родителите на друго 13-годишно момче, които също го обвиняваха в сексуално посегателство срещу сина им. \r\n \n\t\t\t\t\t\t", "date": "2019.03.06", "title": "Опра Унфри защити Майкъл Джексън по обвиненията, че е посягал на деца"}
{"url": "http://www.bnews.bg/article/257772-charliyz_teron_vodi_brat_pit_v_balgariya", "text": "\n Ледената кралица Чарлийз Терон ще доведе у нас Брат Пит \r\n\r\n Предстоящата им визита е обсъдена преди дни в Берлин с родните филмови продуценти Татяна Педерсен и д-р Златина Филипова. \r\n\r\n Двете българки бяха сред гостите на бляскавото благотворително събитие Cinema for Peace в рамките на кинофестивала Берлинале 2019 и ексклузивната вечеря за звездите и лауреатите преди нея в елитарния частен клуб Чайна Хаус, писа „Телеграф“. \r\n\r\n Сред световните звезди на масата бяха Чарлийз Терон, Настася Кински, сър Боб Гелдоф, Фей Дънауей, Катрин Деньов, както хитовият китайски творец Ai Weiwei. След вечерята Педерсен и Филипова са поканили Черлийз Терон да подкрепи техния нов социален проект – филм, посветен на борбата с трафика на деца. Звездата от „Бързи и яростни“ приела на драго сърце, а после им разказала за благотворителната й организация в Южна Африка. \r\n\r\n Чарлийз е била сама на звездната вечеря, но в Берлин е била заедно с любимия си Брад Пит. По време на събитието 55-годишният актьор е бил в частен клуб наблизо. От салона за пушене по-любопитни са наблюдавали как бившия съпруг на Анджелина Джоли си похапва сладко-сладко само в компанията на охраната си. На предишните издания на Берлинале той е придружавал жена си на вечерята за звезди и лауреати, но сега е предпочел дискретност, тъй като все още не са обявявали връзката си публично. \r\n \n\t\t\t\t\t\t", "date": "2019.03.06", "title": "Чарлийз Терон води Брат Пит в България"}
{"url": "http://www.bnews.bg/article/257778-nora_nedkova_se_hvali_s_evtina_chanta", "text": "\n Нонстоп претендиращата за луксозен начин на живот плеймейтка Нора Недкова шокира своите последователи в социалните мрежи. От месеци варненското миньонче публикува в инстаграм свои снимки, на които неизбежно и небрежно в кадър попадат две почти еднакви помпозни чанти. \r\n\r\n Малкото творение, което определено не е за всеки вкус, е обсипано с лъскави камъчета, вериги, златисти елементи, животински принтове и плат, имитиращ дамаска. \r\n\r\n Недкова така и не споменава в своите публикации кой е авторът на чантата й, но все така упорито торбата присъства на почти всеки кадър. Тя наднича дори от снимка, на която Недкова е със зяпнала уста при своя зъболекар, вижда се от качените снимки в инстаграм. \r\n\r\n Проверка на \"България Днес\" показа, че крещящият дамски аксесоар не е творение на нито една от известните и скъпи марки, с които обичайно се гласят плеймейтките у нас. Чантата е дело на немска фирма за конфекция, продаваща стоките си и онлайн. Бърза справка в сайта на марката показва, че идентичен екземпляр като този на Недкова може да се купи за 41 евро. Цената е висока за много от жените у нас, но е шокиращо ниска за лъскавата Недкова, която в телевизионно предаване се изцепи, че \"макароните са простолюдието\". \r\n\r\n Активистите, които протестират срещу избиването на животни заради кожата им, със сигурност ще харесат чантата на Недкова. Материалите, от които е изработена, са изцяло по вкуса им. Торбата е ушита предимно от полиестер в комбинация с изкуствена кожа и декоративни камъни, сочи информация на производителя в интернет. \r\n \n\t\t\t\t\t\t", "date": "2019.03.06", "title": "Нора Недкова се хвали с евтина чанта "}
{"url": "http://www.bnews.bg/article/257782-gledame_rami_malek_v_noviya_film_za_dzheyms_bond", "text": "\n Камерата за 25-ия филм за Джеймс Бонд ще се завърти през април и в него е много вероятно да участва пресният носител на „Оскар“ Рами Малек, който бе отличен от Американската академия за ролята на Фреди Мелкюри в биографичната лента „Бохемска рапсодия“. \r\n\r\n Работното заглавие на поредния филм за Агент 007, който ще снима режисьорът Кари Фукунага („Истински детектив“), е Shatterhand („Разбиващата ръка“). Рами е много близо до сключването на договор да изиграе ролята на лошия в творбата – основния враг на главния герой, в чиито костюм за последен път ще влезе Даниел Крейг. \r\n\r\n Слухове за възможно влизане на Рами Малек в екипа кръжаха още през декември, но тогава американският актьор с египетски корени беше зает с последния сезон на „Господин Робот“ - сериала, в който е хакер с психологически проблеми, и обяви, че ще му е невъзможно да работи по двата проекта едновременно. \r\n\r\n Закъснението в графика на продукцията за шпионина обаче му направи услуга и сега Рами вероятно в най-скоро време ще подпише контракт за образа „на арабин или източноевропеец, представен в отрицателна светлина“. Новият филм за Бонд трябваше да излезе през декември тази година, но след няколко отлагания датата на премиерата бе преместена на 8 април 2020 г. \r\n\r\n През това време режисьорът Дани Бойл бе заменен с Кари Фукунага заради „творчески различия“ с продуцентите. Първоначалният вариант на сценария също бе отхвърлен и авторите – подменени. \r\n \n\t\t\t\t\t\t", "date": "2019.03.06", "title": "Гледаме Рами Малек в новия филм за Джеймс Бонд"}
{"url": "http://www.bnews.bg/article/257791-ruski_izdaniya_komentirat_poseshtenieto_na_medvedev_v_balgariya", "text": "\n \"Правда\" свързва \"промените\" в българското отношение към Русия с \"избирането на \"проруския\" президент Румен Радев и засилването на националистическите нагласи в Европа\", където ред европейски лидери \"отстояват своите интереси\".  \r\n\"Стигна се до разбиране, че ако България не прехване сега газовия поток от украинската газотранспортна система, ще изгуби и сегашните налични обеми (сега се доставя газ през Украйна и България за Турция), също и възможността те да бъдат компенсирани, после и (шанса за) развитие в посока към европейски хъб (. . .) Прагматичният подход на София по принцип задоволява Кремъл, тъй като е необходимо в най-кратък срок да спрем газовия транзит през Украйна, за да не спонсорираме антируския, нацистки режим\" в Киев, добавя руският електронен вестник. \r\nМедведев: Между Русия и България има туризъм и то на доста добро ниво \r\n\"Правда\" напомня и изявлението на Медведев в София, че Русия е готова да разгледа възможността за участие в строежа на АЕЦ \"Белене\". Руският премиер \"обаче настоя ЕС да осигури гаранции по повод строежа на разклонение от \"Турски поток\" за България. Това също е прагматичен подход и трябва да бъде приветстван\", заключава изданието. \r\nБългарските \"силни леви обществени организации, които се наричат русофили, изведнъж получиха подкрепа в лицето на действащото правителство, съставено от техни довчерашни съперници - привърженици на Запада\", коментира по повод посещението на Медведев руската телевизия \"360 градуса\" в едноименното онлайн издание. След срещата между двамата премиери нищо чудно да последва официално посещение на президента Путин в България. \r\nПоне София много разчита на това. Защото последното му идване датира от 2008 г., а оттогава много неща се промениха не само в света, но и в отношенията между двете страни, се казва в коментара. \r\nНа руско-български туристически бизнес форум в София Дмитрий Медведев се пошегува с печатна грешка в подготвените за него материали - според тях потокът от български туристи във федерацията е нараснал на 56 милиона души, а не на 50 000, както е всъщност, пишат още изданията в Русия. \"Желая ви да постигнете тези цифри от 50 милиона, които прочетох току-що\", цитира \"Взгляд\" реплика на руския държавник. Медведев посочи, че през 2018 г. България е посрещнала над 500 000 руски туристи. Същевременно изтъкна, че за да увеличи посещаемостта, Русия трябва да обновява инфраструктурата си и да строи нови хотели, пише \"Вечерняя Москва\". \r\nЕлектронното издание \"Политроссия\" описва работната вечеря на Медведев с Бойко Борисов и акцентира върху обсъдените проблеми в комуникациите между градовете и пристанищата на България и Русия. Медведев заяви, че това е доста важно направление, особено при положение че съседните страни също развиват морски и въздушни превози. Руският премиер подчерта: \"който работи по-нестандартно, ще може да получи по-добри условия и повече туристи\", допълва \"Политроссия\". \r\n\"Росийская газета\" се спира върху вчерашната среща на Дмитрий Медведев с българския патриарх Неофит. След разговора двамата се отправиха към катедралата \"Св. Александър Невски\". Край входа на руския премиер бяха предложени свещи, но той не пожела да нарушава традицията и сам си купи от църковната лавка, разказва вестникът.София пожела прагматични отношения с Москва. Това е изгодно за Русия - така федерацията ще може да заобиколи газотранспортната система на Украйна, доставяйки газ в Европа от юг. Цената на това достига 1,4 милиарда евро, пише руският електронен в. \"Правда\". \r\nСлед \"продължителното захлаждане през последното десетилетие\" България промени отношението си към Русия, пише изданието в коментар за приключилото вчера посещение на руския премиерДмитрий Медведев в София. \"Правда\" припомня подписан от министър-председателя Бойко Борисов доклад за състоянието на националната сигурност на България от 2016 г., според който действията на Москва \"заплашват (. . .) единна, свободна и мирна Европа\". \"Миналата година обаче Борисов промени риториката си и извърши ред постъпки, достойни за уважение\", отбелязва изданието и като пример посочва настоящите позиции по ключови енергийни проекти, плащането на задължения, свързани с АЕЦ \"Белене\", и позицията във връзка със случая \"Скрипал\". \r\nПремиерът на България обеща освен това на среща с Владимир Путин, че ако Русия прекара през страната му тръба от \"Турски поток\", този път българите няма да отменят проекта в угода на европейската \"диверсификация\", напомня онлайн изданието.  \r\n\r\n   \r\n \n\t\t\t\t\t\t", "date": "2019.03.06", "title": "Руски издания коментират посещението на Медведев в България"}
{"url": "http://www.bnews.bg/article/257790-iznenadvashta_rokada_v_razgrad_stoycho_stoev_poema_ludogorets", "text": "\n Стойчо Стоев се очаква да се завърне като старши треньор на Лудогорец, съобщава Gong.bg. Тази сутрин специалистът се раздели с втородивизионния Арда, на който беше начело досега. С него на скамейката българският шампион направи първия си голям пробив в евротурнирите. \r\nСпоред запознати, в последните дни името на Стоев е било обсъждано като вариант за поста на Антони Здравков. \r\nЗа треньорска рокада в Лудогорец се заговори още по време на подготовката в Турция, а тези слухове се затвърдиха и с лошия старт на отбора в Първа лига. \r\nНа този етап от Лудогорец няма официална информация дали се подготвя треньорска смяна. Антони Здравков зае поста през октомври, веднага след като предшествникът му Пауло Аутуори си тръгна след първия мач за сезона с Левски. Именно бразилецът го доведе на \"Лудогорец Арена\" като свой помощник. \r\n \n\t\t\t\t\t\t", "date": "2019.03.06", "title": "Изненадваща рокада в Разград: Стойчо Стоев поема Лудогорец?"}
