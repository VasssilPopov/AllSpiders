{"url": "http://www.bnews.bg/article/241423-izvanredno_i_samo_v_bnews_gori_sklad_na_avanti_postradali_nyama_ekskluzivni_snimki", "text": "\n Читател на Би Нюз ни изпрати страховити кадри от пожар, който гори в София! \r\n\r\n Гъстият дим се стеле над Красна поляна, твърдят очевидци. На мястото на пожара са пристигнали коли на пожарната. \r\n\r\n Очевидците твърдят, че гори сграда на \"Аванти\"  на ул. \"Никола Мушанов\" № 120, потвърдиха за Би Нюз от МВР.  Сигналът за пожара е подаден в 20 часа. На място са пристигнали 6 пожарни коли. Няма данни за пострадали и засегнали хора.  \r\nКадрите са направени от самолет. \r\n\r\n   \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.05.04", "title": "ИЗВЪНРЕДНО И САМО В BNEWS! Гори склад на \"Аванти\"! Пострадали няма! (ЕКСКЛУЗИВНИ СНИМКИ)"}
{"url": "http://www.bnews.bg/article/241420-da_ti_skasat_sartseto_detsata_plachat_i_tarsyat_roditelite_si", "text": "\n \"Децата плачат, търсят родителите си, викат майка си и баща си. Виждал съм го с очите си.\" \r\n\r\n Това разказва потресеният адвокат на семейството с 11 деца от Русе Петър Николов, които държавата отне, за да предаде на приемни семейства, пише България Днес. \r\n\r\n \"Виждах как децата плачат за родителите си. Как ги търсят. Трудно е човек да опише такива срещи! Децата нямат правото да говорят по телефон насаме с родителите си и често им се отказва свиждане. Условията са като в затвор\", потресен е юристът. Николов се занимава с казуса, който трогна цяла България от месеци. Юристът води дела за всяко едно от отнетите 11 деца на двойката, която изгуби дома си при пожар през януари. \r\n\r\n Социалните решиха да отведат малчуганите и да ги настанят в приемни семейства или кризисни центрове, тъй като родителите им били рисково семейство. Сред мотивите за отнемане на децата от Ивелина и Красимир Зартови са, че едното е хванало въшки, друго било със счупени очила, а трето скачало по масата в кухнята. Николов засега се е преборил със съда за три от отнетите дечица, разказа самият юрист. \"Досега пазих една новина в тайна заради моите клиенти, но вече мога да я съобщя. С две съдебни решения Районен съд – Бяла, отхвърли исковете на дирекция \"Социално подпомагане\" за настаняване в приемни семейства на децата Кристиян и близнаците Богомил и Виктор като неоснователни и недоказани\", разказа вчера Николов. Въпреки успеха юристът признава, че ситуацията е много тежка заради реакцията на децата. Плач, сълзи, срещи с мама и татко само по график и пред съдебната зала. \r\n\r\n Това е съдбата на 11-те деца. Малчуганите непрекъснато плачат, а едно от децата изпаднало в нервна криза още на първото дело. Тогава 14-годишната Илияна се разплаква истерично и властите са принудени да изведат детето от съдебната зала и да го разпитат в \"синя стая\". Николов се надява социалните да откажат обжалването на решението на съда и поне три от децата да успеят бързо да се върнат при семейството си. \"Ако решенията не се обжалват, децата ще бъдат върнати при семейството си в най-близко време\", надява се юристът. \r\n\r\n От социалното обявиха, че семейството е рисково, а във фамилията са починали две деца. \r\n \n\t\t\t\t\t\t", "date": "2018.05.04", "title": "Да ти скъсат сърцето: Децата плачат и търсят родителите си!"}
{"url": "http://www.bnews.bg/article/241421-eto_zashto_tsenata_na_toka_e_visoka", "text": "\n Цената на тока през първите три месеца на 2018 г. се е повишила заради договорите с двете американски централи – “Марица изток 1” и “Марица изток 3”. Това се посочва във финансовия отчет на Националната електрическа компания, пише \"Труд\". \r\n\r\n Заради лошата структура на закупената електроенергия средната цена през първото тримесечие се увеличава на 150,95 лв. мегаватчас при 128,89 лв. за мегаватчас през същия период на 2017 г. \r\n\r\n Причината е, че едва половината от изкупената енергия от двете централи е била използвана. Това влошава миксовата цена, на която НЕК продава ток, както и конкурентоспособността на компанията на пазара, посочват от енергийното дружество. ЕК отчита печалба от 72,82 млн. лв. през първите три месеца на тази година, което е с 47,5 млн. лв. по-малко спрямо същия период на миналата. \r\n  \r\n \n\t\t\t\t\t\t", "date": "2018.05.04", "title": "Ето защо цената на тока е висока!"}
{"url": "http://www.bnews.bg/article/241385-vizhte_kak_niki_mihaylov_barka_v_pazvata_na_nikoleta_goreshti_snimki", "text": "\n Николета Лозанова няма умора в рекламата на своите бански костюми. \r\n\r\n Тя пусна нова порция снимки с оскъдно облекло на каменистите плажове в Кипър, които буквално се разтопиха от горещите форми на плеймейтката и нейна приятелка. \r\n\r\n Горещите кадри събраха хиляди лайкове за броени часове. На най-голяма популярност обаче се радваше снимка на Николета, на която татуирана мъжка ръка дърпа деколтето й. Фотосът породи спекулации, като много от феновете на плеймейтката набързо разпознаха по новия стар мъж на Нило - вратарят Николай Михайлов. Снимките вижте  \r\n \n\t\t\t\t\t\t", "date": "2018.05.04", "title": "Вижте как Ники Михайлов бърка в пазвата на Николета (Горещи снимки)"}
{"url": "http://www.bnews.bg/article/241422-rumen_radev_silno_se_nadyavam_pravitelstvoto_da_chue_rusenskite_mayki_nyama_da_komentiram_tv_izyavite_na_premiera", "text": "\n \"Преди 30 години русенските майки протестираха срещу една екологична катастрофа и това даде началото на промените. Днес други русенски майкипротестират срещу една социална катастрофа и аз силно се надявам правителството да ги чуе\". \r\n\r\n Това каза пред журналисти в Русе президентът Румен Радев, коментирайки мирния протест на майките на деца с увреждания, които настояват за индивидуална оценка за помощни средства и по-достъпната архитектурна среда, предаде Агенция „Фокус“. \r\n\r\n Помолен да коментира думите на премиера Бойко Борисов, че престрелките между институциите идват от президентството, Румен Радев отговори: „Днес мои гости в Русе са президентите на Австрия и Румъния, за да обсъждаме европейския дневен ред. Срещам се със студенти и кметове от крайдунавски градове, включително и румънски. Това е моят дневен ред и в него аз няма коментирам телевизионните изяви на премиера“. \r\n \n\t\t\t\t\t\t", "date": "2018.05.04", "title": "Румен Радев: Силно се надявам правителството да чуе русенските майки, няма да коментирам тв изявите на премиера"}
{"url": "http://www.bnews.bg/article/241410-orban_v_poredna_ataka_mozhe_da_nalozhim_veto_na_byudzheta_na_es_namekva_li_za_balgariya", "text": "\n Унгарският министър-председател Виктор Орбан предупреди, че Будапеща може да гласува налагането на вето на първия многогодишен бюджетен план след напускането на Великобритания, който обещава получените пари да бъдат обвързани с демократичните стандарти като правото на закона. \r\n\r\n Това той съобщи в Туитър. \r\n\r\n Предложеният бюджет за малко повече от 1.2 трилиона евро за периода от 2021 до 2027 г., бе представен в сряда от Европейската комисия след месеци на трудни консултации с 27-те страни, които ще останат в ЕС, след като Великобритания напусне. \r\n\r\n \"Трябва да има единодушие, така че унгарците не трябва да се притесняват. Докато унгарците не дават зелена светлина, няма да има бюджет\", заяви унгарският премиер. \r\n\r\n \"Не подкрепям европейски бюджет, който се захранва от земеделско производство или научноизследователска и изобретателска дейност или регионално развитие, и го изразходва за подхранване на страни, които са се възползвали от мигрантите\", каза Орбан. \r\n\r\n Той спомена и готвената промяна в конституцията, съгласно която никакво чуждо население извън Европа няма да може да се заселва в Унгария и че прилагането на законите на Европейския съюз не може да наруши териториалната цялост на страната и състава на населението. \r\n\r\n \"Чувствам се задължен да осъществя тази конституционна промяна\", настоя Орбан, допълвайки, че друг закон, който веднага трябва да бъде приет, е придобилият известност като \"Спри Сорос\". \r\n\r\n   \r\n \n\t\t\t\t\t\t", "date": "2018.05.04", "title": "Орбан в поредна атака: Може да наложим вето на бюджета на ЕС! Намеква ли за България?"}
{"url": "http://www.bnews.bg/article/241412-tramp_izteglya_voyski_ot_yuzhna_koreya_pentagonat_ne_znae", "text": "\n Съединените щати планират намаляване на броя на американските военни в Южна Корея. Според в. „Ню Йорк таймс” президентът Доналд Тръмп е наредил на Пентагона да подготви варианти за това. \r\n\r\n Източници признават, че евентуален мирен договор между двете Кореи може да намали необходимостта от присъствието на 28 500 американски войници на Корейския полуостров. Пълно изтегляне обаче се оценява като малко вероятно. \r\n\r\n Доналд Тръмп не е искал мнението на Пентагона по въпроса за намаляване на числеността на американския военен контингент в Южна Корея, заяви съветникът на Тръмп по въпросите на националната сигурност Джон Болтън, цитиран от Ройтерс. \r\n \n\t\t\t\t\t\t", "date": "2018.05.04", "title": "Тръмп изтегля войски от Южна Корея, Пентагонът не знае"}
{"url": "http://www.bnews.bg/article/241418-kriza_stotitsi_seropozitivni_zastrasheni_da_ostanat_bez_lekarstva", "text": "\n Криза с важни медикаменти за терапия на ХИВ застрашава животи на стотици серопозитивни у нас. В София едно от лекарствата за антиретровирусна терапия вече е напълно изчерпано, сигнализираха Дарик от Националната пациентска организация. \r\n  \r\nПредседателят й д-р Станимир Хасърджиев определи ситуацията като драматична, тъй като резултатът от липсата на въпросните медикаменти може да е фатален. Причината била в необяснимо забавяне на тръжните процедури, които се провеждат от здравните власти. Стигнало се е до момента, в който на отделни пациенти са раздавани в шепи по няколко останали хапчета. \r\n\r\n \"Изключително притеснителна е ситуацията в момента. Като че ли никога не сме били в ситуация, в която липсват жизненоважни лекарства за серопозитивните пациенти. Причините за това са забавяне в тръжните процедури, които се провеждат от Министерството на здравеопазването. На всичкото отгоре тези процедури в момента се обжалват от компаниите\", обясни д-р Хасърджиев. \r\n\"Засегнати са някои от основните медикаменти за терапия на повечето от тези пациенти. През последните два дни наистина валят множество сигнали от хора, които са се опитали да си вземат лекарства. Раздавани са им в шепа по няколко хапчета, отново са ги викали след няколко дни. Въпреки уверенията на министерството, че проблем няма да има, очевидно проблем има и той е сериозен\", поясни още той. \r\n  \r\n\"Всъщност, най-големият проблем е, че докато текат процедурите по обжалване и тези лекарства липсват, има вероятност хората да прекъснат лечение, което може да бъде фатално. Прекъсването на терапия може отново да активира вируса в иначе здравия човек. Да не говорим, че при тези прекъсвания вероятността човек да стане резистентен към тези лекарства също не е малка - т.е., след това държавата трябва да търси по-скъпи лекарства\", категоричен е д-р Хасърджиев. \r\n  \r\n\"Даваме едни 20 млн. лева, за да лекуваме хората, а нямаме дори диагностикуми, с които да видим дали тези лекарства работят. Недопустима е ситуацията и не мога да разбера защо се случва. Надявам се министерството да намери спешно решение, защото ситуацията е драматична и трагична за тези пациенти и техните семейства и близки\", апелира д-р Станимир Хасърджиев. \r\n \n\t\t\t\t\t\t", "date": "2018.05.04", "title": "КРИЗА: Стотици серопозитивни застрашени да останат без лекарства!"}
{"url": "http://www.bnews.bg/article/241394-totsa_zalyubi_bogat_golfar_senzatsionni_razkritiya", "text": "\n Нова любовна страст гори в сърцето на Мис България 2009 Антония Петрова. Дипломираната юристка с апетит към богатите мъже се запали по голфа. Размахването на стика и кибиченето на игрището обаче не са случайни. \r\n\r\n Колкото и да се опитва да опази връзката си в тайна, репортер на LifeOnline.bg се добра до самоличноста му и подробности за поредната афера на Петрова. \r\n\r\n Новият избраник на галено наричаната от медиите перничанка Тоца е запален любител на голфа и именно за да му се хареса Петрова демонстрира любов към скъпия спорт. Освен, че е запален по голфа, за него се знае, че е достатъчно заможен, добре образован, галантен, обича красивите жени и бързите коли, като често сменя и двете придобивки. \r\n\r\n Съвсем наскоро Мисис Русия се тагна съвсем наскоро от гръцкия бряг, където е отседнала на територията на луксозен спа комплекс. На снимката се вижда аранжировка с бутилка шампанско и две чаши, с което дава ясен знак, че не е сама на средиземноморския бряг.  Кой е тайнствения плейбой, за който първо LifeOnline.bg съобщава ще разберете утре в рубриката „Да начешем с Елза Парини“ в Жълтите Новини по ПИК ТВ. \r\n\r\n В месечното издание, водещата Елиана Василева разпитва Елза Парини за новият й любим, който я покани на средиземноморско пътешествие с круйзен кораб. Двете ще обсъдят и новия клип на Сузанита, както и още от най-горещите клюки на седмицата. \r\n \n\t\t\t\t\t\t", "date": "2018.05.04", "title": "Тоца залюби богат голфър (Сензационни разкрития) "}
{"url": "http://www.bnews.bg/article/241414-evropol_zatvori_nad_10_hil_magazina_s_falshivi_stoki", "text": "\n Мащабна операция на Европол затвори над 10 хил. магазина в ЕС. иззети са над 20 000 артикула. Това е най-голямата досега операция на европейски правоохранителни структури срещу онлайн фалшиви лекарства, мобилни телефони, бижута, часовници, дрехи, козметика, както и пиратско съдържание. \r\n\r\n В резултат на съвместни разследвания на Координираната коалиция за борба с престъпления срещу интелектуалната собственост (IPC3) към Европол, Финансовата гвардия на Италия и правоохранителните органи от девет държави членки на ЕС, са закрити повече от 1000 акаунта.  \r\n\r\n Операция \"Афродита\", проведена със съдействието на Белгия, България, Кипър, Гърция, Ирландия, Италия, Португалия, Испания и Обединеното кралство, доведе до предварителни производства спрямо повече от 250 души, продавали фалшиви стоки и пиратско съдържание, действия са предприети с срещу над 100 заподозрени, множество разследвания все още продължават. \r\n\r\n На територията на България действия по съвместните разследвания са осъществени от служители на ГД \"Национална полиция\". Експерти от Отдел \"Икономическа полиция\", сектор \"Компютърни престъпления\" са извършили мониторинг на социалните мрежи, осъществен е контакт с притежателите на защитени търговски марки, чиито права са били нарушени. Образувани са пет преписки, част от материалите са докладвани в прокуратурата. \r\n \n\t\t\t\t\t\t", "date": "2018.05.04", "title": "Европол затвори над 10 хил. магазина с фалшиви стоки"}
{"url": "http://www.bnews.bg/article/241391-filip_kirkorov_obarna_grab_na_balgariya_za_evroviziya", "text": "\n Суперзвездата Филип Киркоров изостави Бългрия, в която доскоро се кълнеше! Певецът застава зад родената в Баку Айсел, която ще представи страната си първа на певческия конкурс \"Евровизия\" на 8 май в Лисабон. \"Киркоров ми подари куче, пожела ми успех и каза, че ще ми стиска палци\", сподели Айсел пред \"България Днес\". Самият Киркоров е роден у нас, но голяма част от живота му минава в Русия. \"Харесвам Айсел. Родителите й са музиканти, познавам майка й\", казва от своя страна Киркоров. Родителката на красавицата открива таланта й случайно. Това става на урок с ученик, когато Айсел повтаря ария, която се изисква от детето, дошло да се обучава. След това майка й я записва в специализирано музикално училище. \r\n\r\n Преди седмици Айсел бе у нас, за да представи песента си Cross my heart, с която ще открие \"Евровизия\". \"Много съм впечатлена от Слави Трифонов. Изключително обаятелен мъж, беше ми приятно да му гостувам\", споделя Айсел, която е и активен член на сдружението за спасяването на животните в Баку. \r\n\r\n   \r\n\r\n   \r\n  \r\n\r\n   \r\n\r\n   \r\n \n\t\t\t\t\t\t", "date": "2018.05.04", "title": "Филип Киркоров обърна гръб на България за Евровизия"}
{"url": "http://www.bnews.bg/article/241390-prodadoha_goliya_tramp_za_28_000_dolara", "text": "\n Статуя, изобразяваща президента на САЩ Доналд Тръмп по \"адамово облекло\" - единствената оцеляла измежду пет подобни творения, беше продадена на търг в Лос Анджелис за 28 000 долара, предаде Франс прес, цитирана от БТА. \r\n\r\n Голата статуя е създадена от творческия колектив \"Индиклайн\" от Западното крайбрежие на САЩ. Останалите четири скулптури, изобразяващи Тръмп без дрехи, със завиден корем и миниатюрно мъжество, бяха нападнати от вандали или разрушени. \r\n\r\n Въпросните статуи, наречени \"Императорът няма топки\", се появиха през август 2016 г. в Лос Анджелис, Сан Франциско, Ню Йорк, Сиатъл и Кливланд. По това време президентската кандидатура на Тръмп будеше не само скептицизъм, но и безграничен интерес. \r\n\r\n Единственото оцеляло копие беше спасено от конфискуване и претопяване от галерията Ла Лус де Хесус (Светлината на Исус) в Холивуд. \r\nОрганизаторите на търга от \"Джулиънс окшънс\" съобщават, че новият собственик на статуята е телевизионната знаменитост Зак Баганс, който разследва паранормални явления и смята да я изложи в специализирания си музей в Лас Вегас. \r\n \n\t\t\t\t\t\t", "date": "2018.05.04", "title": "Продадоха голия Тръмп за 28 000 долара"}
{"url": "http://www.bnews.bg/article/241400-boni_s_4_i_produtsent_sled_kato_ya_izritaha_ot_payner", "text": "\n Бони вече ще бъде издавана от Diapason Records. \r\n\r\n Бони вече ще бъде издавана от Diapason Records. Хитовата певица има зад гърба си 7 студийни и 3 видео албума, участия в музикални компилации, концерти, телевизионни и празнични програми, филми и благотворителни мероприятия. Бони смени трима издатели, сред които и най-голямата Пайнер, с която се раздели през 2014 година, след като бе обвинена, че пее на черно. \r\n\r\n Изпълнителката е една от най-обичаните звезди в жанра попфолк, като изпълнява еднакво добре всички музикални стилове, сред които и автентичен български фолклор. Нейната самостоятелна кариера стартира с издаване на албума „Авантюра“ през 1998 година. Следват „Клада от страст“, „Бисерни сълзи“, „Полудявам ли“, „Бони“, „Магия“ и „Продължавам“ през 2015 година. Предстоящите проекти на Бони ще можете да гледате в ефира на Фен ТВ. За радост на нейните многобройни почитатели, най-успешите видеоклипове от дългогодишната й музикална кариера ще бъдат излъчвани отново в ефира на медията. \r\n \n\t\t\t\t\t\t", "date": "2018.05.04", "title": "Бони с 4-и продуцент, след като я изритаха от Пайнер"}
{"url": "http://www.bnews.bg/article/241403-mezhdunarodno_priznanie_dvama_prokurori_s_nagradi_za_uchastie_v_nay_golyamata_operatsiya_sreshtu_trafika_na_migranti", "text": "\n Международно признание за висок професионализъм получи прокурорът от Специализирана прокуратура Силвия Соколова заради съществен принос в неутрализирането на международна мрежа за трафик на мигранти при най- мащабната операция на полицейски и съдебни служби в Европа през 2017 г., \r\nпод названието „Халифакс“. \r\nПризнанието дойде от главния прокурор на Кралство Белгия Фредерик Ван Льов. В писмо до българския си колега Сотир Цацаров той благодари за отличната работа на прокурор Соколова, както и на колегите й Венцислав Андреев от Върховна касационна прокуратура и Никола Павлов от ГДБОП, в рамките на европейския съвместен екип за разследване на престъпната мрежа. Това съобщиха от държавното обвинение. \r\nПо време на съвместната операция „Халифакс“ на 26 октомври 2017 г. в различни европейски държави по едно и също време бяха задържани 42-ма участници в престъпната мрежа (7 в България, 13 в Белгия и 22-ма във Великобритания), над 50 микробуса, оборудвани с тайници за превоз на хора (по 7-9 души в автомобил), над 500 нелегални мигранти, основно от Афганистан и Пакистан. Това бе резултатът от работата на сформирания през март 2017 г. съвместен екип за разследване от Белгия, България, Великобритания, Франция и Холандия, чиято работа бе подкрепена от Евроджъст и Европол, както и от германските полицейски и съдебни служби. \r\nРазследването срещу престъпната мрежа започна в края на 2016 г. във Великобритания и Холандия и обхвана повечето европейски държави. В България  Специализираната прокуратура се включи в разследването в началото на март 2017 г. \r\nОказа се, че българското участие в мрежата е съществено. Почти всички шофьори на лекотоварни автомобили са българи и румънци. На българска територия се оказаха монтирани и тайниците в микробусите – предимно от марката „Ивеко“, с български, румънски и британски регистрационни номера. \r\nВ България пребивава за дълги периоди от време и един от ръководителите на международната мрежа - афганистанецът Джабаркал Дауд (Jabarkhall Dawood), който е с местоживеене и във Великобритания. Другият ръководител, също афганистанец – Улла Хан Аман (Ullah Han Aman), който \r\nживеел в Гърция и Белгия. \r\nИзползвайки авторитета си в средите на афганистанската и пакистанската общност във Великобритания, както и контактите си в Турция, Jabarkhall Dawood и лицата от най-близкото му обкръжение (предимно роднини) организирали нелегалното превеждане на афганистанци и пакистанци от Турция през редица европейски страни до Великобритания. За целта били изградени престъпни структури в България, Сърбия, Унгария, Белгия, Франция, Великобритания и др. държави. \r\nЗадържаните в България участници в престъпната мрежа са екстрадирани в Белгия, където срещу тях и задържаните в други държави предстои съдебен \r\nпроцес. \r\nСъс заповед на главния прокурор на република България Сотир Цацаров прокурорите Силвия Соколова и Венцислав Андреев са наградени с Грамота и служебна благодарност за отличната си работа в съвместния екип за разследване. \r\n \n\t\t\t\t\t\t", "date": "2018.05.04", "title": "Международно признание: Двама прокурори с награди за участие в най-голямата операция срещу трафика на мигранти"}
{"url": "http://www.bnews.bg/article/241352-kaka_lara_smeni_profesiyata", "text": "\n Нова професия практикува от няколко месеца Кака Лара. \r\n\r\n Бившата водеща е шеф на пиар отдела на „Театъра на армията”. А пари към заплатата си докарва и с дублажи на чуждестранни телевизионни продукции. \r\n\r\n „Чувствам се удовлетворена от сегашната си работа. В личен план също всичко ми е наред, като изключим притесненията за това къде ще учи дъщеря ми Вая. Подали сме документи да е първокласничка в кварталното ни школо, което се намира на около 50 метра от дома ни. На 4 юни ще излезе класирането и ще стане ясно дали е приета. Имам и вариант „Б” – да запиша малката в испанската гимназия, която също не е далеч от семейното ни жилище”, сподели пред репортер на „Уикенд” бившата съпруга на Владо Береану. \r\n \n\t\t\t\t\t\t", "date": "2018.05.04", "title": "Кака Лара смени професията "}
{"url": "http://www.bnews.bg/article/241415-mvr_zatyaga_merkite_za_kontrol_po_patishtata_i_gkpp_za_praznitsite", "text": "\n Взети са всички мерки за обезпечаване на реда в населените места и движението по пътищата на страната и през ГКПП във връзка с предстоящите празници. Това стана ясно на пресконференция в Главната дирекция „Национална полиция“, в която участваха комисар Бойко Рановски, началник на отдел „Пътна полиция“ в ГДНП, инспектор Дарин Димитров от отдел „Охранителна полиция“, ГДНП, комисар Тенчо Тенев, началник на отдел „Пътна полиция“ – СДВР, и комисар Борислав Муеров, началник на отдел „Охранителна полиция“ в столичната дирекция. \r\n\r\n Безопасността по пътищата \r\n\r\n По основните пътища на страната са разположени екипи на Пътна полиция, каза комисар Рановски. „Ще има максимален брой полицейски екипи на всички места, където има масово събиране на хора и по всички основни трасета, за да може да се подпомага трафика и да се предотвратят пътни инциденти“. Комисар Рановски напомни на водачите, че до края на седмицата е в ход специализирана полицейска операция за невръчени електронни фишове и неплатени глоби. „Нека всички водачи, знаят, че ако бъдат спрени и се установи, че имат неплатени фишове, може да им се наложи да прекратят пътуването си, поради отнемане на свидетелството“, каза началникът на Пътна полиция. \r\n\r\n Освен за задължения по ЗДвП, униформените и през трите почивни дни ще следят да не се шофира след употреба на алкохол и/или наркотични вещества, както и за спазване на скоростните режими. \r\n\r\n По традиция днес от 16 до 20 часа се ограничава движението на товарни автомобили. Същата мярка е предвидена, но за времето от 14 до 20 часа в последния почивен ден. \r\n\r\n От 14 часа днес по всички изходи на столицата са разположени екипи, които при нужда да подпомагат и регулират движението. Това каза комисар Тенчо Тенев, началник на отдел „Пътна полиция“ в СДВР. Той припомни, че за излизащите от София по пътя за Владая е предвидено реверсивно движение - днес за излизащите от столицата са предвидени две платна, а в последния почивен ден същата мярка е предвидена за влизащите. \r\n\r\n Охрана на масови мероприятия \r\n\r\n Вече е ход прилагането на мерки, които да гарантират реда и спокойствието на гражданите в празничните дни, стана ясно от думите на инспектор Дарин Димитров от отдел „Охранителна полиция“ в ГДНПП. Той поясни, че на местата, където се очаква масово събиране на хора, е предвидено засилено полицейско присъствие и няма да се допускат хора в явно нетрезво състояние. Той предупреди още, че на такива места ще бъде ограничаван и достъпът на граждани с обемисти багажи, както и въоръжени лица. По отношение на мерките за парада в София, на 5 май, всички улици, които водят към президентството, ще бъдат тампонирани с механизирана техника, за да се гарантира сигурността, каза началникът на отдел „Охранителна полиция“ в СДВР комисар Борислав Муеров. На 6 май, по традиция на площада ще се проведе големият парад, организиран от Министерството на отбраната, но освен него има и редица съпътстващи инициативи. Поради тази причина са взети всички необходими мерки и е създадена организация за охрана и опазване на обществения ред. „На 5 май от 18 часа пред президентството се организира музикално събитие на духовите оркестри, където ще бъдат изградени контролно-пропускателни пунктове\", каза той и допълни, че на всички мероприятия ще има допълнителни екипи. Засилени мерки са предвидени за 6 май за самия парад. \r\n\r\n Муеров посочи, че и на 5 май в цялото парково пространство в Борисовата градина ще има полицейски екип – поводът е честването на 70-годишнината на ЦСКА. \r\n\r\n Преминаване през гранично-контролно пропускателни пунктове \r\n\r\n В „Главна дирекция „Гранична полиция“ е създадена организация за недопускане на продължително изчакване при преминаване през граничните пунктове, предвид вероятната висока интензивност на движението през празничните дни. Осигурен е непрекъснат режим на работа на ГКПП чрез включване в дежурните смени на достатъчно полицейски служители, осъществяващи граничен контрол. \r\n\r\n Проведени са срещи с ръководителите на граничните служби на съседните държави, включително и на съвместните ГКПП, с цел договаряне на общи мерки за ускоряване на проверките през почивните дни. \r\n\r\n Осъществява се необходимото взаимодействие с ръководствата на другите служби за граничен контрол. Набелязани са мерки по отношение на проверките на пътниците, с цел предотвратяване на опити за преминаване с подправени, неистински или преотстъпени документи за самоличност. \r\n\r\n Съветваме гражданите да използват и алтернативни маршрути и да се насочват не само към основните, но към по-малките гранични пунктове. Ако пътуват непълнолетни с един родител или без родителите си, да бъдат снабдени с нотариално заверено съгласие от отсъстващия родител. Да носят оригинал и копие на този документ, като копието остава на граничния пункт. \r\n\r\n   \r\n \n\t\t\t\t\t\t", "date": "2018.05.04", "title": "МВР затяга мерките за контрол по пътищата и ГКПП за празниците"}
{"url": "http://www.bnews.bg/article/241416-kokteyli_muzikalni_paradi_i_voenno_shou_zatvaryat_stolichnite_ulitsi_i_bulevardi_vizhte_koi", "text": "\n Допълнителна информация бе предоставена и за промени в организацията на движение в столицата във връзка със събития, свързани с Българското председателство на Съвета на ЕС се променя движението на моторни превозни средства, съобщиха от МВР. \r\n\r\n От 20 часа на 4 май до приключване на събитието на 5 май се забранява престоят и паркирането на пътни превозни средства, с изключение на автомобилите, превозващи участниците в събитието, както следва: \r\n\r\n на ул. \"Доспат\" между бул. \"Витоша\" и ул. \"Баба Неделя\"; \r\nна ул. \"Баба Неделя\"; \r\nна ул. \"Д-р Христо Стамболски\". \r\n\r\n Само при необходимост и по преценка на отдел „Пътна полиция“ се забранява влизането  на моторни превозни средства по тези улици от 7 часа да приключване на събитието на 5 май 2018 г. \r\n\r\n Във връзка с тържественото чествана не Деня на храбростта и празника на българската армия се въвежда следното ограничение на превозни средства: \r\n\r\n Забранява се влизането, престоят и паркирането от 18.30 часа до приключване на генералната репетиция на 4.05.2018 г. и от 7  до 12:30 часа на 6 май, както следва: \r\n\r\n •             на ул. „Оборище“ между ул. „Г.С. Раковски“ и бул. „Васил Левски“, като се закриват базарите за художествени изделия; \r\n\r\n •             на ул. „11-ти август“ между бул. „Кн. Ал. Дондуков“ и пл. „Св. Ал. Невски“; \r\n\r\n •             на ул. „15-ти ноември“ между бул. „Цар Освободител“ и пл. „Св. Ал. Невски“; \r\n\r\n •             на ул. „Московска“ между бул. „Васил Левски“ и бариерата на британското посолство; \r\n\r\n •             на ул. „Леге“ между ул. „Съборна“ и пл. „Атанас Буров“; \r\n\r\n •             на ул. „Кн. Александър I“ между ул. „Съборна“ и пл. „Кн. Александър I“; \r\n\r\n •             на пл. „Николай Гяуров“; \r\n\r\n •             на всички паркинги на пл. „Княз Александър I“; \r\n\r\n •             на паркинга на пл. „Атанас Буров“; \r\n\r\n •             на паркинга на ул. „Княз Александър I“ между бул. „Цар Освободител“ и ул. „Московска“; \r\n\r\n •             бул. „Цар Освободител“ между бул. „Г.С.Раковски“ и пл. „Независимост“; \r\n\r\n •             ул. „Аксаков“ между ул. „Г.С.Раковски“ и ул. „Дякон Игнатий“; \r\n\r\n •             ул. „Г. Бенковски“ между ул. „Аксаков“ и бул. „Цар Освободител; \r\n\r\n •             ул. „Леге“ между ул. „Съборна“ и бул. „Цар Освободител“; \r\n\r\n •             ул. „Кн. Александър I“ между ул. „Съборна“ и бул. „Цар Освободител“; \r\n\r\n От 16 часа до приключване на събитието на 5 май на: \r\n\r\n •             пл. „Кн. Александър I“; \r\n\r\n •             на ул. „Дякон Игнатий“ между ул. „Иван Вазов“ и ул. „Ген. Гурко“, с цел осигуряване място за противопожарния автомобил \r\n\r\n •             пл. „Николай Гяуров“; \r\n\r\n •             северозападната дъга на пл. „Св. Александър Невски“ между ул. „Оборище“ и ул. „11-ти август“; \r\n\r\n   \r\n\r\n От 8 часа до приключване на празничния коктейл на 6 май на ул. „Милин камък“ между бул. „Джеймс Баучер“ и бул. „Свети Наум“. \r\n\r\n Забранява се влизането в двете посоки на пътни превозни средства, както следва: \r\n\r\n От 18 часа до приключване на музикалния парад на 5 май: \r\n\r\n •             бул. „Цар Освободител“ между ул. „Г.С. Раковски“ и пл. „Независимост“; \r\n\r\n •             ул. „Аксаков“ между ул. „Г.С. Раковски“ и ул. „Дякон Игнатий“; \r\n\r\n •             ул. „Г. Бенковски“ между ул. „Аксаков“ и бул. „Цар Освободител“; \r\n \n\t\t\t\t\t\t", "date": "2018.05.04", "title": "Коктейли, музикални паради и военно шоу затварят  столичните улици и булеварди, вижте кои!"}
{"url": "http://www.bnews.bg/article/241395-poreden_trus_v_koalitsiyata_angelkova_vs_simeonov_otlagame_zakona_sreshtu_shuma_po_morskite_kurorti", "text": "\n Отлагане на внасянето на промените в закона, свързани с шума по черноморските курорти. Около това мнение се обединиха министърът на туризма Николина Ангелкова и общините от Южното Черноморие. То бе изразено по време на работна среща на министрите с контролните органи на общините в Област Бургас и кметовете на Бургас, Созопол, Царево и Приморско – Димитър Николов, Панайот Рейзи, Георги Лапчев и д-р Димитър Германов.  \r\n\r\n Предложението за шума е на тоалетния вицепремиер, отговарящ за туризма- Валери Симеонов. Той подготвя законопроект, с който да ограничи шума по курортите, като за целта се предвиждат изключително солени глоби за нарушителите.  \r\n\r\n На работната среща в Бургас обаче доминираше мнението, че туристическият бранш вече е готов за предстоящия летен сезон и сега не е подходящото време за тези законови промени. Според кметовете  не бива да се бърза с приемането на закона за шума, сега преди туристическия сезон, защото в противен случай ще се отрази негативно върху него. Те призовават промените да бъдат отложени за есента или зимата.  \r\n\r\n \"Ако сега бъде приет, ще обърка целия сезон. Турператри, хотелиери и ресторантьори вече са си направили програмата. Нормално беше преди това да се направят срещи с кметове и хората в бранша. Не може с лека ръка се лишим от 17% от бюджета, колкото дава туризма\", заяви кметът на Созопол Панайот Рейзи.  \r\n\r\n Министърът на туризма Николина Ангелкова, пък обяви:  \r\n\r\n \"Идеята за ограничаване шума трябва да бъде широко обсъдена, защото законопроектът важи за цялата страна. Ако законопроектът се приеме от народните представители, това ще даде негативно отражение на летния сезон.  \r\n\r\n Ще подкрепим бранша и обществото. Ние сме дали своята позиция. Този, който е вносител, ще прецени дали ще продължи общественото обсъждане\". \r\n\r\n На срещата стана ясно, че 760 полицаи ще бъдат командировани по Южното Черноморие от 1 юни до 20 септември за обезпечаване сигурността на летовниците, За първо лято сред патрулиращите в Слънчев бряг тази година ще има и чехи, а не само румънци и поляци. \r\n \n\t\t\t\t\t\t", "date": "2018.05.04", "title": "Пореден трус в коалицията: Ангелкова vs Симеонов: Отлагаме закона срещу шума по морските курорти!"}
{"url": "http://www.bnews.bg/article/241399-tragichno_otkriha_udavena_balgarka_v_dunav_izdirvat_ya_ot_april", "text": "\n 37-годишна българка, обявена за издирване в началото на април в Австрия, е била открита мъртва във водите на река Дунав, съобщава австрийският \"Кроненцайтунг\". \r\n\r\n Тялото на жената било намерено от работници край електроцентралата Мелк. \r\n\r\n От какво е починала Виолета И. би трябвало да стане ясно от аутопсията. Семейството на българката обаче не приема версията за трагичен инцидент. Има много несъответствия, казва пред австрийското издание майката Дида Видева. \r\n\r\n Младата жена била обявена за издирване през април, след като паднала във водите на река Ибс в едноименния град. Там българката се лекувала от алкохолна зависимост. \r\n\r\n Вечерта, преди да изчезне, Виолета била заедно със свой приятел унгарец. Мъжът бил собственик на павилион. Прекарали времето край Дунава. По думите му, българката тя била пияна, когато паднала в реката. Той не реагирал, защото не можел да плува. Семейството на Виолета обаче не вярва на разказа на мъжа. \r\n\r\n Случаят се разследва. \r\n \n\t\t\t\t\t\t", "date": "2018.05.04", "title": "Трагично: Откриха удавена българка в Дунав, издирват я от април!"}
{"url": "http://www.bnews.bg/article/241396-samodelka_li_e_izbuhnaliyat_burkan_v_ratsete_na_detsa_v_dobrich", "text": "\n Четири деца са пострадали при взрив в Добрич, съобщи БНР. Пет малчугана са си играли с буркан с неустановена течност. \r\n\r\n В многопрофилна болница в града са настанени три от тях. Те са без опасност за живота. Четвърто дете е транспортирано до Варна, където е настанено в специализирана очна клиника. \r\n\r\n \"Две от децата са настанени в отделения по ортопедия и травматология с изгаряния по крайниците и едно от децата е настанено в отделение по неврохирургия с травма в областта на гръбначния стълб\", обясни директорът на многопрофилната болница в Добрич Трифон Йорданов. \r\n\r\n Инцидентът е станал докато децата на възраст около 10 години играели в двора на Студентските общежития в Добрич, които са собственост \"Жилфонд Инвест\". \r\n\r\n Стела Иванова, която живее в същата сграда, разказа, че децата са намерили буркан, пълен с бяла течност. Докато хлапетата си играели с него бурканът се взривява. \r\n\r\n \"Просто са си играли зад блока. Намерили са отнякъде този буркан. Нас, живущите, ни съмнява, че е изкаран от мазите\", сподели Стела Иванова. \r\n\r\n Спроде местната полиция е возможно бурканът да е бил самоделно взривно устройство. Разследването продължава под наздора на Районната прокуратура. \r\n \n\t\t\t\t\t\t", "date": "2018.05.04", "title": "Самоделка ли е избухналият буркан в ръцете на деца в Добрич? "}
{"url": "http://www.bnews.bg/article/241398-evropeyskiyat_komitet_po_iztezaniyata_balgariya_e_izostavila_sotsialnite_domove_tam_prebivat_hora", "text": "\n Обитателите на социални домове на практика са изоставени от българската държава, която не им осигурява възможността за общуване, комфорта и грижата, които са им нужни, а също така ги лишава от достоен живот. Това е заключението на Европейския комитет против изтезанията към Съвета на Европа. Той публикува последния си доклад с наблюдения от есента на 2017 г. по искане на българските власти. \r\n\r\n Експертите посочват, че са получили информация, че пациенти от Психиатричната болница в Раднево са били пребивани от служители на лечебното заведение. Установено на място е, че последните се разхождат с палки. \r\n\r\n „Невъзможността да бъдат наети нови санитари в Психиатричната болница в Раднево е довела до неприемливата практика да бъдат наемани за целта пациенти от мъжкото отделение за наркомани, които са помагали на другите служители и при контрола и удържането на други пациенти”, посочват авторите на доклада. \r\n\r\n В Раднево и Севлиево делегацията на комитета е видяла и „разнебитени” болнични отделения, от които някои пациенти нямало възможност да излизат с дни наред. \r\n\r\n Посетени са били и домовете за хора с умствена изостаналост в Батошево, Качулка и Твърдица, както и обекти за хора с психиатрични заболявания в Твърдица и Радовец. И за петте места е имало информация за насилие над настанените лица, като в Твърдица и Радовец е установено и че санитарите носят палки. \r\n\r\n В тази връзка и от комитета посочват, че сливенската районна прокуратура е започнала досъдебно производство за причините за смъртта на 30-годишен мъж в дома в Твърдица. \r\n\r\n Авторите на доклада отбелязват, че всички посетени обекти са били ремонтирани в една или друга степен, но „голямата част от базата остава мърлява, бедна и лишена от лично пространство особено за хората с по-тежки увреждания”. \r\n\r\n В Радовец точно за тези хора са били предвидени само две спални помещения, в едното от които условията са следните: „Обитателите са открити лежащи на леглата си, покрити от мухи, подът е наводнен от урина и покрит с изпражнения”. Твърди се, че властите са направили нови помещения, които покриват санитарните изисквания. \r\n\r\n В Качулка и отново в Радовец са открити и изолатори, които противоречат на българското законодателство. \r\n\r\n На всички места е констатирано, че персоналът е недостатъчен, а понякога бройката е „окайващо ниска”. \r\n\r\n В доклада се отбелязва, че в обектите за лишаване от свобода условията постепенно се подобряват, но все още материалната база е на лошо равнище (напр. с дървеници даже в прясно отремонтирани килии и отговор на властите, че решение може да се очаква чак през лятото на 2018 г.), а корупцията остава голям проблем, също както и насилието между затворници – особено в следствения арест на „Г.М.Димитров” и в затворите в София и Варна. \r\n \n\t\t\t\t\t\t", "date": "2018.05.04", "title": "Европейският комитет по изтезанията: България е изоставила социалните домове, там пребиват хора!"}
{"url": "http://www.bnews.bg/article/241407-rumen_radev_ne_izpolzvame_potentsiala_na_reka_dunav_i_na_tseliya_region", "text": "\n Западните Балкани са много важни, но не би трябвало да отклоняват усилия и ресурси от един от най-важните региони какъвто е Дунавският. Той трябва да стане ос в Европа на развитие и благоденствие. \r\n\r\n Това заяви президентът Румен Радев в лекция пред студенти в Русенския университет в присъствието на президентите на Австрия Александър ван ден Белен и на Румъния Клаус Йоханис. В Канев център присъстват кметове на градове край Дунав, депутати, дипломати и студенти. \r\n\r\n Да възстановим Дунав като река която свързва Европа, а не ни разделя, призова Радев. Дунавската стратегия беше приета преди 7 г. Не използваме потенциала на река Дунав и на целия регион. Ако тръгнете по реката, ще откриете огромни регионални различия - едни от най-богатите и блестящи градове на Европа, но и най-бедните в България, разкритикува той. И призова правителствата ни да работят в по-добра координация и да убедим европейските власти да оказват повече внимание на Дунавския регион. \r\n Какво можем да предложим политиците на младите хора, попита Радев. И обясни, че е важно да бъдат защитени основните си европейски ценности и принципи. \r\n\r\n 6-месечно председателство не е достатъчно за постигане на добри резултати, затова е необходимо сътрудничество, обясни Радев защо срещата е във формат България - Австрия - Румъния. \r\n\r\n Западните Балкани са от изключителна важност за сигурността на Европа, заяви още Радев. И обясни, че с колегите му са обсъдили различни теми - възможностите на ЕС да се защитава, мерките за миграционната криза, многогодишните финансови програми, които да защитават кохезионната политика, енергийната сигурност, дигиталното бъдеще. \r\n\r\n Реалността е, че Дунав е един от най-старите пътища в Европа, който трябва да използваме успешно, каза пък Клаус Йоханис. Той обясни, че вярва в демокрацията и в правилото на закона. \r\n\r\n И се обяви за ЕС като по-кохезионен съюз, където нуждите на всяка членка се вземат под внимание. \r\n\r\n Европа е на кръстопът с тези безпрецедентни кризи, но ЕС е проект, без който не можем, каза президентът на Румъния. Той призова за солидарност и равноправно третиране на всички страни - членки. \r\n\r\n Йоханис акцентира на търговията и най-вече на корабоплаването. Търговията винаги е била катализатор на развитието, каза той и даде пример с една от първите жп линии Гюргево - Русе. След това поиска корабите по Дунав да могат да бъдат сравнявани с корабите по Рейн. \r\n\r\n Едно ефективно европейско сътрудничество остава важна подкрепа за поддържането на ценности и изграждане на силна институционална рамка. \r\n\r\n Румънският президент призова за повече гражданско включване и за участие на младите, предаде Канал 3. \r\n \n\t\t\t\t\t\t", "date": "2018.05.04", "title": "Румен Радев: Не използваме потенциала на река Дунав и на целия регион"}
{"url": "http://www.bnews.bg/article/241408-chobaninat_zhivko_se_napil_i_ubil_zhena_si_mnogo_sazhalyava_bil_yadosan", "text": "\n Хасковският окръжен съд остави в ареста 33-годишния Живко Запрянов, обвинен в убийството по особено жесток начин на 27-годишната си приятелка Боряна Иванова, съобщи Haskovo.info. \r\n\r\n Живко нападнал Боряна, с която живеели на семейни начала, на нивата, където тя работела край село Браница. Мъжът, който е неграмотен чобанин, я наръгал над 6 пъти с нож, пред други работници, които също заплашил. Свидетел на убийството станало и 8-годишно дете на жертвата. Малкото вече е настанено при биологичния си баща, а с него работят социалните и психолози. \r\n\r\n На днешното съдебно заседание стана ясно, че вечерта преди убийството, Живко взел надника на Боряна и се напил. Тя пък не се прибрала вкъщи. Това го ядосало и той я нападнал и убил на нивата. Свидетели заявили, че Запрянов често злоупотребява с алкохол, като става агресивен. \r\nЖивко Запрянов е направил пълни самопризнания пред разследващите и е казал, че се разкайва. Той заяви пред съда, че съжалява за стореното. \r\n\r\n Съдът го остави в ареста, защото има обосновано предположение, че Запрянов е извършител на престъплението и че има опасност да се укрие или извърши друго престъпление. Определението може да бъде обжалвано пред Пловдивския апелативен съд. \r\n \n\t\t\t\t\t\t", "date": "2018.05.04", "title": "Чобанинът Живко се напил и убил жена си, много съжалява, бил ядосан"}
{"url": "http://www.bnews.bg/article/241402-shok_mazh_pochina_v_aresta_v_troyan_imal_li_e_nuzhda_ot_meditsinska_pomosht", "text": "\n 34-годишен мъж от София почина днес около 10 ч. в помещението за настаняване на задържани лица в сградата на Районното управление на полицията в Троян, съобщиха от полицията в Ловеч.  \r\n\r\n Мъжът е бил задържан снощи в 21 ч., след като е самокатастрофирал в Априлци. Установено е, че е управлявал лек автомобил с концентрация на алкохол в издишания въздух 3,55 промила. \r\n\r\n За изясняване на всички обстоятелства около смъртта му е назначена вътрешна проверка в РУ Троян. По случая е образувано досъдебно производство. \r\n \n\t\t\t\t\t\t", "date": "2018.05.04", "title": "ШОК: Мъж почина в ареста в Троян, имал ли е нужда от медицинска помощ?"}
{"url": "http://www.bnews.bg/article/241387-mazh_se_samoubi_sled_obvineniya_ot_sandra_balok", "text": "\n Мъжът, осъден за тормоз на Сандра Бълок през 2014 г., се самоуби, след като се затвори вкъщи в продължение на няколко часа. \r\n\r\n В продължение на часове полицията се опитваше да го вразуми. Напразно. В сряда 42-годишният Джошуа Корбет се самоуби в дома си в Ла Кресента, в Калифорния. През 2014 г. той бе осъден за заплахи и тормоз на американската актриса Сандра Бълок. \r\n\r\n По онова време той бил влязъл в дома й, докато звездата е била с четиригодишния си син. Актрисата паникьосана бързо е извикала помощ. \"Аз съм скрита, имам охранителна врата, аз съм в съблекалнята\". Това се чува от този разговор, разкрит в медиите тогава. От разследването става ясно, че мъжът е възнамерявал да я нападне сексуално. Между другото полицията е намерила в дома му две дузини оръжия и боеприпаси, държани незаконно, припомня ABC. Десетгодишна заповед за задържане бе наложена на нападателя. Той също така получи 5-годишна пробация и задължение за полагане на грижи. \r\n\r\n Полицията не посочи при какви условия е решила малко по-рано да отиде в дома му, но според ABC, човекът е пропуснал една от неговите срещи при съдията на 23 април. Според сайта TMZ Джошуа Корбет е бил настанен в психиатрична болница след осъждането му. Той е излязъл миналата година. В сряда, докато е бил заключен в дома си, е заплашил да убие присъстващите полицейски служители, категорично отказвайки да излезе. \r\n  \r\n \n\t\t\t\t\t\t", "date": "2018.05.04", "title": "Мъж се самоуби след обвинения от Сандра Бълок"}
{"url": "http://www.bnews.bg/article/241381-sotsialnite_mrezhi_pregryaha_narodat_izrigna_sled_sutreshniyat_otchet_na_borisov", "text": "\n   \r\n\r\n След като тази сутрин премиерът Бойко Борисов направи отчет след една година работа на кабинета \"Борисов3\", социалните мрежи бяха заляти от множество коментари на недоволни граждани. Вижте сами част от тях!! \r\n\r\n \r\n\r\n ОТ БЛАТОТО ДО ЧЕРЕШИТЕ.  \r\nБАЦЕ СЕ ОТЧЕТЕ ЗА ЕДНА ГОДИНА УПРАВЛЕНИЕ  \r\nОбръснат и пределно хубав, пред библиотека без нито една книга, но със снимки по рафтовете, как се прегръща и се целува с тоз-оня по света, Баце днес говори напоително в специално интервю по телевизора. Каза, че Америка е блато на корупцията, най-тъмната страна на света, а дядо му бил му казал, че два коня по-добре теглят от един кон. ГолЕма мъдрост, ти казвам, свят да ти се завие от акъл! Каза, че също като другите хора и той имал много мисли, ама мноооого. Каза: “Проблемът за свободата на словото е в собствениците на медиите, ние на тях не им се месимЕ”. Така е и при удавниците, те трябва да си се спасяват сами. Каза, че много се надявал на незнам какво си. И кат се надявал, много се тревожел, дето Нинова се тревожела и не можела да спи нощем. Ма що не може да спи таз жена ве? Каза, че президентът говори като човек, дето е дошъл от... някъде. Баце обяви, че иска да дигнемЕ доходите със 111 процента, щот да можемЕ да си купимЕ череши на децата. Пак припомни, как едно време се редил за “Хумана”, когато управлявало Бесепето. Припомни и др. Тодор Живков, вечна му памет, как му приказвал за някойси Реза Пахлави. Голема работа е Баце, ей! \r\nЕ, нищо не каза, то и никой не го пита, защо сме най-бедните, най-болните, най-крадливите и корумпираните, най-простите, най-нещастните, и, естествено, най-бързо намаляващите като население (със скорост 220 души на ден, 9 души на час), с най-ниска раждаемост и с най-висока смъртност в целия свят, (15,3 промила годишно), световни шампиони сме, благодарение на Него, на управлението Му. \r\nПосле по телевизора показаха и нещото Мон Дьо, нехетеросексуален. И той се отчете. \r\n\r\n \r\n\r\n Е, честита ви еднолична диктатура!  Изпусна се! Новата структура е, за да имат страх от нея! И бизнеса и държавните служители- всички, честита ви диктатура!  \r\n\r\n \r\n\r\n Има даеже индивиди, които си сипват маргарин в резервоарите и го разтварят с ацетон за по- добро ускорение. \r\n\r\n Сега, понеже е хубаво да знаете, че интервюто беше дадено заради идването на високопоставените американски служители на правоохранителните им органи. Нещо зловещо е засечено в България, т.е. корупция и мафия в гигантски размер. Това му е дерта на восъчния човек, и мисли че Президентът му е виновен.  \r\n\r\n \r\n\r\n  Ей, голем плач, големо нещо. На това му се вика избираем премиер.  \r\n\r\n \r\n\r\n Е,  да! И всички видяхме резултатите от яденето на маргарин... \r\n\r\n Да съберем пари и да му купим едно пакетче кравемасло, стига ни е тормозил с този маргарин.  \r\n\r\n \r\n\r\n Ще правя втора восъчна фигура на Борисов. Първата- ял филии с мас, втората- с маргарин.  \r\n\r\n Тъй като в ЕС не разбират от МАС, той мина на маргарин!  \r\n\r\n \r\n\r\n СРАМ \r\n\r\n От цялата логорея се разбра, че Го е срам, защото не приехме Истанбулската конвенция. Не го е срам, че в Европа сме на последно място по жизнен стандарт.  Че яхаме първо място по свъртност.  Че предателската му политика заплашва напълно да обезлюди тази територия? Че образованието бълва неграмотни пулофабрикати? пЧе след нашето 111 място по свобода на словото вече няма никой? Че корупцията ни превърна в бастун на Стария континент? Че не знае какво работят експертите от БНР, и че се казва \"четири оркестри\"? Че не се казва осъм, а осем? Изкуствено,надъхан, театрален, бутафорен,фриволен, омерзителен гьонсурат, който е на власт заради кефа на шепа евролибераси. Срам ме е, че го гледах!  \r\n\r\n Това са само малка част от коментарите на недоволните българи! Не са ли те огледалото на работат на кабинета?? Защо те са недоволно, ако вие твърдите, че сте доволни от работата си?? Отговорът може би е много лесен: \r\n\r\n Защото живеем в държавата на абсурдите... \r\n \n\t\t\t\t\t\t", "date": "2018.05.04", "title": "СОЦИАЛНИТЕ МРЕЖИ ПРЕГРЯХА! Народът изригна след сутрешният отчет на Борисов! "}
{"url": "http://www.bnews.bg/article/241367-podvodnitsata_na_zhoro_i_diona_shte_izchervi_puritanite_snimki", "text": "\n Жоро и Диона се събраха в дует и вече заснеха клип към парчето озаглавено „Подводница“, чиято премиера ще е до края на май. \r\n\r\n Първият съвместен проект на двамата певци е по музика и аранжимент на Светлин Къслев. \r\n\r\n От екипа заснел видеото издават, че кадрите са меко казани брутални. Двамата изпълнители пеят за марихуана, а Диона танцува в оскъдно облекло на пилон. Останалите подробности за сега се пазят в тайна, но загатват, че „подводницата“ в песента е жена. \r\n\r\n Жоро е категоричен, че публиката ще чуе различна песен, за която с Диона са се постарали изключително много, а видеото определено ще скандализира феновете. \r\n\r\n За една година младокът успя да насочи прожекторите към кариерата си на поп певец, представяйки три нови парчета, което не остана незабелязано и Жоро отнесе наградата за най-заслужилия роден изпълнител в категорията „Дебют на годината“ на годишните награди Lifestyle Awards. \r\n\r\n Диона също се радва на изключителен интерес от страна на многобройните си фенове. Освен с песни като „Дишай“, „Най-доброто“ и “Diona”, тя стана особено популярна в последно време и с ролята си в най-новия тийн уеб сериал „Следвай ме“. \r\n\r\n „От известно време наблюдавам Диона като изпълнител и съм изключително впечатлен от нея. Светльо Къслев буквално на един дъх създаде песента и веднага се свързах с нея, за да я поканя в проекта“, споделя Жоро. \r\n\r\n \r\n \n\t\t\t\t\t\t", "date": "2018.05.04", "title": "„Подводницата“ на Жоро и Диона ще изчерви пуританите (Снимки)"}
{"url": "http://www.bnews.bg/article/241382-vks_poryaza_patriotite_za_neizbezhnata_otbrana_nyama_nuzhda_ot_promyana_v_zakona_a_ot_razyasnenie_za_nespetsialistite", "text": "\n дна действаща, ясно разписана, не будеща противоречия в практиката правна норма не се нуждае от промяна, а от разяснение, тогава когато тя не е добре разбрана от неспециалистите. Това заявява Наказателната колегия на Върховния касационен съд (ВКС) в становищепо проекта за изменение на Наказателния кодекс (НК), свързан с неизбежната отбрана, който беше внесен на 18 април от Обединените патриоти. То е изпратено до председателя на правната комисия Данаил Кирилов. \r\n\r\n „Не приемаме за основателни изложените мотиви, тъй като считаме, че една действаща, ясно разписана не будеща противоречия в практиката правна норма (за такава я приемат вносителите на законопроекта) не се нуждае от промяна, а от разяснение, тогава когато тя не е добре разбрана от лица неспециалисти. Предложената правна разпоредба на чл. 12, ал. 3 от НК, освен че ще създаде редица проблеми при правоприлагането, също ще се нуждае от разясняване на обществото. И в тази връзка възниква въпросът, нужна ли е изобщо промяна в утвърдения и действащ вече петдесет години институт на неизбежната отбрана?“, заявяват върховните съдии. \r\n\r\n Те изтъкват, че Законът за нормативните актове не предвижда изменение в правни норми на основание, че те следва да са максимално ясни за гражданите. И обясняват, че към изменение се тръгва, когато има промяна в обществените отношения или заради необходимост от привеждането на нормата в съответствие с международни правни актове. ВКС напомня, че ако нормата е неясна, органът, издал акта, може да извърши задължително тълкуване, а ако има неправилна или противоречива практика по приложението ѝ, Общо събрание на съответната колегия на ВКС произнася с тълкувателно решение. „В конкретния случай не е налице промяна в обществените отношения, които да изискват промяна в института на неизбежната отбрана, нито пък разпоредбите, касаещи този институт да не са съобразени с изискванията на международноправни актове“, се посочва в становището. \r\n\r\n Като върховните съдии заявяват: „Съзнаваме, че част от обществото може би не разбира напълно смисъла на неизбежната отбрана, както и същността на хипотезата на превишаване на нейните предели, но за преодоляването на този проблем е необходимо провеждане на адекватна информационна и разяснителна политика, а не промяна на правната норма“., отсичат върховните магистрати, съобщи Lex.bg. \r\n\r\n Те обясняват, че, независимо че законът дава право на гражданите да отблъснат нападението, чрез причиняване на вреди на нападателя, това е допустимо, само ако защитата е в пределите на неизбежната отбрана. \r\n\r\n „Дали защитата е в пределите, необходими за отблъскване на нападението или пък ги е надхвърлила, като е причинила вреди, по-големи от нуждите на защитата, е въпрос, който се решава конкретно по всеки казус, с оглед установената фактическа обстановка“, се подчертава в становището. \r\n\r\n В него се сочи, че на преценка подлежат две групи обстоятелства. Първата са видът на обществените отношения, които са застрашени или накърнени с нападението (дали става дума за човешки живот, здраве, имущество, полова неприкосновеност, свобода, обществени или държавни интереси), интензитетът на нападението, от колко лица се осъществява, каква е тяхната възраст и физически възможности, средствата и начинът на нападение, мястото и времето на извършването му и др. Във втората група обстоятелства влизат значимостта на увредения обект, съпоставена със значимостта на защитавания обект, степента на опасността, застрашаваща нападнатия, силата и интензивността на защитата, броя на нападнатите, тяхната възраст, сили и възможности за отбрана и пр. \r\n\r\n „Единствено професионално извършената преценка на съвкупността от всички тези обстоятелства може да доведе до извод дали е налице съответствие между защитата и нападението /чл. 12, ал. 1 от НК/ или пък е налице превишаване пределите на неизбежната отбрана /чл. 12, ал. 2 от HК/“, заявява ВКС. \r\n\r\n И подчертава, че с предлаганата от патриотите редакция на чл. 12, ал. 3 НК се извеждат казуистично няколко хипотези, при които следва задължително да се приеме липсата на превишаване на пределите на неизбежна отбрана, като нормата е императивна и не дава възможност за каквато и да е преценка. „Съдебната практика по наказателни дела е показала, че с казуистично съдържание на правните разпоредби не се постига целеният ефект, тъй като те не могат да изчерпят всички възможни житейски хипотези, а и не държат сметка за спецификата на всеки отделен случай. Тъкмо това е и причината институтът на „неизбежната отбрана“ да е формулиран общо“, пише в становището. \r\n\r\n В него върховните съдии подчертават, че Европейската конвенцията за правата на човека защитава правото на живот и то не може да бъде дерогирано дори по време на война или извънредни ситуации. В конвенцията са посочени хипотези, при които лишаването от живот е оправдано – когато е резултат от употреба на сила, която не е по-голяма от „абсолютно необходимата, а тя е такава, само ако е „строго пропорционална на постигането на разрешената цел“. \r\n\r\n Според ВКС предлаганата от патриотите редакция на чл.12, ал. 3 от НК, на практика лишава компетентните власти от възможност за обективна преценка дали използваната за защита сила е строго пропорционална на постигането на легитимната цел, т.е. дали използваната за отблъскване на нападението сила е в рамките на необходимите предели. \r\n\r\n „Напълно възможно е и в изброените в законопроекта хипотези да е налице превишаване пределите на неизбежната отбрана с оглед конкретиката на отделните случаи. Но независимо от обстоятелството, че използваната за защита сила няма да бъде строго пропорционална на постигането на разрешената цел, а именно отблъскване на нападението, за да се защитят посочените в чл. 12, ал. 1 от НК права и интереси ще следва да се прилага разпоредбата на чл. 12, ал. 3, т. 2 от НК предвид императивния ѝ характер, което пък от своя страна ще доведе до нарушение на чл. 2 от ЕКПЧ“, заявява Наказателната колегия. \r\n\r\n И, за да илюстрира тезата си, дава следните примери, като подчертава, че те не изчерпват многообразието на житейските възможности: \r\n\r\n нападение, извършено от две невъоръжени лица (възможно е да са и непълнолетни), застрашаващо здравето, което нападение е осъществено срещу три лица, две от които са въоръжени с ножове; \r\nнападение от лице, въоръжено с нож, силно повлияно от алкохол, застрашаващо живота, срещу лице, неупотребило алкохол, въоръжено с огнестрелно оръжие; \r\nнападение от лице нощем, застрашаващо живота, срещу лице, което е шампион по боен спорт. \r\n\r\n „С предлаганите промени на практика се загърбва принципът на съразмерност на защитата и нападението и се създават предпоставки за отблъскване на нападението чрез убийство или причиняване на увреждания при всяко нападение, без да се прави преценка на характера и опасността му, с оглед характеристиките на всеки отделен случай“, заключава ВКС. \r\n\r\n За другата хипотеза, предлагана от патриотите – да няма превишаване на пределите на неизбежната отбрана при противозаконно влизане в жилище, върховните съдии нямат възражения. \r\n \n\t\t\t\t\t\t", "date": "2018.05.04", "title": "ВКС поряза патриотите за неизбежната отбрана: Няма нужда от промяна в закона, а от разяснение за неспециалистите!"}
{"url": "http://www.bnews.bg/article/241393-barekov_na_ofitsialna_sreshta_s_poslanika_na_rusiya_v_bryuksel", "text": "\n В качеството си на член на Енергийната комисия на Европарламента и като отговарящ за връзките на ЕП с Русия, евродепутатът Николай Бареков се срещна с Негово Превъзходителство Владимир Чижов - извънреден и пълномощен посланик, постоянен представител на руската федерация за ЕС в Брюксел. Двамата са обсъдили теми, които са в интерес на България. \r\n\r\n “Работа в името на по-доброто бъдеще на европейските народи и мира в света”, заяви Бареков веднага след края на срещата и отбеляза, че седмицата за него и екипа му е била изключително натоварена. \r\n\r\n Припомняме - вчера официално стана ясно в Брюксел, че   Новината беше потвърдена от Ричърд Милсом - Главен изпълнителен директор на формацията. \r\n\r\n \r\n \n\t\t\t\t\t\t", "date": "2018.05.04", "title": "Бареков на официална среща с посланика на Русия в Брюксел\r\n"}
{"url": "http://www.bnews.bg/article/241380-a_sega_seriozno_ot_yuridicheska_gledna_tochka_za_initsiativite_za_referendumi_na_mareshki_za_izlizane_ot_nato_i_na_partiya_vazrazhdane_sreshtu_vavezhdaneto_na_evroto", "text": "\n Днес във Фейсбук попаднахме на коментар от Борислав Цеков по повд  инициативите за референдуми на Марешки за \"излизане от НАТО\" и на партия \"Възраждане\" срещу въвеждането на еврото. Вижте какво написа Цеков в личният си профил в социалната мрежа!  \r\n\r\n \r\n\r\n А сега сериозно от юридическа гледна точка за инициативите за референдуми на Марешки за \"излизане от НАТО\" и на партия \"Възраждане\" срещу въвеждането на еврото. И двете инициативи са \"удар във въздуха\" и не могат да предизвикат никакви правни последици. \r\n\r\n Съгласно действащото законодателство, тези подписки за референдум са невалидни. Чл. 9, ал. 4 от Закона зя прякото участие на гражданите в държавната власт и местото самоуправление гласи: \r\n\r\n \"Референдум по въпроси, уредени в сключени от Република България международни договори, може да се произвежда преди тяхната ратификация.\" Припомням, че България се присъедини към НАТО чрез ратификация на Северноатлантическия договор на 18 март 2004 г. За да може да се проведе валидна подписка за референдум по въпроса сега, първо трябва да се промени закона. \r\n\r\n Същото се отнася и до подписка за референдум срещу въвеждането на еврото. Този въпрос е вече решен в ратифицирания договор за присъединяване към ЕС. Докато не се промени цитираната по-горе разпоредба от закона, подобни подписки не могат да предизвикат референдум. Това е правното положение. Когато искаш са постигнеш резултат, трябва да знаеш преди всичко КАК да го постигнеш. \r\n \n\t\t\t\t\t\t", "date": "2018.05.04", "title": "А сега сериозно от юридическа гледна точка за инициативите за референдуми на Марешки за \"излизане от НАТО\" и на партия \"Възраждане\" срещу въвеждането на еврото"}
{"url": "http://www.bnews.bg/article/241401-nina_dobrev_puska_hip_hop_album", "text": "\n Със собствен хип-хоп албум ще зарадва феновете си Нина Добрев. За новото си амплоа звездата от фентъзи драмата \"Дневниците на вампира\" се похвали в профилите си в социалните мрежи. \r\n\r\n \"Моят хип-хоп алум ще излезе през лятото. Следете за подробности\", съобщи тя, цитирана от \"Монитор\". Вокалните заложби на 29-годишната красавица не са тайна за почитателите й, тъй като една от първите й големи роли беше във филмовия мюзикъл на MTV - \"Американският мол\". \r\n\r\n Междувременно стана ясно, че Нина се е разделила с последната си муза - колегата й Глен Пауъл. Искрата между тях пламна миналия юли, след новината, че актьорът я ухажвал настоятелно в продължение на месеци, докато тя не склонила да излезе на среща с него. Причината за краха в отношенията им са нотаверените професионални графици и на двамата. \r\n \n\t\t\t\t\t\t", "date": "2018.05.04", "title": "Нина Добрев пуска хип-хоп албум"}
{"url": "http://www.bnews.bg/article/241392-sara_dzhesika_parkar_pokaza_bliznachkite", "text": "\n Сара Джесика Паркър е известна не само като актриса заради емблематичната роля на Кари в „Сексът и градът“, но и като модна икона. Феновете й обаче не забравят, че тя е щастлива съпруга и майка. Именно тази своя страна блондинката демонстрира на червения килим на Ballet's Spring Gala в Ню Йорк, където бе придружена от близначките си Марион и Табита. Актрисата отново блесна с елегантна визия, а дъщерите й показаха, че са наследили стила на майка си. Двете бяха облечени в прелестни рокли на цветя и с готовност позираха пред фотографите. Звездата рядко се появява на светски събития в компанията на 9-годишните близначки, родени от сурогатна майка. Сара Джесика Паркър стана майка на близначките на 44-години. \r\n  \r\n \n\t\t\t\t\t\t", "date": "2018.05.04", "title": "Сара Джесика Паркър показа близначките "}
{"url": "http://www.bnews.bg/article/241384-krazhba_na_bitkoyni_udariha_kopachi_v_gotse_delchev", "text": "\n Полицейски служители на Районното управление в Гоце Делчев работят по получен сигнал за кражба на четири машини за криптовалута от офис в Гоце Делчев. Престъплението е извършено около 22 часа на 3 май.  \r\n\r\n За случая е уведомена Районната прокуратура. \r\n\r\n Това е поредната кражба на мишини за добив на биткойни в Гоце Делчев. \r\n\r\n През март бяха откраднати пет машини за производство на криптовалута от къща в града. А месец по-рано крадци атакуваха фирмен офис в Благоевград, откъдето задигнаха машини за копаене на биткойни на стойност около 200 000 лева, предава БЛИЦ. \r\n  \r\n \n\t\t\t\t\t\t", "date": "2018.05.04", "title": "Кражба на биткойни, удариха \"копачи\" в Гоце Делчев"}
{"url": "http://www.bnews.bg/article/241374-s_blizo_10_mln_lv_modernizirat_gradskiya_transport_v_pernik", "text": "\n Министерството на регионалното развитие и благоустройството - МРРБ отпуска над 9,5 млн.лв. на община Перник чрез Оперативна програма \"Региони в растеж\" 2014-2020 г. за модернизация на градския транспорт. \r\n\r\n Управляващият орган на ОПРР одобри инвестиционната програма на общината по приоритетна ос 1 на програмата за \"Интегриран градски транспорт на град Перник\". Общият размер на проекта е 9 524 495,00 лв., от които стойността на безвъзмездната финансова помощ, която се предоставя от европейската програмата е 6 556 680,00 лв. \r\n\r\n Целта на проекта за интегриран градски транспорт е подобряване на жизнените и екологични условия в града, създаване на по-ефективен, бърз и екологичен градски транспорт с по-малко потребление на енергия, намаляване на отрицателното влияние върху околната среда чрез поддържане на градска транспортна система от екологични превозни средства. \r\n\r\n В рамките на проекта се предвижда закупуване на 15 броя нови автобуса с двигатели на природен газ, както и проектиране и изграждане на нова газозарядна станция в бившето тролейбусно депо и ремонт на сградите в депото, въвеждане на електронни информационни табла на спирките на обществения градски транспорт, система за контрол на обществения транспорт и електронна система за таксуване на пътниците. \r\n \n\t\t\t\t\t\t", "date": "2018.05.04", "title": "С близо 10 млн. лв. модернизират градския транспорт в Перник"}
{"url": "http://www.bnews.bg/article/241343-bratat_na_fiki_zabi_shtergata_na_chalgadzhiykata_liyana", "text": "\n На крилете на любовта е новоизлюпеният фолкаджия Емрах, син на Тони Стораро, разкри „България днес”. \r\n\r\n 15-годишният прохождащ певец залюби красавицата Дениз, щерка на чалгарката Лияна. Двамата са забелязани да обикалят тузарски заведения в столицата, а искрите между тях си личали от километри, категорични са завистници. Известните наследници не се крият и без притеснение демонстрират чувствата си. \r\n\r\n Една от снимките им показва изпепеляваща интимност между двамата непълнолетни младежи, които позират прегърнати. Виновници за началото на рандевуто се оказват техни общи приятели, които запознават именитите младежи. След като стартира кариерата си във фолксредите с помощта на Емилия, с която направи песен, Емрах все по-често обикаля луксозни заведения и демонстрира завиден начин на живот. От профилите му в социалните мрежи става ясно, че той е фен на наргилетата, а откакто доби популярност, прекарва все повече време във фитнеса. След като започна да ходи активно по участия, Емрах трупа и завидна фенска маса. Почитатели на лекия жанр са категорични, че младият Емрах ще надмине именитите членове от рода Стораро. \r\n \n\t\t\t\t\t\t", "date": "2018.05.04", "title": "Братът на Фики заби щергата на чалгаджийката Лияна "}
{"url": "http://www.bnews.bg/article/241413-shvedskata_akademiya_nyama_da_vrachi_nobel_za_literatura", "text": "\n Тази година няма да има носител на Нобелова награда за литератураори след разразилия се сексскандал в организацията, съобщават световните информационни агенции. \r\n\r\n Шведската академия, която връчва Нобеловата награда за литература, изпадна в криза заради нейното отношение към обвиненията срещу съпруга на членка на академията. Тя междувременно си подаде оставката, както и ръководителят на академията и още четирима членове. \r\n\r\n Академията уточни, че победителят за 2018 г. ще бъде обявен заедно с победителя за 2019 г. догодина. \r\n\r\n Това е най-големият скандал, разразявал се около Нобеловите награди, откакто тя е била връчена за първи път през 1901 г. \r\n \n\t\t\t\t\t\t", "date": "2018.05.04", "title": "Шведската академия няма да връчи \"Нобел\" за литература"}
{"url": "http://www.bnews.bg/article/241397-i_vekilska_udari_kyoravoto_badzhak_zhurnalistkata_se_uredi_s_bogatash", "text": "\n Мариана Векилска се е залюбила с тайнствен мъж, изпортиха я колегите й от БТВ.  От няколко седмици тв водещата имала авантюра с богаташ, който редовно я водел на почивки в един от най-скъпите хотели у нас. Мариана и новият й мъж се усамотявали в петзвезден комплекс във Велинград, където само една нощувка струва 300 лева, показа справка с агенция за резервации. \r\n\r\n Заради една от серията романтични ваканции телевизионерката дори си пуснала изненадващ отпуск и не се появили в ефир, а колежките й Жени Мирчева и Диана Любенова за пореден път й вдигнали мерника, писа „Ретро“. \r\n\r\n Преди няколко месеца се разбра, че Мариана и бившият й съпруг Симеон Колев са се разделили заради поредна криза в брака им. За развод двамата още не били говорили, въпреки че тв звездата вече имала нов човек до себе си. ТВ семейството оставя зад гърба си 16-годишна история. \r\n \n\t\t\t\t\t\t", "date": "2018.05.04", "title": "И Векилска удари кьоравото! Баджак \"журналистката\" се уреди с богаташ"}
{"url": "http://www.bnews.bg/article/241349-krisiya_stana_shampionka_po_hip_hop", "text": "\n Крисия стана шампионка на България по хип-хоп. Изпълнителката доста време се занимаваше с латино танци, но напоследък е решила да разреди горещите ритми с хип-хоп танци. \r\n\r\n „Криси започна да печели награди и има няколко първи места на национални шампионати. Сега е запалена по хип-хопа и това занимава съзнанието й”, споделя с гордост баща й Мартин Тодоров. \r\nМалката изпълнителка тренираше повече от три години латино танци, но след като партньорът й се отказва, тя решава да се пренасочи към друг стил. \r\n\r\n „Партньорът й се отказа от модерните танци и нямаше как Криси да продължи. Затова се насочи към хип-хопа, където може да танцува самостоятелно и отново печели награди. Танците й се отдават. Вижда се, че има огромно желание, затова се изявява в още една област”, споделя още баща й. \r\nВ родния Разград Крисия репетира с танцова формация „Феникс”, където има над 50 деца. Талантливото дете, освен това наскоро записа третия си самостоятелен сингъл, а и свири на китара. Букетът от таланти несъмнено ще й е от полза в бъдеще, когато реши да завладява и световните сцени, пише „България днес”. \r\nМеждувременно близките приятели на Крисия—Хасан и Ибрахим също жънат успех след успех. Талантливите близнаци спечелиха Гран при на международния конкурс за млади изпълнители на класически инструменти, който се проведе в Перник преди дни. \r\n\r\n След като бяха обявени за победители, те участваха и в галаконцерта за закриването на форума.  В него взеха участие над 145 изпълнители от България, Македония, Италия и Литва. \r\n \n\t\t\t\t\t\t", "date": "2018.05.04", "title": "Крисия стана шампионка по хип-хоп"}
{"url": "http://www.bnews.bg/article/241375-dve_detsa_v_bolnitsa_sled_golyam_pozhar_v_plovdiv", "text": "\n Пожар в Пловдив, избухнал през нощта срещу петък, изпрати две деца в болница. Те са с обгазяване. Наложила се е евакуация и на 90-годишна трудноподвижна жена. \r\n\r\n Огънят избухнал малко след 3.00 ч. Три пожарни автомобила и повече от 10-има огнеборци се бориха с пламъците до петък по обяд. \r\n\r\n Пожарът обхванал автокомплекс, склад за авточасти и част от двуетажна къща, разположена в близост до търговските обекти. \r\n\r\n По първоначални данни пламъците са тръгнали именно от къщата. \r\n \n\t\t\t\t\t\t", "date": "2018.05.04", "title": "Две деца в болница след голям пожар в Пловдив"}
{"url": "http://www.bnews.bg/article/241389-ako_ot_ozho_sa_pravi_kolichestvoto_otrova_bi_ubilo_tsyaloto_naselenie_na_solsbari", "text": "\n Руският двоен агент Сегрей Скрипал и дъщеря му са били отровени с между 50 до 100 г от отровното вещество. \r\n\r\n Това е съобщил шефът на Организацията за забрана на химическото оръжие (ОЗХО) Ахмет Юзюмджу, цитиран от вестник \"Ню Йорк таймс\", съобщи РИА Новости. \r\n\r\n Веднага след инцидента в британския град Солсбъри на 4 март британските власти заявиха, че Сергей и Юлия Скрипал са били отровени със създаденото в Русия нервнопаралитично бойно вещество А234, известно като \"Новичок\". Русия обаче категорично отрече да е замесена в отравянето, предаде БТА. \r\n\r\n РИА Новости цитира Леонид Ринк - един от хората, разработвали системата за химическо оръжие \"Новичок\" - според когото такова количество от същото бойно средство би могло да унищожи цялото население на Солсбъри. Според него това доказва съмнителността на версията, че двамата са били отровени именно с това вещество. \r\n\r\n   \r\n \n\t\t\t\t\t\t", "date": "2018.05.04", "title": "Ако от ОЗХО са прави, количеството отрова би убило цялото население на Солсбъри"}
{"url": "http://www.bnews.bg/article/241371-preslava_vdiga_svatba_izdade_ya_bashta_y", "text": "\n Преслава се жени! Сензационната новина бе издадена от бащата на Певицата Кольо Иванов по време на парад на ретро автомобили. Там таткото се появи с колата си „Трабант“, която се счита за най-стария модел у нас. \r\n„Трабантът ми е голяма гордост, с него ще возя и внучето, и булката, щерката, ако е дал Бог живот и здраве“, обясни бай Кольо. \r\nПреслава, която след 4 месеца трябва да роди бебе от Павел Лазаров вече е запознала любимия си с родата. По думите на сестрата на певицата – Ивелина, Кольо и жена му Янка харесвали зетя и били доволни от имотното състояние на бизнесмена. Говори се, че Павел вади луди пари от овощните си градини край Враца и Мездра, пише „България днес“. \r\nЗасега няма яснота кога ще е сватбата, но нищо чудно да се вземат преди да се роди бебето, в края на август, казват близки на певицата. \r\n  \r\n \n\t\t\t\t\t\t", "date": "2018.05.04", "title": "Преслава вдига сватба, издаде я баща й! "}
{"url": "http://www.bnews.bg/article/241377-neformalna_sreshta_na_trima_prezidenti_v_ruse", "text": "\n Неформална среща на президентите на България, Австрия и Румъния започна в Русе. Тя е по покана на българския държавен глава Румен Радев и е посветена на бъдещето на обединена Европа.  \r\n\r\n Темите са свързани с европейската перспектива за Западните Балкани, бъдещето на кохезионната политика, енергийната и транспортна свързаност в региона. \r\n\r\n Президентите на Австрия и Румъния Александър Ван дер Белен и Клаус Йоханисбяха посрещнати от Радев в центъра на Русе, след което направиха пешеходна разходка до сградата на Историческия музей. \r\n \n\t\t\t\t\t\t", "date": "2018.05.04", "title": "Неформална среща на трима президенти в Русе"}
{"url": "http://www.bnews.bg/article/241386-tuitar_molya_smenete_parolite_si_ima_bag", "text": "\n След огромните скандали около Фейсбук и източването на лични данни,  социалната мрежа „Туитър” препоръча на потребителите си да сменят незабавнто своите пароли. \r\n\r\n Заради техническа грешка паролите са станали видими във вътрешната мрежа на компанията. Информацията беше огласена в профила на техническия директор на Twitter Параг Агравал. \r\n\r\n \"Когато вие задавате парола за своя Twitter акаунт, ние използваме технология, която я маскира, за да не може никой в компанията да я вижда. Наскоро открихме грешка заради която паролите са се съхранявали в открит вид във вътрешната система.\" - пояснява Агравал. \r\n\r\n По думите му, грешката е поправена и \"няма никакви признаци на проникванеили на неправомерно използване на паролите\". \r\n\r\n Въпреки това от социалната мрежа препоръчват на потребителите като превантивна мярка да сменят паролите си в Twitter и на всички други сайтове, където те са идентични. \r\n\r\n „Туитър” не посочват откога е съществувала тази грешка, нито колко пароли са били разкрити. \r\n\r\n Мрежата има над 330 милиона потребители.  \r\n \n\t\t\t\t\t\t", "date": "2018.05.04", "title": "Туитър: Моля, сменете паролите си, има бъг!"}
{"url": "http://www.bnews.bg/article/241383-sled_skandalite_v_parlamenta_ninova_zarabotila_120_lv_a_tsv_tsv_napolovina_chervenata_liderka_obeshta_da_daryava_vseki_mesets", "text": "\n След като депутатите си запазиха ръста на заплатите и отхвърлиха предложението на Нинова, тя заяви пред журналисти в парламента, че всеки месец ще дарява 600 лв. от депутатската си заплата. \r\n\r\n \"Направих това предложение не проформа, а искайки то да стане\", коментира Нинова и допълни, че въпреки отхвърлянето му от парламента, тя ще го прилага за себе си като закон в сила. \"Намалението, което предложих от около 600 лв. месечно, всеки месец ще дарявам на едно болно дете, на един възрастен човек, на някой, който е в беда и има нужда\", каза тя. \"Никого не задължавам, но да знаете, че празни приказки не говоря\", допълни Нинова. \r\n\r\n \"Системата и статуквото се съпротивляват по всякакъв начин да не си намали привилегиите, заплатите и благините. На мен ми беше ясно, че тази система ще се съпротивлява\", заяви лидерът на БСП. \"Ще продължим да даряваме и от парламентарната група, и от субсидията на партията. Но тук ставаше въпрос за друго - за личен пример, за осъзнаване, че депутатите и политическата класа като цяло трябва да отстъпим от това, което имаме, защото знаете какво е отношението на народа към тези привилегии\", каза още Нинова. \r\n  \r\n\r\n След два часа горещи дебати по предложението на БСП възнагражденията на депутатите да се замразят на 2976 лв. и да не растат на всяко тримесечие спрямо размера на средната работна заплата, както и депутатите да не почиват по 10 дни допълнително по Коледа и Великден, а да останат само с официалните празници и 31 дни отпуска през август. \r\n\r\n Предложението на БСП бе обявено за популизъм, а социалистите преидупредиха, че хората са негативно настроени, независимо дали са леви, или десни. \r\n\r\n 42 от обявилите се против замразяването на заплатите бяха депутати от ГЕРБ, четирима от ДПС и по един от ОП и ВОЛЯ. Повечето народни избраници предпочетоха да не участват в гласуването или да се въздържат. 38 от въздържалите се бяха от ГЕРБ, 13 от патриотите и четирима от ДПС. \r\n65 народни представители от БСП гласуваха за предложението на лидерката си Корнелия Нинова, което е с двайсетина по-малко от общия брой на червените депутати. \r\n Йордан Цонев от ДПС се възмути от протеклите дебати и заяви, че те са довели до категоричното самоунижение за Народното събрание. \r\n\r\n \"Ако има ниско качество в законодателството, наш дълг е да го повишим, една част от мотивите бяха неверни\",  изрази несъгласие Цонев. \"От БСП би следвало да знаят, че ние в събота и неделя не почиваме, а вършим онази част от работата, за която сме избрани, не бива народът да бъде въвеждан в заблуждение\", негодува той. \r\n\r\n \"Не казвам, че ниският рейтинг на парламента не се дължи на наши грешки, но къде и кой е почивал 70 дни?!\", скочи депутатът о ДПС, като посочи, че през уикендите народните представители се срещат с избирателите си. \"Това, което днес устроихте, е процедура по самоунижение, която ще даде много съществен принос за снижаване на рейтинга и хората да помислят, че не работим. Чухме само нихилизъм, категорично не съм съгласен\", заяви Йордан Цонев. \r\n\r\n Междувременно ГЕРБ и БСП извадиха гранатометите е започнаха да смятат колко пари е изкарала действитело от работата си в НС Нинова - 120 лева , казаха те.  \r\n\r\n БСП не закъсня и им върна- Цветанов е заработил 60 лева! \r\n \n\t\t\t\t\t\t", "date": "2018.05.04", "title": "След скандалите в парламента: Нинова заработила 120 лв., а Цв.Цв. - наполовина. Червената лидерка обеща да дарява всеки месец..."}
{"url": "http://www.bnews.bg/article/241379-othvarliha_predlozhenieto_za_otdavane_pod_naem_na_ekopatekite_do_stobskite_piramidi", "text": "\n Общинските съветници в Кочериново единодушно отхвърлиха предложението за отдаване под аренда или на концесия на двете екопътеки, водещи до природния феномен Стобски пирамиди над кюстендилското село Стоб. Решението беше аплодирано от присъстващи на заседанието десетки жители на селото. \r\n\r\n Повече от час продължиха дебатите дали природният феномен може да се отдаде на частно външно дружество.  \r\nКметът на село Стоб Георги Ставрев не скри емоцията си: \"Напрежението в селото е невероятно и ако беше решено обратното, не мога да отговарям\". \r\n\r\n По-рано днес жители на кюстендилското село Стоб се обявиха против намерението на Общината в Кочериново да отдаде под аренда двете екопътеки към природния феномен Стобски пирамиди. По време на обсъждането обсъждането на темата в Общинския съвет недоволните граждани заявиха, че ще започнат протести, ако решението бъде прието. \r\n\r\n В Стоб са категорични, че Стобските пирамиди трябва да останат с досегашния си статут и да не са частни. Кметът Георги Ставрев: \"И на двете пътеки работят четири служителки, които са касиерки, събират такса с касов апарат, както е по закон, парите се отчитат в общината. Знаем вече за всяка година колко пари се изкарват, така че за мен това е без коментар. Не знаем кой ще е собственикът\". \r\n\r\n Оказва се обаче, че въпреки високата посещаемост, дали заради лошо управление, или неефективна система по пропускателния режим, но Стобските пирамиди засега носят само загуби, твърди кметът на общината Иван Минков: \r\n\"Всяка година се субсидира с около 6 хиляди лева. Билети се късат, дават се, обаче е на загуба. Всяка година даваме за поддръжки и не можем да се справим\". \r\n\r\n Решението на съветниците се очаква в ранния следобед. \r\n \n\t\t\t\t\t\t", "date": "2018.05.04", "title": "Отхвърлиха предложението за отдаване под наем на екопътеките до Стобските пирамиди"}
{"url": "http://www.bnews.bg/article/241345-lili_stana_posledovatelka_na_petar_danov", "text": "\n Лили Иванова стана наполовина дъновистка, издадоха нейни приближени. Примата на естрадата от няколко месеца усилено се увлича по учението на Петър Дънов за здравословен живот, но си го претворява по свой собствен начин и почин. \r\n\r\n Така Лили напоследък играе упражненията от паневритмията, измислена навремето от Дънов. Но за разлика от неговото учение, че е най-добре тези упражнения да се изпълняват на открито при изгрев слънце, тя ги прави няколко часа по-късно, а често и по залез. При това не излиза на терасата, а ги играе вкъщи, но за сметка на това на широко отворени прозорци, независимо от климатичните условия, пише в. \"Телеграф\". \r\n\r\n Засега Лили още не е хукнала всеки ден по планините, каквито съвети дава Дънов и там да приема космическата енергия. Тя стриктно спазва и дихателните упражнения на учителя, които й помагат също по време на пеенето. В последните месеци Лили Иванова се облича все повече в бяло, макар на концерти понякога да излиза цялата в черно. Белият цвят е препоръчван от Дънов и е свързан с неговото разбиране за позитивизъм. От години се твърди, че Лили прилага един от методите на Дънов за лечение - всяка вечер пиела по лъжичка сода, разтворена в чаша хладка вода. \r\n \n\t\t\t\t\t\t", "date": "2018.05.04", "title": "Лили стана последователка на Петър Дънов"}
{"url": "http://www.bnews.bg/article/241366-kakvo_se_stroi_na_brega_vav_varna", "text": "\n Бетон, излят на плажа. Нов случаи на строителство на самия морски бряг. Градежът този път е на брега във Варна. Какво се строи и законно ли е на това място? \r\n\r\n На т.нар. „Рибарски плаж” фактически плаж няма от близо 20 години, защото, след като е сменено предназначението на изградените тук градски къпални в миналото, е имало дискотека и сърф училище. Тези дни общественото мнение в морската столица се разбуни, защото има строителна дейност. Отново се изгражда сърф училище и други постройки, за които концесионерът ще обясни какви са. \r\n\r\n Министър Николина Ангелкова заяви, че ще се направи проверка дали това, което уверява концесионерът е на практика така. \r\n\r\n Юрисконсултът на дирекция „Управление на морски плажове” заяви, че проверката е, както документална, така и на място, но най-важният етап от нея ще бъде извършването на геодезически мониторинг. Заснемането ще помогне да се установят границите на плажа и сградата на прилежащия обект, което ще помогне да се установи има ли нарушение от страна на концесионера. \r\n\r\n „Действително това е плаж. Отдаден е на концесия през 2001-ва година. Дружеството-концесионер го стопанисва вече повече от 15 години. Замерванията ще бъдат направени в най-скоро време, след като бъдат направени, експерти от министерството ще изготвят становище. След като бъде установено дали има нарушение, министерството ще предприеме съответните действия”, заяви тя. \r\n\r\n Представителят на община Варна Николай Нягулов каза, че по документи предстоят в следващите дни проверки. \r\n\r\n „По дадения сигнал, който беше за изливане на бетонна субстанция, нищо не се установи на място”, каза той. \r\n\r\n „Виждат се стари реконструкции, които се правят на съоръженията, които са били преди това и метални конструкции, които са по реконструкцията на обекта. Има уведомление до Община Варна за започване на дейности през 2017-та година”, заяви той. \r\n\r\n Пред NOVA говори и Андрей Василев – директор на фирмата, която държи плажа на концесия. \r\n\r\n „С журналистите, с които посетихме „Рибарския плаж” и с репортажа, които се излъчиха тази сутрин, в мен остава надеждата да се предприемат сериозни мерки по укрепване на дамбата, по ремонт на бронировката, защото от изграждането на буните и дамбата от 80-те до ден днешен нищо не е направено”, каза директор Василев. \r\n\r\n „Това, което се прави е реконструкция, реновиране и рехабилитация на сградите в тази част. Това са бивши съблекални на „Рибарския плаж”, които са наша собственост. Те са изгубили своята функция на съблекални. В момента и за в бъдеще там ще има съвременен център за рекреация, сърф училище, медицински пункт и спасителна станция”, каза той. \r\n \n\t\t\t\t\t\t", "date": "2018.05.04", "title": "Какво се строи на брега във Варна?"}
{"url": "http://www.bnews.bg/article/241372-veneta_i_tisho_se_sabraha", "text": "\n Водещата на \"Папараци\" Венета Райкова се събра с мъжа си Тихомир Георгиев, с който се разведоха в началото на тази година. Двамата, заедно със сина им Патрик, отпразнуваха рождения ден на Райкова и дори се похвалиха с фотоси в социалните мрежи, пише \"Телеграф\". Венета отпразнува личния си празник в скъп ресторант в столицата, но вместо шумно, светско парти, тя избра да вдига наздравица в компанията на сина си. Изненадата дойде от факта, че на масата отново бе бившия й съпруг Тишо. Ракова качи снимка в личните си профили в мрежата, а отдолу написа: \"ЧРД на мен!! С най-важните мъже! Наздраве\". Фенове и приятели на Венета веднага коментираха фотоса, като отбелязаха, че са щастливи, че виждат тримата отново заедно. \r\n  \r\n \n\t\t\t\t\t\t", "date": "2018.05.04", "title": "Венета и Тишо се събраха"}
{"url": "http://www.bnews.bg/article/241365-intsident_pozhar_izpepeli_magazin_za_avtochasti_v_plovdiv", "text": "\n Голям пожар изпепели тази нощ магазин за авточасти в Пловдив на бул. „Пещерско шосе”, съобщи кореспондентът на bTV в региона. \r\n\r\n Огънят обхванал и залепена за магазина къща. Две деца от къщата са вдишали дим и са настанени в болница. \r\n\r\n Той лумнал тази нощ около 3 ч. Шест екипа на пожарната са го гасили с часове. \r\n\r\n Сутринта те все още разчистваха мястото на инцидента. Причината за пожара все още не е известна. \r\n \n\t\t\t\t\t\t", "date": "2018.05.04", "title": "ИНЦИДЕНТ! Пожар изпепели магазин за авточасти в Пловдив"}
{"url": "http://www.bnews.bg/article/241417-strashen_gaf_na_uefa_futbolnata_tsentrala_obyavi_pobeditelya_ot_macha_real_madrid_i_livarpul", "text": "\n До финала на Шампионската лига, в който ще играят Реал Мадрид и Ливърпул, остават 22 дена, но от европейската футболна централа съобщиха победителя.  \r\n\r\n Интересното е, че текстът към снимката съобщава финалиста за тази година, както и имената на Тони Кроос, Кристиано Роналдо, Серхио Рамос, Мохамед Салах, Вирджил ван Дайк и Роберто Фирмино. \r\n\r\n Гафът обикаля социалните мрежи, които изобителстват с шеги и конспирации за победителя, предаде Канал 3. \r\n \n\t\t\t\t\t\t", "date": "2018.05.04", "title": "Страшен гаф на УЕФА: Футболната централа обяви победителя от мача Реал-Мадрид и Ливърпул!"}
{"url": "http://www.bnews.bg/article/241368-borisov_se_otchete_edna_godina_sled_starta_na_kabineta_snimki", "text": "\n \r\n\r\n Борисов не толерира автономни действия в коалицията, но нямало друг вариант, коментира премиерът посещението на Волен Сидеров в Крим. Президентът Радев много ясно каза по време на предизборната си кампания позицията си за Крим, припомни министър-председателят. \r\n\r\n \"Не бива да го забравяме. Второ Волен Сидеров, ВМРО и НФСБ са три отделни партии. За да избегнем всякакви противоречия по време на управлението направихме програма. В нея сме описали защо сме заедно. Нито те ще станат ГЕРБ. Гарантирам, че докато ГЕРБ е в управлението НАТО и ЕС са неизменни не само ценности, но сме най-лоялните членове\", допълни Борисов. \r\n\r\n В интервюто си Борисов коментира и предстоящите избори за европейски парламент и последващите ги местни избори. \r\n\r\n \"Волен Сидеров иска да си привлича електорат от проруски настроените хора. Валери Симеонов по темата туризъм, тютюнопушене. Иска да си запази лицето пред своите избиратели и да каже: \"Да, нямаше друг начин да се направи правителство, затова сме тук, но ние като партия тези ценности, които имаме си ги пазим\", обясни Борисов. \r\n\r\n Бойко Борисов допълни, че като партии, коалиционните партньори на ГЕРБ имат различни политики. Той даде за пример подписаната от вицепремиерът Красимир Каракачанов декларация на ВМРО срещу приемането на Сърбия в ЕС. \r\n\r\n След интервюто на премиера Байко Борисов във Фейсбук попаднахме на коментари от едводепутата Николай Бареков и видния представител на академичните среди у нас Проф. Петър Иванов. Вижте какво написаха те в личните си профили в социалната мрежа! \r\n\r\n \r\n\r\n \r\n\r\n Закуската ми в Брюксел с Баце. ПУ-ПУ! И да чукнем да дърво не е продал златото през първия мандат. Има накъде още значи в Третия...аз пък не ям маргарин и не чета етикета, особено сутрин. Но пък Баджаците пак са на ниво....Добре, че ни каза какъв е смисълът от новото КОНПИ -“да смазва трансмисията на бича на корупцията всеки ден на всичките нива в държавата” и най-важното, Ако го имаше КОНПИ преди години, Нямаше да има и Костинброд! Тва пък какво означава? Дали пък не е предупреждение/ заплаха за такива като мен? Или че КОНПИ е щяло да залови преди Тв7 фалшивите бюлетини? Иди че разбери баце толкоз рано сутрин... \r\n\r\n \r\n\r\n \r\n\r\n БАЦЕ СЕ ОТЧЕТЕ ЗА ЕДНА ГОДИНА УПРАВЛЕНИЕ \r\n\r\n Обръснат и пределно хубав, пред библиотека без нито една книга, но със снимки по рафтовете, как се прегръща и се целува с тоз-оня по света, Баце днес говори напоително в специално интервю по телевизора. Каза, че Америка е блато на корупцията, най-тъмната страна на света, а дядо му бил му казал, че два коня по-добре теглят от един кон. ГолЕма мъдрост! Каза, че също като другите хора имал много мисли, ама мноооого. Каза: “Проблемът за свободата на словото е в собствениците на медиите, ние на тях не им се месимЕ”. Така е и при удавниците, те трябва да си се спасяват сами. Каза, че много се надявал на незнам какво си. И кат се надявал, много се тревожел, дето Нинова се тревожела и не можела да спи нощем. Ма що не може да спи таз жена ве? Каза, че президентът говори като човек, дето е дошъл от... някъде. Баце обяви, че иска да дигнемЕ доходите със 111 процента, щот да можемЕ да си купимЕ череши на децата. Пак припомни, как едно време се редил за “Хумана”, когато управлявало Бесепето. Припомни и др. Тодор Живков, вечна му памет, как му приказвал за някойси Реза Пахлави. Голема работа е Баце, ей! \r\n\r\n После показаха джендъра Мон Дьо, и той се отчете. \r\n\r\n \r\n \n\t\t\t\t\t\t", "date": "2018.05.04", "title": "БОРИСОВ СЕ ОТЧЕТЕ! Една година след старта на кабинета(СНИМКИ)"}
{"url": "http://www.bnews.bg/article/241370-v_parlamenta_obsazhdat_deputatskite_zaplati_i_vakantsii", "text": "\n Депутатите обсъждат днес промени в парламентарния правилник. \r\n\r\n Според предложението на БСП депутатските заплати трябва да бъдат намалени с близо 600 лева, а почивките да са съобразени с официалните празници.  \r\n\r\n Социалистите предлагат да има фиксирана заплата за този парламент от около 2900 лв. Сега депутатите получават над 3500 лева, защото възнаграждението е обвързано със средната работна заплата. \r\n\r\n Още при внасянето на промените от ГЕРБ отговориха, че заплатите пазят депутатите от това да бъдат подвластни на икономически кръгове. \r\n\r\n За три години депутатските заплати са скочили с 30%. \r\n \n\t\t\t\t\t\t", "date": "2018.05.04", "title": "В парламента обсъждат депутатските заплати и ваканции!"}
{"url": "http://www.bnews.bg/article/241419-makedoniya_i_gartsiya_obsadiha_vazmozhnite_imena_na_makedoniya", "text": "\n Външните министри на Македония и Гърция Никола Димитров и Никос Кодзиас са обсъдили днес различни възможности и комбинации в спора за името на Македония, които са приемливи и за двете страни, съобщи агенция МИА. Двамата министри са разговаряли в кулоарите на четиристранната среща Гърция – България – Албания – Македония в Солун. \r\n\r\n Македонският първи дипломат уточни, че главните разногласия остават по въпроса за внасянето на промени в македонската конституция, за което настоява гръцката страна, и по въпроса за обсега на употреба на името, което ще бъде договорено. Гръцкият му колега Никос Кодзиас каза на пресконференция в Солун, че има известен напредък в преговорите, предаде БНР. \r\n \n\t\t\t\t\t\t", "date": "2018.05.04", "title": "Македония и Гърция обсъдиха възможните имена на Македония"}
{"url": "http://www.bnews.bg/article/241350-bremennata_preslava_kateri_bairi", "text": "\n Бременната Преслава не се спира. От известно време изпълнителката упорито катери баири в планината, въпреки че е бременна. Звездата е в очакване на първата си рожба през лятото, но не спира да обикаля горите. \r\nПевицата използва всеки свободен миг, за да се разходи сред природата. И колкото е по-високо, толкова по-добре. \r\nПрез уикенда например, Преслава отскочи до Витоша, където направи преход от близо 10 километра. Другар в похода на певицата бе таткото на бъдещото й бебе – Павел. \r\nИменно от него Преслава се запалила по планинарството и изкачи някои от най-високите върхове в България. \r\n  \r\n \n\t\t\t\t\t\t", "date": "2018.05.04", "title": "Бременната Преслава катери баири "}
{"url": "http://www.bnews.bg/article/241362-debeliyat_agent_g_n_karakachanov_drazhte_mvr_dalech_ot_levski", "text": "\n Днес в официалния сайт на феновете на Левски пападнахме на отворено писмпо да шико министъра Каракачанов. Вижте какво написаха левскарите! \r\n\r\n \r\n\r\n Уважаеми г-н Министър, \r\nВместо да си посипете главата с пепел, продължавате да се излагате, ръсейки „бисери“ в медиите. \r\nНяма как да си замълчим, когато казвате, че ще помолите колегите си в МВР да ни съдействали за юбилея ни догодина. Това не само ни изуми, това ни възмути до дъното на душата ни. \r\n\r\n Г-н Каракачанов, на вас милиционерите наистина са ви колеги, там сте известен като агент Иван, но в случая се обръщаме към вас като към историк или поне като левскар, за какъвто се афиширате. \r\n\r\n Ако сте наистина левскар, щяхте да сте отлично запознат, че за всеки един син привърженик насилственото обединение с МВР, наложено ни от комунистическия режим, е най-срамния период във вековната ни история. \r\n\r\n Ако сте наистина левскар, вие безсъмнено щяхте да си спомняте любимия рефрен на синята лавина – Левски, оле, нищо общо с МеВеРе. \r\n\r\n Ако пък сте наистина историк, щяхте да сте наясно, че в момента няма 2 цска, които да празнуват 70 години. Има преименуван Литекс от Ловеч и новосъздаден клуб във В група. 70 годишният цска умря на 68, при това на любима за феновете му дата – 09.09.2016 \r\n\r\n Ако наистина сте историк, щяхте да знаете, че покойният цска е бил наистина храненика на българската армия, но няма нищо общо с нейните ВВС. Въздушните ни сили също са си имали отбор, пак създаден по московски образец, който е побеждавал цска и точно заради това е бил закрит от комунистите. А откъде решихте, че Литекс, които ще платят, имат нещо общо с армията, остава загадка. \r\n  \r\n\r\n И накрая, искаме да ви кажем, че няма никакво значение дали подготвяният цирк ще струва 2000 лв. или 20 000 000 лв. Тук става въпрос за погазване на законите на страната, за абсолютна наглост и обслужване на частни интереси на един определен човек, а към такива неща левскарите наистина сме дребнави. \r\n\r\n \r\nПрестанете да се излагате, защото ние сме готови да стигнем докрай и ще пуснем сигнал до прокуратурата, която да се произнесе каква връзка има Литекс с подопечното ви министерство, на каква законова разпоредба се основава наемането на българските въоръжени сили за частно парти и колко наистина струва това на данъкоплатците. Защото няма как да ни заблудите, че ще е 2000 лв. За толкова няма да дойде и най-незначителният ромски певец да пее. \r\n\r\n Вече имаше разследване за неправомерно използване на правителствения Авиоотряд, не забърквайте в скандали и Българската армия. Достатъчно е, че петните името на великата ВМРО с присъствието си, долу ръцете от Левски! \r\n\r\n   \r\n\r\n * Използваната карикатура е на Чавдар Николов, за което му благодарим и се надяваме, че не се сърди \r\n \n\t\t\t\t\t\t", "date": "2018.05.04", "title": "ДЕБЕЛИЯТ АГЕНТ! Г-н Каракачанов, дръжте МВР далеч от Левски!"}
{"url": "http://www.bnews.bg/article/241373-raste_broyat_na_zhertvite_na_burite_v_indiya", "text": "\n Расте броят на жертвите на бурите в Индия. Според последни данни загиналите вече са 143-ма. \r\n\r\n Нова пясъчна буря удари страната през последните часове. \r\n\r\n Любителски кадри запечатаха как вятърът огъва големи дървета и блокира пътища. \r\n\r\n Жертви има и на мълниите, които съпроводиха бурите.  \r\n \n\t\t\t\t\t\t", "date": "2018.05.04", "title": "Расте броят на жертвите на бурите в Индия"}
{"url": "http://www.bnews.bg/article/241369-hilyadi_evakuirani_sled_izrigvane_na_vulkan_na_havayskite_ostrovi", "text": "\n Десетки не много силни земетресения, едно от които с магнитуд 5,1 по скалата на Рихтер, са предизвикали изригването на вулкана Килауеа на най-големият остров на Хавай.  \r\n\r\n Килауеа е изхвърлил пепел и лава в близост до жилищни райони, които са били евакуирани по нареждане на местните власти.  \r\n\r\n Били са евакуирани около 10 хил. души, които са били настанени от Американския червен кръст. \r\n\r\n Уточнява се, че лавата е достигнала до улица, намираща се в един от кварталите. Други райони, включително зони около Източния рифт, също може да бъдат принудени да се подготвят за извънредна ситуация. \r\n \n\t\t\t\t\t\t", "date": "2018.05.04", "title": "Хиляди евакуирани след изригване на вулкан на Хавайските острови"}
{"url": "http://www.bnews.bg/article/241376-hvanaha_italianski_mafiot_s_balgarski_pasport_v_maroko", "text": "\n Италианският мафиот Анджело Филипини е задържан в Мароко. Филипини е издирван от 22 години от италианската полиция, като е бил разпознат заради отрязан среден пръст на лявата ръка. Интересното е, че при арестуването си Филипини е притежавал български паспорт с фалшиво име. \r\n\r\n Според италианските медии укриващият се Филипини бил открит от мароканските власти в крайбрежното градче Темара, на 15 км от Рабат. Там бил арестуван по искане на властите от Комо. \r\n\r\n Филипини е от северния град Комо, но бил свързан с нелегалния клан Спинела-Отина от калабрийската мафия Ндрангета. Той действал в Комо в началото на 80-те години на миналия век. \r\n \n\t\t\t\t\t\t", "date": "2018.05.04", "title": "Хванаха италиански мафиот с български паспорт в Мароко"}
{"url": "http://www.bnews.bg/article/241363-prodalzhavat_trenirovkite_za_parada_na_6_may", "text": "\n Продължават тренировките преди военния парад на 6 май. Общо 14 машини ще прелетят в празничния ден над центъра на столицата. \r\n\r\n От военното министерство предупреждават, че вдигането на дронове е забранено в рамките на града от съображения за безопасност. \r\n \n\t\t\t\t\t\t", "date": "2018.05.04", "title": "Продължават тренировките за парада на 6 май"}
{"url": "http://www.bnews.bg/article/241356-i_miskata_nedelina_tsaneva_se_pohvali_s_1000_kubika_silikon_v_gardite", "text": "\n Носителката на титлата“Бест Еротик Модел“ Неделина Цанева съвсем скоро претърпя операция за уголемяване на бюста и сега навсякъде показва новите си придобивки. \r\n\r\n Красавицата се похвали и в социалните мрежи, като публикува снимки на зашеметяващите си 1000 кубика общо силикон. \r\n\r\n И преди нямаше мъж, който да може да устои на Неделина, но сега моделката наистина обра овациите на всичките си фенове и влезе в мъжките сънища със своите перфектни форми. Големите ѝ гърди са най-обсъжданата тема в момента, а Неделина е най-желаната жена в България. Тя с гордост развява силиконите си насам-натам, а ние се надяваме да не спира да провокира и да ни радва с разголените си фотоси. \r\n\r\n Снимките вижте  \r\n \n\t\t\t\t\t\t", "date": "2018.05.04", "title": "И миската Неделина Цанева се похвали с 1000 кубика силикон в гърдите"}
{"url": "http://www.bnews.bg/article/241361-vremeto_dnes_slanchevo_pochti_tiho_sledobedat_shte_e_goresht", "text": "\n Времето днес ще бъде предимно слънчево. \r\n\r\n В източните райони в сутрешните часове ще има ниска облачност, която постепенно ще се разкъса и постепенно небето ще се проясни. \r\n\r\n В планинските райони на Западна България облачността ще се развие в следобедните часове - тя ще бъде купеста, като само на отделни места ще има краткотрайни превалявания. \r\n\r\n Следобедът се очертава горещ, с максимални температури между 27 и 32 градуса. По Черноморието ще по-хладно - около 20-22 градуса. \r\n\r\n Минималните температури са между 11 и 15 градуса. \r\n\r\n Очаква се слаб до умерен източен вятър. \r\n \n\t\t\t\t\t\t", "date": "2018.05.04", "title": "Времето днес! Слънчево, почти тихо, следобедът ще е горещ"}
{"url": "http://www.bnews.bg/article/241318-rayna_topi_ivana_s_gimnastika", "text": "\n В социалните мрежи се появиха интересни кадри на спортна тематика, свързващи Райна и Ивана. И докато за почитателите на македонското девойче снимките не са необичайни, то последователите на Певицата на народа са наистина заинтригувани. \r\n\r\n Ивана в типичния си стил, подкрепен с чувство за хумор написа: “Точно днес направих първата стъпка... Избирането на екипа (и компанията, имам предвид). Дано да стигна до втора и трета... Как мислите?” Явно ветеранката на чалгата е решила не само да слабее с фотошоп, но и да спортува. На фотосите пък Райна демонстрира гъвкавост, показвайки поредица от акробатични пози. Тя винаги е държала на добрата си форма и дали чрез танци или упражнения, певицата успява години наред да е сред звездите с най-хубави тела. В последно време Ивана впечатли всички с тънката си талия и по всяка вероятност е решила да задържи постигнатите резултати със спортни занимания. \r\n  \r\n \n\t\t\t\t\t\t", "date": "2018.05.04", "title": "Райна топи Ивана с гимнастика"}
{"url": "http://www.bnews.bg/article/241378-tezhak_trafik_predi_praznichniya_uikend", "text": "\n Интензивно е движението по основните пътни артерии още в обедните часове на петъчния ден преди Гергьовден. От 14 ч. на всички изходи на София екипи на КАТ ще помагат на шофьорите, като при голямо натоварване движението ще се регулира ръчно. \r\n\r\n В цялата страна ще има засилено полицейско присъствие с проверки за употреба на алкохол и наркотици, а също и за каране с непозволено висока скорост. Ще се отнема книжката и на всеки водач, който не си е платил старите глоби. \r\n \n\t\t\t\t\t\t", "date": "2018.05.04", "title": "Тежък трафик преди празничния уикенд"}
{"url": "http://www.bnews.bg/article/241364-zashto_balgarinat_svikva_da_e_upravlyavan_ot_prostatsi", "text": "\n \r\n\r\n Да се  чуди човек на кого да вярва на празните си джобове или на соцологическото изследване, което го превръща в социологически феномен, защото това удовлетворение веднага се свързва и с удоволствието да си управляван от откровени политически простаци! \r\n\r\n Днес правителството Борисов-3 навършва една година от избирането си. Година през която бяха  счупени всички рекорди на политическата простащина от управляващата коалиция. Година, която доказва, че българинът започва да свиква да бъде управляван от простаци! Въпросът е защо българинът свиква да е управляван от простаци? \r\n\r\n Едва ли е нужно да  обясняваме очевидната истина, че през последните години простаците са доста по-пробивни и се очертават като силно подкрепяща се група, очевидно е, че простащихата в политиката надминава всякакви граници. \r\n\r\n Българския народ е мъдър и не случайно е родил две уникални сентеции като \" Прост човек и силен вятър спиране нямат!\" и \"Дай на простака власт и му гледай сеира!\". \r\n\r\n Вероятно точно в тези две сентенции се крие и отговорът на въпросът, в тези две сентенции се крие и решението, което съвсем скоро ще се прояви с края на  търпението на народа!  \r\n  \r\n \n\t\t\t\t\t\t", "date": "2018.05.04", "title": "Защо българинът свиква да е управляван от простаци?"}
