{"url": "http://www.bnews.bg/article/235092-bnb_odobri_prodazhbata_na_obshtinska_banka", "text": "На заседание, проведено на 10 януари 2018 г., Управителният съвет на БНБ взе решение за издаване на предварително одобрение за пряко придобиване от „Новито Опортюнитиис Фонд АГмвК“ (Novito Opportunities Fund AGmvK) на 3 880 388 броя безналични акции, представляващи 67.646407% от вписания акционерен капитал, в размер на 57 362 810 лева на „ОБЩИНСКА БАНКА“ АД. Заявителят е дружество, учредено съгласно законодателството на Княжество Лихтенщайн и регистрирано в Търговския регистър на Лихтенщайн. Дружеството представлява алтернативен инвестиционен фонд съгласно законодателството на Княжество Лихтенщайн, лицензиран и надзираван от Financial Market Authority - Орган за надзор на финансовите пазари на Княжество Лихтенщайн. Всички акции от капитала на заявителя са собственост на „КАИАК Фонд Мениджмънт АГ“ - дружество, учредено съгласно законодателството на Княжество Лихтенщайн, представляващо алтернативен инвестиционен фонд, лицензиран и надзираван от Органа за надзор на финансовите пазари на Княжество Лихтенщайн. Предварителното одобрение е издадено след анализ за съответствието на заявеното намерение на критериите по чл. 28 а, ал. 3 от Закона за кредитните институции и на представени от заявителя документи и допълнително поискана информация, проведени консултации с Органа за надзор на финансовите пазари на Княжество Лихтенщайн, разполагаемата информация в публичните регистри, в регистрите, поддържани от БНБ, както и предоставената от Държавна агенция „Национална сигурност“ информация. Установено е, че емитираните от заявителя инвестиционни дялове без право на глас са придобити от дружеството „Инса Ойл“ ООД. Заявителят е уведомен, че конвертиране на инвестиционни дялове без право на глас, емитирани от заявителя, в акции с право на глас в „Новито Опортюнитиис Фонд АГмвК“, като лице, упражняващо контрол и влияние върху придобиваната банка, може да се извършва само след предварително одобрение от БНБ.", "date": "2018.01.11", "title": "БНБ одобри продажбата на Общинска банка"}
{"url": "http://www.bnews.bg/article/235076-guinet_poltrou_potvardi_che_e_sgodena", "text": "Гуинет Полтроу потвърди, че е сгодена за приятеля си Брад Фалчък. Актрисата и телевизионният продуцент вчера публикуваха общо изявление в Good Morning America. \"Чувстваме се невероятни късметлии, че достигнахме заедно този момент в нашия живот, в който колективните ни успехи и провали могат да служат за изграждането на една здрава и щастлива връзка\", се казва в писмото. Двамата официално дебютираха като двойка в новия брой на сп. GOOP, чийто създател е Гуинет. Твърди се, че двойка е сгодена от близо една година. 48-годишната блондинка и 45-годишният продуцент се срещнаха на снимачната площадка на музикалната драма \"Клуб Веселие\" през 2014, но пазеха връзката си в тайна до септември 2015. Полтроу има две деца от брака си с Крис Мартин - Епъл, на 13 години, и Моузес, на 11. Актрисата и музикантът се разделиха през март 2014, а разводът им беше финализиран през юли 2016. Брад също има две деца от брака си Сюзън Бикиник - Изабела и Броуди. \r\n ", "date": "2018.01.11", "title": "Гуинет Полтроу потвърди, че е сгодена"}
{"url": "http://www.bnews.bg/article/235096-bi_bi_si_za_balgariya_stranata_koyato_dade_na_sveta_kiseloto_mlyako", "text": "В България киселото мляко е навсякъде. Ще го намерите във сандвичите с фалафели, върху мусаката, по хладилниците на супермаркетите. То е основна съставка на традиционни български ястия като таратора – студена супа с кисело мляко, вода, краставица, орехи и копър; и снежанката – салата от кисело мляко, краставица, чесън и копър. Хората пият мляко по улицата и заливат пържените си тиквички с него – така започва обширният репортаж на Би Би Си Травъл за България. „Слагаме кисело мляко на всичко“, разказва софиянецът Никола Стойков. „Ям по три кофички на ден. Една сутринта, една - през деня, и една, преди да си легна вечер“. Киселото мляко има богата история в страната. Много българи твърдят, че то случайно е било открито преди около 4000 години по тези земи, кръстосвани от номадски племена. Номадите пренасяли млякото си в кожени мехове, които били чудесна среда за развитието на бактериите, които причиняват ферментация и правят от млякото кисело мляко. Вероятно киселото мляко е било открито по този начин на различни места и по различно време, и още по-вероятно – за пръв път в Близкия Изток и Централна Азия. Елица Стоилова, доцент в Пловдивския университет, потвърждава: „Вярно е, че киселото мляко е част от хранителния режим на хората на Балканите от векове. Това (ферментацията – б. ред.) е естествен процес, който хората някак си са открили... Всъщност, Балканите са едно от многото места по света, които имат специфичната бактерия и природни дадености, нужни за естественото производство на кисело мляко.“ Където и да е било открито за пръв път, това което знаем е, че България играе важна роля за налагането на киселото мляко на Запад и превръщането му в популярния и широко разпространен продукт, който е днес. Всъщност български учен е този, който за пръв път описва състава на киселото мляко в детайли. Малко след сватбата си през 1904 г., д-р Стамен Григоров се връща от Трънско в Медицинския университет в Женева, където е следвал. Той носил пълна с домашно кисело мляко ръкатка (традиционен глинен съд) до лабораторията си, за да го изследва. Година по-късно открива основната бактерия, която кара млякото да ферментира и да се превръща в кисело мляко. Бактерията станала известен като lactobacillus bulgaricus – в знак на признание към България, завинаги свързвайки българската нация с производството на кисело мляко. В чест на откритието му, в трънското село Студен извор, където Григоров е роден, се намира единствения музей на киселото мляко в света. Когато днес говорим за кисело мляко (в оригинала – йогурт), се сещаме за турско, гръцко и дори исландско кисело мляко. Но през 20-те и 30-те, поради вниманието на научната общественост върху оригиналното изследване на Григоров, под светлината на прожекторите е българското кисело мляко. Работата на Григоров е оценена от руския биолог и носител на Нобелова награда Иля Мечников. В неговата книга от 1908 г, „Удължаването на живота”, Мечников открива връзка между българските селяни, които консумират много кисело мляко, и факта, че живеят много дълго. Всъщност Родопския край в България е бил признат като един от регионите с най-голяма концентрация на столетници в Европа. Идеята, че киселото мляко удължава живота, води до мания по здравословен начин на живот в страни като Франция,  Швейцария,  Германия, Испания и Великобритания, въвеждайки малко известната доскоро храна в западноевропейската диета.   Но увеличеното търсене на българско кисело мляко променя сериозно продукта. Преди българското кисело мляко се е правило вкъщи, от жените, които мерят количествата на око. Когато учени и производители се заемат с процеса, те изготвят стриктни правила и количества, използват специално оборудване и „чисти култури”, които изключвали всякаква допълнителна микрофлора, откривана в домашното кисело мляко. Производство в по-големи мащаби по места, където lactobacillus bulgaricus не вирее толкова добре, води до ползването на сухи стартерни култури и предимно краве мляко. „Традиционното кисело мляко се прави от различни видове мляко – като козе и овче, в зависимост от региона и сезона. Днес ние свързваме киселото мляко с краве мляко, което е резултат от индустриализирането на продукта”, обяснява Стоилова. В България, въпреки че много хора продължават традицията за правене на кисело мляко вкъщи, млекопреработвателната индустрия е национализирана през 1949 г., което довежда до по-нататъшни промени. Киселото мляко става национална икона, нещо, което отличава България от останалите страни от Съветския блок. Но тъй киселото мляко се прави в различни български региони, както и вкъщи, а да не говорим – и зад граница – държавата трябваше да създаде едно „автентично“ българско мляко. а да стане това, микробиолози пътуват страната, за да съберат проби от домашно направено кисело мляко, а след това провеждат експерименти, за да селектират най-подходящия за здравето и вкуса вид. И така се роди ново, официално българско мляко. Държавата го патентова, промотира и изнася. До ден днешен българската компания „Ел Би Булгарикум” продължава да държи патента и лиценза за държави като Япония и Южна Корея, където българското мляко, слабо познато допреди 35 години, сега е много популярно. Интересното е, че единствената по рода си бактерия, която съществува само в България, не може да бъде произведена в другите държави, така че азиатските компании трябва постоянно да внасят стартерни култури, за да създадат собствена версия на българското кисело мляко. След смъртта на Мечников и падането на комунизма през 1989 г., България губи основната реклама за млякото си, което обяснява защо сега то не е толкова популярно в Европа като едно време. Традицията на киселото мляко в страната обаче остава – и преживява възраждане. По време на комунистическата епоха производителите от 3000 малки мандри стават само 28 регионални центъра. Сега малките местни производители се връщат към живот. Един от тях е „Хармоника”, единственият производител на сертифицирано органично кисело мляко в България. Когато посетих тяхната мандра близо до София, технологът Тома Баятев ми показа как сурово органично краве мляко се превръща в кисело. Съвременният процес следва стъпките на домашното приготвяне на млякото, описано първо от Григоров през 1905 г.: млякото се проверява, пастьоризира при 96 градуса по Целзий, а след това се охлажда до 43,5 градуса, тогава се добавят стартерните култури и млякото се оставят да ферментира за около 6 часа. След това киселото мляко се охлажда и пакетира, готово е консумация. Когато опитах готовото мляко, беше кисело и доста гъсто, с кремообразен филм отгоре. Не беше толкова гладко като йогуртите, с които съм свикнал; неговата зърнеста текстура се дължи на факта, че е правено от непастьоризирано мляко. Освежаващо беше да опитам нещо различно, разказва авторът Мадви Рамани.  „Автентичността на българското кисело мляко е в неговото разнообразие, това не е просто един стандартизиран продукт. Ако две баби в различни села правят кисело мляко със същите продукти, то резултатът ще е различен. Именно затова киселото мляко е личен продукт. Свързано е със земята, с животните и със специфичния вкус на семейството, както и със знанията, които са предавани от поколение на поколение“, обяснява Стоилова. Въпреки че вече няма толкова разнообразие в българското кисело мляко, както еднo време, уникалните традиции в правенето му все още съществуват. Неформална мрежа от производители на кисело мляко предлага своите продукти в гостилници и ресторанти, в села и малки градчета, както и край пътя. Личната връзка с храната все още е жива. Стойков, който яде три пъти на ден кисело мляко, ми каза: „Като дете моята баба ми правеше кисело мляко с конфитюр и го наричаше „сладолед”, защото беше много по-здравословният жвариант от обикновения сладолед. Така започнах да ям кисело мляко и това ми стана навик. Наясно съм от здравословните му преимущества, но това не е причината, заради която го консумирам толкова често. Всъщност това е част от българския начин на живот.”   Мадви Рамани, Би Би Си", "date": "2018.01.11", "title": "Би Би Си за България: Страната, която даде на света киселото мляко"}
{"url": "http://www.bnews.bg/article/235099-prisada_romka_ubila_baba_za_5_lv_iska_20_godini_zad_reshetkite", "text": "„Искам поне 20 години затвор, не повече”, с тези противоречиви думи се обърна към апелативните съдии Донка, която уби 84-годишна жена  заради 5 лева в Пловдивско. На първа инстанция тя получи 29 години затвор при първоначален строг режим. Това решение не удовлетвори прокуратурата, която обжалва наложеното наказание, съобщава \"Трафикнюз\". Мотивите, които изтъкнаха от държавното обвинения бяха, че така направените самопризнания не са смекчаващи вината обстоятелства. Имайки в предвид криминалното минало на жената, надали си е взела поука от предишният престой в затвора. Още преди излежаването на предишната 7 -годишна присъда,  родителските права на Донка са били отнети, което според прокуратурата доказва липсата на сериозно и отговорно поведение. Петкова има три деца. Те са настанени в институции. Държавното обвинение настоя присъдата на Донка да бъде увеличена на 30 години. Не на такова мнение бе защитата на подсъдимата. Според адвоката й Димитър Пенев,  жената искрено се разкайва и самопризнанията й не са формални. „Съжалявам. Искам по-лека присъда, поне да се намали на 20 години”, каза Донка. След месец Петкова ще чуе окончателното решение на апелативните съдии. Припомняме, че обвинението срещу жената е,  че при условията на опасен рецидив, умишлено е умъртвила старицата, като деянието е извършено по особено мъчителен начин за пострадалата и с особена жестокост. До момента обвиняемата Петкова е осъждана общо пет пъти, включително за грабеж, като за последно излязла от затвора през юни 2014 г. и оттогава заживяла в пловдивското село. През януари 2017 г. обвиняемата се запознала с пострадалата - 84 -годишна жена, която също живеела в Дълбок извор. Обвиняемата Донка Петкова й предложила да полага грижи за нея – да й пали печката, да помага в домакинството, срещу което да получава малко заплащане. Старицата се съгласила. Обвиняемата започнала да ходи всеки ден в къщата на пострадалата, вършела дребни домакински задължения, като за услугите получавала по 2-3 лева. На 1 февруари, към 9 часа, Донка отишла в дома на жената. Пенсионерката била будна и облечена, седяла на едно от леглата в дневната стая. Обвиняемата почистила пепелта от печката, заредила с дърва и я запалила. След това, седнала на леглото до старицата, като поискала да й даде 5 лева, за да си купи кафе и филтри за цигари. Пострадалата обяснила на обвиняемата Донка Петкова, че няма пари, защото още не била взела пенсията си. Обвиняемата Донка Петкова се ядосала и се нахвърлила върху жената. Хванала я за гърлото. Старицата се опитала за кратко да я отблъсне и казала, че ще й даде пари, като вземе пенсията. Петкова я ритнала и притиснала към ръба на плота на мивката, при което й причинила охлузвания по шията и главата.  След като я пуснала, възрастната жена паднала на пода в стаята. Обвиняемата скочила върху нея, притиснала я с колене в областта на гръдния кош, като я стискала с ръце за шията, докато пенсионерката престанала да дава признаци на живот. През цялото време, преди да настъпи смъртта й, пострадалата жена била в съзнание. Тя викала и правела опити да се отбранява. След като разбрала, че старицата е мъртва, Донка свалила от ушите й златните обици и ги прибрала в джоба на жилетката си. След това взела от къщата на старицата два килима и пътека.", "date": "2018.01.11", "title": "ПРИСЪДА! Ромка убила баба за 5 лв. иска 20 години зад решетките! "}
{"url": "http://www.bnews.bg/article/235081-semeystvo_storaro_na_ski_vakantsiya", "text": "Няколко дни на релакс сред красивата природа на зимния ни курорт, достатъчни да се зареди с положителна енергия и нови идеи. Изпълнителят сподели, че вече работи и по два нови проекта, а съвсем скоро ще снима и нов видеоклип, съобщават от Планета ТВ. За Фики 2018 година е специална, защото е свързана с най-радостното събитие, което предстои за семейството му. “Аз я очаквам с нетърпение, защото още в първите й месеци ще ми се случи най-хубавото събитие – ще ми се роди син! Пожелавам и на Вас 2018 г. да донесе много щастие, любов и сбъднати мечти! Бъдете живи и здрави!” - сподели той пред феновете си в социалната мрежа. След почивката в планинския курорт, отново е време за концерти и срещи с публиката.", "date": "2018.01.11", "title": "Семейство Стораро на ски ваканция"}
{"url": "http://www.bnews.bg/article/235083-sinite_blizo_do_vhodyasht_transfer", "text": "Каращият проби в Левски - Ервен Онгенда, има големи шансове да получи предложение за договор. Шефовете на \"сините\" са провели първоначални разговори с мениджъра на играча, за да се уточнят евентуалните финансови претенции на клиента му. Очакванията са заплатата на 22-годишния футболист да не бъде пречка за евентуалното му преминаване на \"Герена\". В последните месеци столичани спестиха сериозни средства, след като клубът се освободи от Симон Сандберг, Бабатунде Адениджи и Франсис Нар. Най-голяма тежест представляваше възнаграждението на шведа. Сандберг прибираше над 15 хил. евро. Малко над това ниво ще бъде и заплатата на Онгенда. Двукратният шампион на Франция с ПСЖ ще претендира за бонуси в зависимост от мачовете, които изиграе и отбелязаните голове. Ервен вече направи няколко тренировки с Левски, а от треньорския щаб са харесали поведението му по време на заниманията. Не е ясно обаче колко време ще трае пробният период на французина, пише \"Тема спорт\".", "date": "2018.01.11", "title": "\"Сините\" близо до входящ трансфер"}
{"url": "http://www.bnews.bg/article/235082-nikoleta_na_voyna_s_geri_nikol", "text": "Нова война на нежния фронт се завихря около вратаря на кипърския \"Омония\" Николай Михайлов! Жадната за слава старлетка Гери Никол продължава да хвърля мрежи към вратаря, за когото се знае, че трудно устоява на женски прелести. Всичко това е добре известно на официалното гадже на Ники М. - Николета Лозанова, и тя е бясна на певицата, твърдят запознати. \r\nПриятел на звездната двойка разкрива, че плеймейтката следи изкъсо своя любим и се грижи почитателките му да стоят далеч от него. С още по-голяма сила това се отнасяло за момичетата, които са в списъка с бивши гаджета на футболиста. В него попада и Гери Никол. Русокосата певица е сред първите, които коментират публикация на Ники М. по повод дебюта му в \"Омония\". \"Давай, Никос\", пише Гери Никол под снимка на вратаря с фланелката на кипърския отбор. Николета Лозанова също се е отбелязала с коментар, при това на английски. \"Браво на моето момче\", пише тя, маркирайки територията си, през която не допуска конкуренция. \r\nНо това едва ли притеснява Гери Никол, разкриват запознати с амбициите на певицата. В тесен кръг тя дори си позволявала забележки относно възрастта на своята конкурентка. Ни Ло наскоро чукна 30, а това се счита за почти пенсионна възраст в средите на младите златотърсачки. Гери Никол ще навърши 20 на 30 юли тази година. \r\nОт доста време вървят слухове, че поп певицата вече е имала интимни отношения с Николай Михайлов. В интернет се появи скандален чат, за който се твърди, че е с участието на Гери Никол. В него се коментира и мъжкото достойнство на вратаря. \"Офф, мани го тоя смешник - пиш... му като на малко дете\". Дали това са думи на певицата, или е просто нечия провокация, засега не е напълно ясно. Но Гери Никол даде няколко интервюта, в които отрича за любовна връзка със сина на Борислав Михайлов. \r\nНейните думи обаче не са достатъчни, за да спрат слуховете. \r\nВ светските среди продължава да се шушука, че Гери Никол и Ники М. са изкарали романтична ваканция в Дубай тази пролет. Говори, че двамата са отседнали в един от най-скъпите хотели в емирството, пише \"България днес\". Всичко това никак не се харесвало на Николета Лозанова, която откровено недолюбвала напористата блондинка. Как ще завърши женският мач с главен съдия Николай Михайлов, предстои да се разбере.", "date": "2018.01.11", "title": "Николета на война с Гери-Никол"}
{"url": "http://www.bnews.bg/article/235086-mvr_s_operatsiya_v_tsyalata_strana", "text": "На територията на цялата страна се провежда операция по отношение на криминалния контингент от издирвани лица”, заяви главният секретар на МВР Младен Маринов пред народните представители от Комисията по вътрешна сигурност. Той е категоричен, че МВР наблюдава криминогенната обстановка в страна и отрече престъпленията от последните дни да са заговор за дискредитиране на европредседателството. „Наистина всяко едно особено тежко или свързано с насилие, със смъртни случаи, престъпление е притеснително. От анализа, който правим за всички тези случаи, не виждаме някаква последователност”, коментира той. Той добави, че криминогенната обстановка в страната за МВР изглежда по един начин, а за гражданите – по съвсем друг, особено ако е представен от медиите в дадена посока и последователност. По време на изслушването в Комисията за вътрешна сигурност директорът на Националната полиция комисар Христо Терзийски заяви, че за изминалата година се издирват общо 317 лица с мярка „задържане под стража”. Сред издирваните има безследно изчезнали и лица с влезли в сила присъди, с наложена мярка „задържане под стража”, както и бегълци от затвори. През 2017 г. 41 души са избягали от затворите. По повод шесторното убийство в Нови Искър и разкритията, че извършител е издирваният от години Росен Ангелов, Терзийски заяви, че той е бил „ангажимент на структури извън МВР”. По повод убийството на бизнесмена Петър Христов, Маринов заяви, че се проверяват абсолютно всички версии, като не се пренебрегва това, което пише в медиите. Главният прокурор Сотир Цацаров поясни, че според събраните досега доказателства убийството на Петър Христов, както и опита за убийство на данъчен инспектор в София са планирани от дълго време. Мерките за европредседателството Маринов заяви, че на територията на страната има засилено полицейско присъствие, което е свързано с основните мероприятия по откриването на европредседателството у нас. „Има заявени за провеждане 11 протестни мероприятия в различни точки на столицата. Предприети са мерки да не се проведат на едно и също място и по едно и също време, за да не се стигне до конфронтация между участниците в тях”, категоричен е Маринов.", "date": "2018.01.11", "title": "МВР с операция в цялата страна"}
{"url": "http://www.bnews.bg/article/235088-futbolna_bomba_lyubo_penev_nanese_ogromen_udar", "text": "Кандидатът за президент на БФС - Любослав Пенев, произнесе гръмки слова. На специална пресконференция Ел Голеадор обяви част от екипа си, имащ за задача да тласне родния футбол към стремглаво развитие. Николай Илиев - легенда на Левски, Любомир Дацов - финансист, Атанас Стоилов - спортен мениджър и Радостин Василев - юрист са част от щаба на Пенев. А Любо сподели гръмки идеи и даде тежки оценки. \"Вече сме на дъното на дъното\"! \"В целия свят футболът се развива, но не и в България, тук отиваме стремглаво надолу\"! \"Ще разчитам на екипа си, във всеки един отдел ще има високо-квалифицирани специалисти! \"Зад мен не стои абсолютно никакъв кръг\"! \"Хвалим се с една база за 14 години\"! \"Учудвам се - един отбор като ЦСКА, още да не е обявил своята позиция\"! \"В Изпълкома няма да има собственици на клубове и т.н, няма да допускаме конфликт на интереси\"! \"Да се въведе схема за електронно картотекиране, видеонаблюдение по време на мачовете\"! \"Ще има ограничения относно чужденците в родното първенство\"! \"Ще помагаме на абсолютно всички клубове\"! \"Шампионът от последните години на България, какъв принос има към националния отбор\"! \"Представители на БФС обикалят по страната, заплашват местните футболни структури, даже отбори, не мога да го докажа, но е така\"! \"Ще прилагаме правилата на УЕФА, ФИФА и КАС, искам всеки един отбор, треньор, футболист да бъде защитен\"! Ред, дисциплина и организация, скромно и да бачкаме, ежедневна работа\"! \"200, 300, 400 лева толкова ли струва гласа на един отбор?\"! Пенев също така отправи остри думи към министъра на младежта и спорта Красен Кралев. Любо подчерта, че ще работи за изграждане на модерен, футболен стадион. Очертава се сериозен спор за президентската позиция в БФС, а Любослав Пенев е категоричен, че сегашните управляващи от Футболния съюз нямат капацитет за важните постове, които заемат.", "date": "2018.01.11", "title": "ФУТБОЛНА БОМБА! Любо Пенев нанесе огромен удар! "}
{"url": "http://www.bnews.bg/article/235087-zhenata_na_gonzo_kopie_na_lyubovnitsata_mu_tsetsi_krasimirova", "text": "Съпругата на футболния треньор Георги Иванов-Гонзо все повече заприличва на бившата му любовница Цеци Красимирова. Според колеги на 41-годишната легенда на „Левски” Мариета се е обезобразила с пластични операции, но Гонзо отдавна бил вдигнал ръце и не се бъркал в пристрастеността на жена си към интервенциите, писа „Уикенд“. На купон по случай рождения ден на бившия шеф на сините Иво Тонев в столичен клуб, 40-годишната брюнетка съпровождала своя съпруг. Вместо да се забавлява като всички купонджии на рождения ден, цяла вечер съпругата на Гонзо дебнела като баскервилското куче и пъдела фенките му. Мариета била неузнаваема. Свръхсуетната дама изглеждала като подвижна реклама на пластичната хирургия - с опънати бръчки, уголемени устни и дръпнати като на китаец очи.  Очевидно законната съпруга на Гонзо не може да преживее извънбрачното му лавстори с бившия модел Цеци Красимирова, с която той ту се събираше, ту се разделяше. Преди 6 години папараци документираха страстната целувка между женения Гонзо и скандалната манекенка на излизане от столичен ресторант. Двамата обаче за пореден път открекоха да са нещо повече от приятели. Бившият футболист окичи Мариета с рога, мачкайки чаршафите и с други знайни и незнайни хубавици, а списъка му надвишава броя на играчите в „Левски” за поредната петилетка. Най-изтъкнатата от тях, разбира се, е Светлана Василева, която дори си лепна сама прозвището Гонзовица.", "date": "2018.01.11", "title": "Жената на Гонзо -  копие на любовницата му Цеци Красимирова"}
{"url": "http://www.bnews.bg/article/235085-kak_gotvyat_razlichnite_zodii", "text": "Овен \r\nНяма да готвя по рецепта! Никой не може да ми казва какво да правя! Ще си сложа колкото мая искам, пък!  Телец \r\nГъбите белят ли се, или не белят? Все тая. Поне имам хубави чинии.   Близнаци \r\nЧете рецепти в bistro.bg. Гледа Джейми Оливър в YouTube. Накрая си маже филия с лютеница и си отрязва дебело парче салам. \r\nРак \r\nПрибирам се от работа и се къпя. Ако никой не е сготвил, си лягам.  \r\nЛъв \r\nОще люти чушки. Още люти чушки. В тях е страстта! \r\nДева \r\nЗабърши това там! Дай да го измия веднага! Изтупай покривката. Ау, това капка вода ли е на килима? Везни \r\nЩе направя пиле с ориз... Не, пълнени чушки с кайма... Но пилето с ориз става лесно... Обаче пък пълнените чушки са много вкусни.... Скорпион \r\nПрави си селфи с гъбите на Телеца (които още не са обелени), споделя го във Facebook и брои лайковете. \r\nСтрелец \r\nАз ще сготвя, к‘во се моткате всички! Взема нещата в свои ръце, докато наум псува, а с ръце ръси мерудия. \r\nКозирог \r\nНе харесва сготвеното от Стрелеца и започва да му дава акъл как е трябвало да нареже мерудията на по-ситно. \r\nВодолей \r\n16 минути търси музиката, на която ще се получи най-вкусната паста. Риби \r\nНалива си вино, докато готви. Забравя да готви....", "date": "2018.01.11", "title": "Как готвят различните зодии?"}
{"url": "http://www.bnews.bg/article/235055-mesechkov_vodi_dvumesechnata_si_shterka_na_maldivite", "text": "Атанас Месечков, когото редовият зрител познава от предавания като \"Денсинг Старс\", ще заведе семейството си на екзотична почивка в Малдивите. Танцьорът стана татко на момиченце през октомври и е категоричен, че малката Айлин също ще пътува със семейството до островната държава. Това не е първото приключение зад граница на новороденото. Наскоро Месечков и съпругата му Кремена заведоха малката във Виена, докъдето пътували 12 часа с кола. \"Не искаме да се отделяме от нея\", обясни пред Нова телевизия танцьорът, който е основният идеен двигател на хореографията в предстоящия филм \"Привличане\". Лентата ще направи дебюта си на голям екран 23 февруари, а в нея Месечков се разписва още и като дубльор на един от главните персонажи, както и като ментор на Яна Маринова в усвояването на салса страстите, пише \"Монитор\". ", "date": "2018.01.11", "title": "Месечков води двумесечната си щерка на Малдивите"}
{"url": "http://www.bnews.bg/article/235090-shok_alen_delon_progovori_za_smartta_si", "text": "\"Животът не ми носи кой знае какво. Всичко съм видял, всичко съм изпитал. Но най-вече мразя сегашната епоха. Повръща ми се от нея!\", обяснява 82-годишният екранен идол. \"Има създания, които наистина мразя. Всичко е фалш, всичко е подменено. Няма уважение към дадената дума. Важни са само парите. По цял ден чуваме за престъпления. Знам, че ще напусна този свят, без да ми е мъчно за него!\", изригна той. \r\n ", "date": "2018.01.11", "title": "ШОК! Ален Делон проговори за смъртта си"}
{"url": "http://www.bnews.bg/article/235080-zabranyavat_snimkite_na_pogrebenieto_na_razstrelyaniya_petar_hristov", "text": "Близките на убития бизнесмен Петър Христов помолиха присъстващите на поклонението да не използват видео и фотокамери. Поклонението пред тленните останки на 49-годишния бизнесмен ще се състои в петък, 12 януари от 12 часа в Двореца на културата и спорта \"Васил Левски\" във Велико Търново, съобщава Дир.бг.  От уважение към паметта на починалия и съпричастност към скръбта на семейството, молбата на близките е присъстващите на поклонението е да не използват видео и фотокамери. Убитият има 29-годишна дъщеря Михаел и 16-годишен син Петър. От миналата година има и внук, който също носи неговото име. Опелото ще е в Преображенския манастир в тесен семеен кръг, след което тялото на Петър Христов ще бъде кремирано, а урната ще бъде положена в гробищния парк във Велико Търново.  49-годишният Петър Христов бе прострелян в понеделник сутринта пред офиса си на ул. \"Ралевица\" в София. Бизнесменът бе откаран във ВМА, но въпреки 30-минутните реанимационни действия почина.  По непотвърдени данни, Христов е пронизан от пет куршума - три в гърдите, един в главата и един в шията. По него е стреляно с чешки картечен пистолет \"Скорпион\", който се използва често от наемните убийци при мокри поръчки.  Разследващите обявиха, че проучват всички възможни версии за убийството на Петър Христов - от лични мотиви до нарушени бизнес интереси. Няма информация той да е получавал заплахи за живота си и се е движел без охрана.", "date": "2018.01.11", "title": "ЗАБРАНЯВАТ снимките на погребението на разстреляния Петър Христов"}
{"url": "http://www.bnews.bg/article/235093-nagradiha_tihomir_ivanov_za_atlet_1", "text": "Състезателят на висок скок Тихомир Иванов бе награден за атлет №1 на България. Той получи 320 точки в 20-ото издание на анкетата и изпревари спринтьорката Ивет Лалова-Колио с 258 точки и гюлетласкачката Радослава Мавродиева с 244 точки. \"През миналата година получих наградата за изгряваща звезда. Не съм си представял, че само за един сезон ще надградя достатъчно сантиметри към личното си постижение и ще стана лекоатлет на България. Основната ми цел през 2018 година е европейското първенство на открито в Берлин. Хубавото е, че вече съм възстановен на 100%. Скоро ще стане ясна и програмата ми за зимния сезон. Със сигурност ще участвам на Националния шампионат в зала на 3 и 4 февруари. За световното първенство в зала все още не сме го планирали. Искам всичко да върви стъпка по стъпка. Най-важното е да съм здрав. Знам, че очакванията към мен са завишени, но това ме мотивира допълнително, а не ме натоварва\", коментира Тихомир Иванов. Александра Начева получи приза за \"изгряваща звезда на 2017 година\". Тя спечели сребърен медал на троен скок на световното първенство по лека атлетика до 18 години. Бегачката на средни и дълги разстояния Лиляна Георгиева получи приза \"любимец на феновете\" за 2017 година. Георгиева подобри над дузина национални рекорди при подрастващите през изминалия сезон, а на европейското първенство до 20 години завоюва сребърен медал на 1500 метра. Топ 10 на българските атлети през 2017 година: Тихомир Иванов (висок скок) – 320точки \r\nИвет Лалова-Колио (100 м и 200 м) – 258 точки \r\nРадослава Мавродиева (гюле) – 244 точки \r\nМирела Демирева (скок височина) – 236 точки \r\nАлександра Начева (троен скок) – 186 точки \r\nЛиляна Георгиева (бягания на средни и дълги разстояния) – 147 точки \r\nГеорги Цонов (троен скок) – 122 точки \r\nГабриела Петрова (троен скок) – 59 точки \r\nВалентин Андреев (чук) – 57 точки \r\nМомчил Караилиев (троен скок) -55 точки", "date": "2018.01.11", "title": "Наградиха Тихомир Иванов за атлет №1"}
{"url": "http://www.bnews.bg/article/235061-dara_si_kupila_evroviziya_2018", "text": "Поп изпълнителката Дара ще представи страната ни на песенния фестивал „Евровизия 2018“. Наперената брюнетка била твърдо решена да добие популярност в цяла Европа и си платила именно тя да представи страната ни в Португалия, твърдят запознати. Изпълнителката, която е гадже на поета Константин Трендафилов, който наскоро нашумя и като изпълнител с песента „Кекс“, не жалила средства, само и само да се докопа до европейската сцена. Мълвата вече върви от уста на уста и фенове започнаха да изказват недоволството си от факта, че именно Дара ще ни представя пред Европа. По-комичните коментари дори гласят, че пълното дъно ще е да направят дует с гаджето й, писа „Телеграф“. От продуцентската компания на девойката съобщиха, че крайният резултат от гласуването не е излязъл. „БНТ ще даде информация, когато му дойде времето. Дотогава ние нямаме отношение изобщо по този проект. БНТ като обществена телевизия, държавна, а не честна, прави избора кой да ходи да участва в този конкурс. Доколкото аз знам, в момента тече гласуване от специална комисия. БНТ тепърва ще взема решение кой ще ходи на „Евровизия“. Нямам как аз да дам информация“, заяви говорителката на Саня Армутлиева.", "date": "2018.01.11", "title": "Дара си купила „Евровизия 2018“"}
{"url": "http://www.bnews.bg/article/235089-bolnitsata_v_lovech_spira_da_raboti", "text": "Болницата в Ловеч спира да работи, пише zdrave.net. От утре, 12 януари, болницата в Ловеч няма да предоставя медицински услуги, съобщава персоналът на лечебното заведение в своя декларация. Документът е изпратен до премиера, здравните институции, съсловните организации, националния обмудсман и ловешките власти. В декларацията си служителите на болницата изтъкват, че са принудени да предприемат тези действия \"поради липса на лекарства в това число и жизненоважни, консумативи и медикаменти и липса на средства за кислород\". Медиците пишат още, че не са в състояние да предоставят качествена квалифицирана и адекватна. Те смятат, че така се застрашава животът и здравето на пациентите от Ловеч и региона. Служителите в ловешката болница призовават властите за спешни и адекватни мерки. Те искат държавата да вземе отношение към финансирането на лечебното заведение, като това включва изплащане на задълженията към всички доставчици и изплащане на дължимите до момента трудови възнаграждения към персонала за последните три месеца.   Припомняме, вчера стана ясно, че цялото ръководство на болницата подава колективна оставка. Назначен беше и нов прокурист на болницата. Зам.-здравният министър отново посети лечебното заведение. От посещението на Жени Начева стана ясно, че се очакват съкращения.", "date": "2018.01.11", "title": "Болницата в Ловеч спира да работи"}
{"url": "http://www.bnews.bg/article/235091-i_dnes_proveriha_za_bomba_letishte_sofiya", "text": "Не е открито взривно устройство на летище София. Сигналът за взривно устройство на Летище София бе подаден в 12:10 часа, съобщиха от МВР.  Малко по-късно - към 15:00 часа, от МВР уточниха, че не е открито взривно устройство на Летище София. По време на проверката нямаше извънредни мерки, които да възпрепятстват нормалната работа на летището. Това става в деня, в който официално откриваме българското председателство на Съвета на ЕС. За News.bg от СДВР уточниха, че екипи на СОБТ извършват проверка на аерогарата да установят дали има взривно устройство. Това стана малко след като бе получена информацията, че се проверява за бомба. От полицията заявиха, че нямат информация дали пътниците са евакуирани. Работата на летище София продължава нормално, увериха работещи на аерогарата. От МВР уточниха, че след злоумишленото обаждане веднага са предприети необходимите действия. Започнала е и стандартна проверка на място. Припомняме, в сряда двата терминала на Летище София бяха евакуирани заради фалшиви сигнали за бомби по обяд. Вчера час преди сигналите министър Лиляна Павлова представи близо до Терминал 2 електромобилите, с които ще се придвижват делегациите за събитията на Българското председателство на Съвета на ЕС. Кортежът на членовете на Европейската комисия пристига в 16:30 часа на Летище София.", "date": "2018.01.11", "title": "И днес провериха за бомба летище \"София\""}
{"url": "http://www.bnews.bg/article/235094-uchenitsi_se_biha_zaradi_repliki_vav_feysbuk", "text": "Две групи ученици се биха в двора на Основно училище \"П. Р. Славейков\" в Бургас. Мелето станало след учебните часове снощи. Схватката започнала, след като възпитаници на Основно училище \"Княз Борис I\" причакали съперниците си пред входа на школото. Причината - пиперливи реплики във Фейсбук. Свидетели на инцидента станали родители, които отишли да приберат децата си. От двете училища потвърдиха за инцидента. Тепърва ще се мисли какви мерки да бъдат наложени срещу побойниците. Търсят се и родители на децата. От случката няма пострадали. На място е пристигнал патрул на полицията. При появата на униформените, участвалите в разправията, се разотишли.", "date": "2018.01.11", "title": "Ученици се биха заради реплики във Фейсбук"}
{"url": "http://www.bnews.bg/article/235072-skandalno_uslovna_prisada_za_pedofil_bludstval_s_tri_detsa", "text": "Бургаският окръжен съд постанови тригодишна условна присъда на педофил за развратни действия с три деца, съобщиха от съда.  Подсъдимият Иван И. е признат за виновен в това, че от февруари 2015 г. до 17 април 2015 г. в гр. Бургас имал интимни отношения с малолетно лице, което било под 14-годишна възраст. В същото време Иван И. е възбуждал други две лица също по-малки от 14-годишна възраст. Той е признат за виновен от съда и за тези си действия. Иван И. е блудствал и с трето дете, което имало 14 години. Магистратите наказаха подсъдимия да заплати 15 хиляди лева на детето, което е навършило 14-години. Присъдата може да бъде обжалвана или протестирана в 15-дневен срок пред Апелативен съд - Бургас.", "date": "2018.01.11", "title": "СКАНДАЛНО: Условна присъда за педофил, блудствал с три деца!"}
{"url": "http://www.bnews.bg/article/235071-parodiya_osadiha_milionerkata_evgeniya_baneva_za_705_30_lv_ne_iskala_da", "text": "Бизнесдамата и съпруга на милионера Николай Банев – Евгения, е осъдена от Градския съд да плати 705 лева и 30 стотинки, научи HotArena. Символичната сума са такси за детска градина на близнаците й Изабела и Мартин. На фона на огромните претенции, които госпожата демонстрира непрекъснато, историята с неплатената забавачка звучи наистина абсурдно. Какво са за Банева, която се хвали, че само  гардеробът й е колкото футболно игрище, някакви си 700 лева, писа „Уикенд“. Децата на видния приватизатор Николай Банев са записани в реномираната частна градина  „Палави крачета”. В договора със заведението педантично са регламентирани таксите за отглеждане на наследниците - 580 лева за едното детенце и 520 лева за другото. Отбелязано е също, че ако децата отсъстват през юли и август, се плаща наполовина. През лятото на 2014 г. Мартин и Изабела са изпратени на море. Отсъстват от 16 юни до 30 септември и майка им решава да спести парите за градина. От „Палави крачета” обаче настояват да получат сумата съгласно договора. След като Банева отказва, от градината завеждат дело. То започва през 2015 г. и приключва в края на 2017г., но тази продължителност едва ли е изненада - така се движат и решават у нас съдебните процеси. В Софийския районен съд изчисляват, че Евгения Банева дължи 522 лева. От забавачката обжалват и Градският съд неотдавна се е произнесъл, че милионерката трябва да плати и още 183,30 лева, плюс лихвите върху тези суми. Така Банева ще трябва да се бръкне с общо 705,30 лева. Все пак е минала тънко, защото от „Детски свят Бояна”, фирмата която стои зад  „Палави крачета”, са имали претенции за 3306 лева. Съдът обаче е решил, че толкова пари е неоснователно да се искат. Сега Евгения, освен въпросните 705,30 лева, ще трябва да плати и лихви, а също и съдебни разходи за делата, като общо това ще излезе към 1000 лева.", "date": "2018.01.11", "title": "ПАРОДИЯ! Осъдиха милионерката Евгения Банева за 705,30 лв.! Не искала да... "}
{"url": "http://www.bnews.bg/article/235074-evropa_prizova_sasht_da_podkrepyat_yadrenoto_sporazumenie_s_iran", "text": "Великобритания, Франция, Германия и ЕС съвместно призоваха САЩ да защитят сключеното през 2015 г. ядрено споразумение с Иран, информират \"Ройтерс\" и други агенции. Според тях Техеран си е спечелил правото да се отменят санкциите, което е част от сделката Ислямската република да прекрати програмата си за разработване на ядрено оръжие. Външните министри на трите европейски страни и шефът за външната политика на ЕС Федерика Могерини отправиха апела след среща в Брюксел, на която присъства и иранският външен министър. До петък Тръмп трябва да вземе решение дали САЩ да върнат ембаргото срещу Ислямската република. \"Споразумението е важно и няма алтернатива. Ние не крием, че има други въпроси, по които имаме разногласия с Иран\", каза външният министър на Франция Жан-Ив льо Дриан. Могерини обяви от своя страна, че иранската ядрена сделка работи и постига основата си цел. Тя поясни, че ядрената програма на Иран е под постоянно наблюдение и проверка. Външният министър на Великобритания Борис Джонсън заяви по-рано, че споразумението прави света по-безопасен.", "date": "2018.01.11", "title": "Европа призова САЩ да подкрепят ядреното споразумение с Иран"}
{"url": "http://www.bnews.bg/article/235077-guinet_poltrou_potvardi_che_e_sgodena", "text": "Гуинет Полтроу потвърди, че е сгодена за приятеля си Брад Фалчък. Актрисата и телевизионният продуцент вчера публикуваха общо изявление в Good Morning America. \"Чувстваме се невероятни късметлии, че достигнахме заедно този момент в нашия живот, в който колективните ни успехи и провали могат да служат за изграждането на една здрава и щастлива връзка\", се казва в писмото. Двамата официално дебютираха като двойка в новия брой на сп. GOOP, чийто създател е Гуинет. Твърди се, че двойка е сгодена от близо една година. 48-годишната блондинка и 45-годишният продуцент се срещнаха на снимачната площадка на музикалната драма \"Клуб Веселие\" през 2014, но пазеха връзката си в тайна до септември 2015. Полтроу има две деца от брака си с Крис Мартин - Епъл, на 13 години, и Моузес, на 11. Актрисата и музикантът се разделиха през март 2014, а разводът им беше финализиран през юли 2016. Брад също има две деца от брака си Сюзън Бикиник - Изабела и Броуди. \r\n ", "date": "2018.01.11", "title": "Гуинет Полтроу потвърди, че е сгодена"}
{"url": "http://www.bnews.bg/article/235079-chetiri_zimni_kurorta_podkrepyat_plana_za_pirin", "text": "\r\nУправите на българските зимни курорти – Банско, Витоша, Боровец и Сапарева баня-Паничище, с изключение на Пампорово, подкрепят промяната в плана за управление на Пирин и искат развитие на нови туристически зони . В писмо до премиера Бойко Борисов и вицепремиера Валери Симеонов представителите на зимните курорти изразяват подкрепата си за правителственото решение, взето на 28-ми декември 2017 г. и очакват то да бъде първа стъпка към ускореното развитие на планинския туризъм у нас.  „През последните почти две десетилетия, ръководствата на всички оператори на ски зони многократно заявявахме, че развитието на планинския туризъм в България и реалното опазване на околната среда в българските планини са неразделно свързани елементи – както е в цяла Европа. Създаването на това изкуствено противопоставяне донесе огромни загуби за България и вкара туристическия сектор в задънена улица. Явно се вижда, че единствено общините с развит планински туризъм успяват да стабилизират своята демография и икономика, които от своя страна водят и до по-добро състояние на околната среда. Единствено в тези общини се наблюдава ръст на горския фонд, тъй като местните хора намират поминък в туризма и изоставят дърводобива, дървопреработването и екстензивното земеделия – най-големите бичове за българската гора.  На практика и на теория, планинският туризъм няма алтернатива, ако централната власт желае да спаси българските планински райони от обезлюдяване и стопански колапс”, се казва в подписаното и подпечатано от Юлен АД, Витоша ски АД, Бороспорт АД и Рила спорт АД писмо. В писмото се казва още, че българските граждани и чуждестранните туристи заслужават да получат лесен достъп до развити туристически зони във всички български планини, където да се насладят на неповторимата красота на нашата природа, практикувайки спортни дейности или просто намирайки време за отдих.  „Това може да се случи, единствено ако държавата премахне пречките пред създаването на планинска инфраструктура, които бяха заложени в специализираното и общо законодателство през годините под лобистки и недопустим чуждестранен натиск”.  „Българските зимни курорти ще подкрепим всички политики за създаване на повече и нови туристически зони – ние прегръщаме идеята за повече конкуренция, защото знаем, че именно конкуренцията ражда по-качествения туристически продукт”, се казва още в писмото.  \r\n ", "date": "2018.01.11", "title": "Четири зимни курорта подкрепят плана за Пирин"}
{"url": "http://www.bnews.bg/article/235078-bez_nov_referendum_za_brekzit", "text": "Британската министър-председателка Тереза Мей няма да свиква втори референдум за членството в Европейския съюз, заяви днес неин говорител, цитиран от \"Ройтерс\". Изявлението беше направено в отговор на засилващите се призиви за ново гласуване за Брекзит. Поддръжникът на излизането на Великобритания от ЕС Найджъл Фараж каза по-рано, че се приближава до идеята за втори референдум. Според него евентуално ново гласуване пак ще бъде спечелено от привържениците на излизането на Великобритания от ЕС и ще сложи край на дебатите. Много поддръжници на оставането на Великобритания в ЕС също подкрепят идеята за нов референдум. Те настояват, че британците не са били достатъчно информирани при първото гласуване и че общественото мнение се променя. Междувременно съвсем реални остават рисковете от излизане на Великобритания от общността без никаква сделка или с крайно неизгодна за Лондон такава.", "date": "2018.01.11", "title": "Без нов референдум за Брекзит! "}
{"url": "http://www.bnews.bg/article/235065-agent_tenev_pie_ot_obyad", "text": "Журналистът и карикатурист Иван Тенев, известен в арт и хайлайф средите като Агент Тенев, разпуска творчески с пълна чаша уиски и екзотични пурети от обяд, видя \"България Днес\". В компания на верни другари Тенев бори студа в столицата и скуката на рутината с интересни разговори и остроумни анализи на действителността у нас.", "date": "2018.01.11", "title": "Агент Тенев пие от обяд"}
{"url": "http://www.bnews.bg/article/235095-sasht_podgotvyat_agresivni_sanktsii_sreshtu_iran", "text": "Външният министър на Иран Мохамед Джавад Зариф заяви, че Техеран ще продължи да изпълнява ядреното споразумение със световните сили, ако САЩ не се оттеглят от сделката, съобщава \"Таймс оф Израел\". След среща с лидери на ЕС в Брюксел Зариф отбеляза, че \"днес в Брюксел имаше неоспорим консенсус\", че Иран изпълнява споразумението и че \" всеки ход, който подкопава споразумението, е неприемлив\". Междувременно изпълняващият длъжността помощник на Държавния секретар на САЩ по въпросите на Близкия изток Дейвид Сатърфийлд заяви по време на изслушване пред сенатската комисия за външни отношения, че Вашингтон планира да наложи агресивни санкции, за да намали влиянието на Иран в Сирия и да извади подкрепяните от Ислямската република войници от страната, информират руски медии. Той поясни, че става въпрос за комбинация от действия - агресивни санкции и мерки на САЩ и партньорите им за ограничаване на достъпа до физически инструменти, до възможността за преместване на активи и възможността за финансиране на иранските дейности. По думите му Вашингтон и съюзниците на САЩ няма да помогнат на сирийското правителство за възстановяването на страната, ако Башар Асад остане на власт.", "date": "2018.01.11", "title": "САЩ подготвят агресивни санкции срещу Иран"}
{"url": "http://www.bnews.bg/article/235063-patriotarite_otnovo_zapochnaha_da_lazhat_che_shte_uvelichavat_dohodite", "text": "\r\nВ първия работен ден на парламента патриотарите възродиха лъжите си за увеличаване на доходите.Именно с непрекъснатото лансиране на подобен род лъжи пишман войводите-патриотари се намърдаха в парламента и започнаха усилено да се грижат за увеличаването на собствените си доходи. Същите без никакъв свян си гласуваха 13 заплата и отпрашиха по екзотични места да празнуват коледните и новогодишните празници. Преди това се \"погрижиха\" и за бедните пенсионери като гласуваха бюджета за 2018 г. и предвидиха \"огромно\" увеличение на пенсийките от 2-3 лева.Е, това ако не е грижа за увеличение на доходите , здраве му кажете! \r\nОсъзнавайки, че чрез бедността, до която докараха хората, патриотарите най-лесно ще могат да манипулират електората, те и сега ще продължат да дрънчат на тази фалшива струна.Особено гласовите са \"войводите\" на агент Иван, който пък трудно вече придвижва огромното си туловище, знак на неговото благополучие. Вероятно именно поради тази причина агент Иван получи от народа-шкембе войвода! Друг показател за повишеното състояние на пишман войводите е и огромните суми, които заделят за медийно обслужване, за да могат чрез тях да промиват мозъците на електората. Хората често се шегуват, че сега очакват да им раздадат и розови очила, за да си мислят, че животът им е станал розов!   \r\n ", "date": "2018.01.11", "title": "Патриотарите отново започнаха да лъжат, че ще увеличават доходите!"}
{"url": "http://www.bnews.bg/article/235064-bate_boyko_ukroti_oparnichavite_politsai_sas_100_miliona_ot_nego_voto_pravitelstvo", "text": "Сто милиона лева допълнително ще отпусне правителството, за да бъдат увеличени заплатите в МВР.  Протести днес ще има, утре обаче заседание на Управителния съвет на СФС на МВР ще решава за прекратяването им при променената ситуация, обяви председателят на синдика Валентин Попов сред среща с премиера Бойко Борисов. Зам.-министърът на вътрешните работи Красимир Ципов каза, че премиерът е доволен от работата на МВР заради събираемостта на приходи в бюджета. Очаква се днес ръководството на Вътрешното министерство и синдикатите да проведат нова среща, за да обсъдят увеличението на заплатите и допълнително отпуснатите средства.  Договорено е полицаите да получат увеличение на заплатите и през 2019 г., но само срещу резултати от работата им, стана ясно още след срещата. ", "date": "2018.01.11", "title": "Бате Бойко укроти опърничавите полицаи със 100 милиона от него(вото правителство)!"}
{"url": "http://www.bnews.bg/article/235067-minimalna_pensiya_ot_500_leva_predlagat", "text": "Докато премиерът  и извади като от ръкава си 100 млн. лева, пенсионери също извадиха своите искания за увеличаване на минималната пенсия на 500 лв. \r\nТехните протести са традиционни  - всеки четвъртък, те се събират в градинката между Софийския университет и Народното събрание. Този им протест днес съвпадна с откриването на българското председателство на ЕС. \r\nВъзрастните хора настояват правителство и парламентът да им осигурят достоен живот. \r\n\"Ние сме всеки четвъртък тук, защото сме омерзени от това отношение на управляващите към нас. Поставени сме в ъгъла като виновници за нещо, за което ние нямаме никаква вина. Държавата да унижава болните и онеправданите е недопустимо\", коментираха протестиращите пред БНР. \r\nПрез миналата година минималната пенсия бе вдигната на 2 стъпки от 160 на 200 лв. За това настояваха коалиционните партньори от ПФ, макар че тяхното предизборно обещание бе за 300 лв. минимална пенсия. \r\nДнес в София има поне 9 протеста. Протестират привърженици на Истанбулската конвенция, полицаи, еколози, банскалии, пенсионери и др. \r\n ", "date": "2018.01.11", "title": "Минимална пенсия от 500 лева предлагат..."}
{"url": "http://www.bnews.bg/article/235052-viktoriya_petrova_nadu_pazvata_s_oshte_silikon_goreshti_snimki", "text": "Виктория Петрова е надула пазвата си с още силикон по празниците. Красавицата е сменила имплантите си с по-големи в турска клиника става ясно от снимки, които Вики качи в профила си във фейсбук, а малко след това изтри. \r\nПреди тя носеше 850 кубика, които постави веднага след като спечели конкурса Бест еротик модел през 2016-а. Следващата година, когато грабна короната „Мис Силикон“ се отказа отказа от наградата си в полза на благотворителна кауза и беше категорична, че няма да си уголемява бюста, тъй като й е достатъчен. Явно с днешна дата нещата са се променили. \r\nНовата придобивка обяснява и отсъствието на силиконката из медийното пространство около празниците, които тя е посрещнала в Турция в компанията на гаджето си. \r\nНаскоро моделката скандализира последователите си, пускайки кадър от болнична стая, на който смело бе показала срамотиите си. \r\nГорещи снимки на силиконката вижте", "date": "2018.01.11", "title": "Виктория Петрова наду пазвата с още силикон (Горещи снимки)"}
{"url": "http://www.bnews.bg/article/235060-zlatnite_tsvetita_se_sdobriha_zaradi", "text": "Най-голямата лична драма в спортната гимнастика е загърбена. Златните момичета, Цвети Стоянова и Цвети Найденова са отново първи дружки, а заслуга за това имат мъжете им. Бившите грации от ансамбъла по художествена гимнастика се скараха малко след инцидента със Стоянова и близо година не си говореха. Заслуга отново да се съберат са мъжете им – вратарят Александър Любенов и рапъра Марсел Величков – Марсо. \r\nДвете Цветита бяха неразделни дълги години. Скараха се, след като Стоянова направи опит за самоубийство. И нито една от тях не разкри причината за краха в отношенията им. Цвети, която оцеля след полета от шестия етаж, бе категорична, че връщане назад няма и с приятелството им е свършено. Стоплянето на отношенията между двете започна покрай рождения ден на Стоянова през есента. Постепенно двете се сближили, а по Коледа дори си пуснаха клипче, на което са заедно и дори правят фигурки сърчица. Основна заслуга за решаване на кризата имат гаджетата им — Сашо Любенов и Марсел Величков. Двамата са приятели от години и останаха заедно дори и след скарването на половинките им. \r\nМладежите многократно настоявали любимите им да седнат и да си изяснят отношенията. Двамата били категорични, че гимнастичките не трябва да захвърлят с лека ръка толкова дълго приятелство. Явно момичетата са ги чули, защото вече всичко е забравено и те отново са първи дружки. \r\n ", "date": "2018.01.11", "title": "Златните Цветита се сдобриха заради... "}
{"url": "http://www.bnews.bg/article/235058-eto_noviya_palat_na_riki_martin_i_lyubovnika_mu_snimki", "text": "Живот на колела – това може да каже за себе си Рики Мартин. Певецът е свикнал да обикаля света покрай турнетата и концертите си. Пуерториканецът има родени от сурогатна майка 9-годишни близнаци, а в момента е сгоден за артиста Джоун Джоузеф. \"Децата ми Тино и Матео не прекарват повече от две седмици на едно място. Те сякаш са родени на пътя. За тях е важно да сме заедно, домът е там, където се намираме\", заяви Рики Мартин в интервю за \"Architectural Digest\". Е, домът вече има конкретен адрес, защото най-накрая Рики Мартин и годеникът му решиха да се установят някъде за постоянно. Въпреки че се двоумели между Лондон и Ню Йорк, двамата в крайна сметка се влюбили в Лос Анджелис, заради хубавото време и решили да си купят имение именно там. То се намира се в Бевърли Хилс, струва им 13.5 милиона долара, разполага със седем спални и много пространство. Основен акцент в интериора са артистичните творби на Джозеф и негови колеги от средите на съвременното изкуство, пише \"Ева.бг\". \"Джоун има безупречен вкус, така че поверих всичко в неговите ръце. Моите основни изисквания бяха за комфорт и практичност\", казва Рики Мартин. Снимки вижте   ", "date": "2018.01.11", "title": "Ето новия палат на Рики Мартин и любовника му (Снимки)"}
{"url": "http://www.bnews.bg/article/235049-dani_zlatkov_katastrofira", "text": "Верижна катастрофа претърпя дни преди мача си в „Арена Армеец” футболистът Даниел Златков. Спортистът, когото всички наричат БГ Роналдо, се прибирал към Благоевград след поредната ММА тренировка, когато станал инцидентът. Известният футболист е без опасност за живота. А алкохолната му проба се оказа отрицателна. \r\n„Чувствам се добре, но няма как да кажа, че съм в отлично състояние след катастрофа. Важното е, че съм здрав”, заяви Златков пред „Телеграф”. \r\nПристигналите на място автомобили на КАТ взели алкохолна проба, която е отрицателна, след което съставили акт и на виновника — млад шофьор, който управлявал една от колите. За щастие няма сериозно пострадали участници в катастрофата, но автомобилите са с доста тежки поражения. Въпреки случилото се доскорошният участник във „ВИП Брадър” ще дебютира още тази събота в столичния „Арена Армеец”. „В състояние съм да се бия в събота, а случилото се няма да окаже влияние на настроението и на начина ми на подготовка”, категоричен е той. Интересното е, че след инцидента Златков веднага се обадил на Георги Анадолов, който организира ММА битката и който също претърпял катастрофа минути по-рано, но в София. \r\n ", "date": "2018.01.11", "title": "Дани Златков катастрофира "}
{"url": "http://www.bnews.bg/article/235075-palno_bezhaberie_globiha_larzh_bashta_za_samo_dete_v_krachma", "text": "МВР глоби с 300 лв. бащата на непълнолетен младеж, засечен без придружител в калоферска кръчма посред нощ. Служителите на реда написали акта на човека, защото момчето се обадило на него като на родител, след като било спипано в компания в кафе-аперитив 50 минути след полунощ на 29 октомври м. г., и след малко той пристигнал на мястото, пише \"Марица\". Така бил санкциониран за нарушение на Закона за закрила на детето, който забранява непълнолетни да пребивават в питейни заведения в късните часове без придружител.  Той обжалвал наказателното постановление и се опитал да докаже пред Карловския районен съд, че с младежа всъщност е имало възрастен, който бил приятел на майка му. Другите от компанията обаче не потвърдили този факт. Въпреки това санкцията е отменена, защото всъщност човекът не се водел баща на детето - в акта за раждане на момчето било вписано друго име в съответната графа. По закон такава глоба може да бъде наложена и на всеки близък, който се грижи за ненавършило 18-години дете, но това трябва да е описано в акта. А в случая глобеният бил посочен като баща.", "date": "2018.01.11", "title": "ПЪЛНО БЕЗХАБЕРИЕ! Глобиха ларж баща за само дете в кръчма"}
{"url": "http://www.bnews.bg/article/235068-bomba_otbelyaza_parviya_den_na_evropredsedatelstvoto", "text": "\r\nСъс сигнал за бомба започна първият ден на европредседателството. Сигналът е запоставено взривно устройство на летище София, съобщиха от пресцентъра на МВР. \r\nОбаждането е регистрирано в 12.10 часа., като заплахата е била за поставена бомба на Терминал 2.  \r\nВеднага са били предприети действия и е започнала страндартна проверка, но не е имало евакуация на пътниците. Терминалът е проверен със следово куче, взривно устройство не е открито. \r\nПрипомняме, че вчера също бе получен сигнал за бомба.на летище София, като двата терминала бяха затворени, а пътниците - евакуирини. След едночасова проверка бомба не бе намерена и бе възстановена работата на летището.   \r\n ", "date": "2018.01.11", "title": "Бомба отбеляза първия ден на европредседателството!"}
{"url": "http://www.bnews.bg/article/235069-koy_chisti_okolo_tsvetan_tsvetanov_dve_ekzekutsii_na_8_yanuari_na_nay_doverenite_mu_biznesmeni", "text": "На 8 януари 2018 екзекутираха в центъра на столицата \"касичката\" на Цветан Цветанов - Петър Христов. Две години по-рано, пак на 8 януари, но 2016, очистиха в най-баровския квартал на София личния шивач на Цветан Цветанов Александър Антов, бос на модна къща Агресия. Съвпадение? Предупреждение? Някой чисти около най-силната фигура в ГЕРБ или стеснява кръга около него и го наближава със заредена цев. Първото убийство не е разкрито и до днес, второто няма да бъде. МВР никога не е разкривало поръчкови убийства от подобен калибър. Основната нишка в тях е самият Цветанов. Coincidence. Неслучайни съвпадения, така казват англичаните. Няма данни някой от ДАНС или МВР да рови около Втория човек в Партията- майка. А кучето е заровено някъде в неговия двор на някой от шесте му официални апартамента. Първата. Някой над Цветанов го ограничава като периметър и власт. Търсете парите. Зад такива екзекуции стоят интереси огромни - пари и власт. Засега няма данни някой да проверява задълбочено финансовите връзки между Цв. Цв. и бизнесмените Антов и Христов. Двамата покойници са и крупни приватизатори - Агресия и Лактима. Те са дясната ръка на шефа на ПГ на ГЕРБ и негов основен шивач и стилист. В мафията знаем ролята на шивача. Двамата покойници са работили на ръба на държавата и са солидни усвоители на държавни поръчки и на еврофондове. От 10 години Цветанов неизменно е вторият човек във властта. Дали покойниците не са държали тайни шифри на несметни офшорки с таен собственик - някой от първия ред на лордовете от Тъмната страна на Силата. ГЕРБ отдавна не е партия на харизмата на Борисов, отдавна е партия без никаква идеология. Тя е партия на клиентелата и на бизнеса. Във всеки град има един или няколко като Петър Христов. Всички те на късата каишка на Цв. Цв. Това са структурите на ГЕРБ- общини, поръчки, фирми, заводи. Всички служители и работници гласуват под строй - над 700 хиляди гласа под строя на суровия оргсекретар Цветанов. Те са на заплата от ГЕРБ. Нямат друг избор. И тук идва втората версия, вторият мотив.  Страхът надделява над послушанието сред партийните велможи. Някой над ГЕРБ се готви да приключи този изродил се проект. До 6 месеца краят ще дойде, защото вече вреди на държавата. Дали Бойко Борисов осъзнава колко вреден е за неговото политическо бъдеще Дясната му ръка. Цветанов се срива ... Към затвора или към забвението при офшорките. Въпросът е кой от ГЕРБ ще го последва. Разбира се, ако има воля, прокуратурата може да ускори и приключи този процес за седмици.", "date": "2018.01.11", "title": "Кой чисти около Цветан Цветанов? Две екзекуции на 8 януари на най-доверените му бизнесмени"}
{"url": "http://www.bnews.bg/article/235051-vizhte_kakvo_se_sluchi_s_zhenata_koyato_skochi_v_razkopkite_na_metroto", "text": "60-годишната шофьорка, която буквално скочи с автомобила си в строежа на метрото в кв. \"Овча купел\", е изписана от ВМА. След катастрофата тя бе настанена в травматология на болницата. Била й е направена операция на ключицата, научи Bnews от свои източници. \r\nПрипомняме, че на 2 януари \"Форд Фиеста\", управляван от 60-годишната жена, падна в изкопа за третия метродиаметър при строежа на метрото в столичния квартал. Заедно с нея в колата бе и майка й, която след преглед в болничното заведение бе изписана.", "date": "2018.01.11", "title": "Вижте какво се случи с жената, която \"скочи\" в разкопките на метрото!"}
{"url": "http://www.bnews.bg/article/235054-toaletniyat_ministar_s_portsiya_za_dovizhdane", "text": "\r\nПечално известният тоалетен министър, известен още и като министъра на правителството получи тлъста порция от 600 000 лева за ремонт на културния \r\nдом в Будапеща .Парите е предвидено да бъдат преведени на НПО организации в Унгария.Според запознати това е перфектна схема за източване на държавни \r\nсредства поради трудноста да се осъществява пряк контрол. Запознати припомниха, че пАриближени до тоалетния министър бяха разобличени за източване на публичен ресурс в чужбина при журналистическо разследване на ТВ 7. Схемата е аналогична, като тогава парите са превеждани от министерството на образованието на НПО в Испания. Интересна подробност е, че тогава сигналът бе подаден от партия Атака. \r\nЕксперти припомнят, че недоумяват по силата на кой закон се превеждат 600 000 лева на НПО в Унгария за ремонт на сграда. По какъв начин ще бъде проведена процедура за провеждане на обществена поръчка и какво точно ще се ремонтира на тази сграда? \r\nНай-интересната подробност от къде правителството дава тези пари при положение, че такъв разход не е предвиден в бюджета за 2018 г.? Вероятно това е порция за довиждане към тоалетния министър и пълното му игнориране от властта! \r\n ", "date": "2018.01.11", "title": "Тоалетният министър с порция за довиждане!"}
{"url": "http://www.bnews.bg/article/235050-izrod_pochupi_ot_boy_operiranata_si_zhena", "text": "На 10 янеари в РУ Лом е подаден сигнал от МБАЛ Лом, според който през нощта е приета 55-годишна жена от гр. Лом с оплакване за болки в гърдите. След извършен преглед и изследвания е установено, че жената е със счупени ребра и е претърпяла операция, при която й е отстранена слезката. Пострадалата е настанена в ОАИЛ при МБАЛ Лом. От проведените оперативно-издирвателни мероприятияе установено, че предния ден. около 16,30 ч. в с. Долно Линево при възникнал битов скандал на жената е нанесен побой от съпруга й В.С. на 55 г.  Местопроизшествието е посетено от служители на РУ Лом, извършен е оглед и е образувано досъдебно производство,а  В.С. е задържан в РУ Лом за срок от 24 часа. Работата по случая продължава, съобщиха от ОДМВР-Монтана.", "date": "2018.01.11", "title": "Изрод почупи от бой оперираната си жена"}
{"url": "http://www.bnews.bg/article/235053-kameliya_e_bremenna", "text": "Вчера Камелия отпразнува своя 47-ми рожден ден в компанията на дългогодишния си приятел Цветин, пише HotArena. За първи път от много време насам наблюдаваме, че поп фолк изпълнителката е качила някое кило отгоре, а в светските среди упорито се шушука, че тя е … бременна! На една от последните й снимки дори е заформила не само барабанче, но и коремче. Това естествено само подплътява спекулациите. Ще очакваме самата певица да потвърди има ли повод за радост. Вчера тя имаше рожден ден, който съчета с друг личен празник - с Цветин отбелязват 20 години откакто са заедно. Двамата са решили да не празнуват шумно с много гости, а са си останали сами вкъщи. Вместо скъпарско шампанско или вино, са вдигнали наздравици с високоградусова ракия. Двойката, живееща дълго време на семейни начала, отдавна с трепет чакаше да се сдобие с трети член. Май времето е дошло?", "date": "2018.01.11", "title": "Камелия е бременна?!"}
{"url": "http://www.bnews.bg/article/235084-elitsa_na_stundzhi_zabi_18_godishno_gadzhe", "text": "Певицата Елица Тодорова, която нашумя покрай връзката си с музиканта Стоян Янкулов – Стунджи, съвсем е занемарила кариерата си. Откакто се раздели с дуетния си партньор, тя не е вадила хит и се е съсредоточила върху други неща. Запознати твърдят, че изпълнителката се е отдала на разврат и сменя мъжете като носни кърпи, но така и не е успяла да завърже сериозни отношения. Неотдавна тя дори имала връзка с ученик – атлетичен 18-годишен танцьор, писа „Уикенд“. За разлика от Елица, Стунджи най-сетне откри щастието с настоящата си половинка Дора Арабаджиева. Неотдавна Янкулов стана дядо, след като дъщеря му Стилияна го дари с внуче, така че ситуацията в личния му живот изглежда напълно подредена. Навремето музикантът бе лудо влюбен в дуетната си половинка, но си изпати доста от медийния интерес към връзката им. През 2008 г. Стунджи предложи брак на Елица в ефира на БНТ, но сватба така и не се състоя. Клюката гласи, че палавата певица многократно слагала рога на Янкулов, а сред любовниците й бил и рапърът Криско, който по това време тепърва пробивал на музикалната сцена. Елица явно е в търсене на нов мъж, защото почти всеки ден се пуска я по гащи, я по жартиери, я по сутиен. „Какво й става на тази жена?! Съвсем е изперкала! Не й отива на годините да се гологъзи така!”, коментират възмутени интернет потребители в профила на певицата.", "date": "2018.01.11", "title": "Елица на Стунджи заби 18-годишно гадже"}
{"url": "http://www.bnews.bg/article/235059-borisov_da_dade_bilbordove_na_pras_pres", "text": "Органът на невъзпитаните карикатуристи \"Прас Прес\" поиска официално от Бойко Борисов да им предостави безплатно три от билбордовете, които той щедро предложи на протестиращите полицаи. Според карикатуристите не е редно само господин министър-председателят да си чете вестника им, за който е абониран, но и да могат гостите от ЕС да се запознаят с творчеството им. Ето и официалното писмо на карикатуристите до Борисов, публикувано на страницата на Прас Прес във фейсбук.", "date": "2018.01.11", "title": "Борисов да даде билбордове на \"Прас Прес\""}
{"url": "http://www.bnews.bg/article/235041-prostrelyaniyat_danachen_v_shemi_za_ukrivane_na_dds", "text": "\r\nРегистрирана фирма в Кърджали е попаднала в полезрението на разследващите стрелбата срещу данъчния шеф Иво Стаменов. \r\nКомпанията е със сериозни показатели в износа и вноса. Тя е била в списък за укриване на ДДС чрез фиктивен внос, съобщи 24rodopi.com, като се позова на свои източници.  \r\nВ НАП Стаменов е отговарял точно за фискалния контрол над рискови стоки, каквито са месо, месни продукти, зърно, зеленчуци, горива и други.  \r\nПрипомняме, че 43-годишният директор на отдел \"Фискален контрол\" бе прострелян в центъра на София - на улица \"Дунав\" в близост до кръстовището с ул. \"Московска\", докато шофираше личния си автомобил - джип БМВ Х3. Сигналът за стрелбата бе подаден около 8.40 ч. на 18 декември м.г.. Иво Стаменов е бил причакан и прострелян от упор на метри от входа на детска градина. \r\nТой бе приет във Военномедицинска академия в критично състояние и бе опериран два пъти, като му бяха прелети десетки сакове с кръв и плазма. Той има поражения в десния бял дроб и големите кръвоносни съдове в областта. И към момента състоянието му е стабилизирано, но все още с опасност за живота. \r\n ", "date": "2018.01.11", "title": "Простреляният данъчен в схеми за укриване на ДДС?"}
{"url": "http://www.bnews.bg/article/235066-preslava_protri_ot_nosene_tozi_banski", "text": "Преслава все още си е спестовница от класа, да не кажем направо – скръндза. Заведоха я на екзотична почивка в Тайланд, а тя си е купила само 1 бански костюм, който вече ни втръсна да гледаме в социалната мрежа на десетките снимки, с които певицата се изфука. Брюнетката блести в черен, тук-таме мрежест цял бански и чупи едни и същи стойки, но на различен фон. Гаджето ѝ – Павел Лазаров, който най-вероятно е платил цялата ваканция на о-в Пукет, е минал през толкова плеймейтки, а не е научил, че популярните дами ходят с по 20 чифта плажно облекло и това е минимумът! \r\nИ понеже той не е помислил за този детайл, Преслава решила проблема набързо, избирайки най-безвкусния морски „тоалет“, който по всичко личи, че няма да свали до края на престоя. \r\nПайнерката изглежда има страх, че ще ѝ свършат парите и затова пести като за последно, пише хотарена. Нека да припомним най-скорошния пример – звездата цяла зима ходи с едни и същи ботуши – черни, стигащи 1 педя над коляното. \r\nСлучаите от 2015 година с двата маркови потника на Преси също са куриозни. И зиме, и лете в продължение на 1 година тя не сваляше двата топа – единият на Филип Плейн, другият на Dsquared2. \r\nПрез лятото на 2014 пък брюнетката протри от носене култовата си червена рокля.", "date": "2018.01.11", "title": "Преслава протри от носене този бански "}
{"url": "http://www.bnews.bg/article/235048-shokirashto_maskite_ne_pazyat_ot_mrasniya_vazduh", "text": "\"Най-засегнати са бременните, хората с белодробни проблеми, децата и възрастните. Ние не можем да променим въздуха, това ще се случи само чрез институциите. Нека се избягват местата с натоварено движение и по-замърсените части на града.  \", разкри пулмологът д-р Петър Чипев. В момента стойността, която отчита апаратът е 48,5 микрограма фини прахови частици в измервателна станция в кв. Павлово в столицата, като границата е 50 милиграма. Когато има ускоряване на трафика качеството на въздуха се променя и тези прахови частици се увеличават. Това заяви Тодорка Петкова, главен експерт към Изпълнителната агенция по околна среда пред БНТ. \"Получи се разминаване в първите дни от годината заради зарята, чиито прахови частици се разграждат доста трудно. Пет измервателни станции са разположени в различни точки на София. Имаме няколко варианта за намаляване на трафика. Създадохме инициатива „Зелен билет“, което значи, че ако има увеличение на праховите частици, шофьорите могат да ползват градски транспорт на цена от 1 лев за един ден. Друга мярка е увеличаване на цената на синята зона, и третата мярка е КАТ да прави проверки на колите\", добави Йоана Христова заместник-кмет по направление „Зелена система, екология и земеползване\". \"По отношение на автомобилния трафик се вземат мерки. Има работна група, която да намери баланса за намаляване на праховите частици без да се пречи на социалния и икономически живот\", каза също директорът на Дирекция \"Опазване чистотата на въздуха\" в Министерството на околната среда и водите Иван Ангелов.  Влажното време доведе до смог, който влиза в белите дробове. До 20-ти януари няма да има опасност за ново наслояване на прахови частици\", каза още доц. д-р Георги Рачев.  ", "date": "2018.01.11", "title": "ШОКИРАЩО: Маските не пазят от мръсния въздух!"}
{"url": "http://www.bnews.bg/article/235037-gerberi_spasiha_boyko_da_obyasni_v_parlamenta_za_ubiystvata", "text": "Премиерът Бойко Борисов няма да бъде изслушван в парламента за зачестилите убийства и криминогенната обстановка. БСП поиска изслушване на министър-председателя точно в деня на старта на европредседателството за ситуацията в страната след убийствата от последните дни. Това обяви заместник-председателят на партията Кирил Добрев на пресконференция след заседанието на Изпълнителното бюро на БСП. В пленарна зала Драгомир Стойнев  от БСП посочи, че хората вече се страхуват и трябва да бъдат успокоени, че има държава. За съжаление някои хора губят свои близки приятели, намекна още соцдепутатът. От ГЕРБ обаче се опрадваха, че има и други форми на парламентарен контрол на НС над правителството. Затова и шефът на правната комисия Данаил Кирилов каза, че точно по тази теми днес във вътрешната комисия на НС ще бъде изслушан вътрешният министър Валентин Радев. И така мнозинството отхвърли искането на социалистите с нищожна разлика - седем гласа. 100 депутати от опозицията гласуваха Борисов да се яви за обяснения, 107 бяха против.", "date": "2018.01.11", "title": "Гербери спасиха Бойко да обясни в парламента за убийствата"}
{"url": "http://www.bnews.bg/article/235039-otvlichane_v_burgas_kakvo_otkriha_politsaite", "text": "Двама 30-годишни бургазлии с крими досиета влязоха зад решетките заради глупава шега. На 10 януари започнала специализирана полицейска операция по сигнал за отвличане, в която се включили служители от отдел „Криминална полиция“ при ОДМВР – Бургас, „Специализираните полицейски сили“ и Четвърто Районно управление – Бургас. Те атакували апартамент в бл. 69 в к-с „Меден Рудник“, където намерили и иззели наркотично вещество - пико. Задържани са : 30 годишните С.Т. и А.Ж., и двамата криминално проявени от Бургас. По случая е образувано бързо полицейско производство. От допълнителните полицейски действия е установено, че С.Т. искал да се пошегува и сам подал сигнала за това, че е отвлечен от свой приятел, който информирал служителите на реда. По случая в Четвърто Районно управление – Бургас е образувано преписка.  ", "date": "2018.01.11", "title": "Отвличане в Бургас! Какво откриха полицаите..."}
{"url": "http://www.bnews.bg/article/235040-sadat_posochi_sinat_na_tsenko_chokov_e_nevinen", "text": "Врачанският районен съд оневини сина на бившия кмет на Галиче Ценко Чоков - Мартин, обвинен за побой по хулигански и расистки подбуди. \r\nСпоред магистратите няма достатъчно доказателства за извършено престъпно деяние от Мартин Чоков. Отпадна и паричната му гаранция в размер на 200 лева. \r\nСпоред обвинението, на 12 януари 2016 г. Мартин Чоков е нападнал и нанесъл лека телесна повреда на 19-годишния Радослав Илиев. По време на делото обаче жертвата внезапно оттегли показанията си. \r\nРешението подлежи на протест пред Окръжния съд. \r\nПрипомняме, че баща и син Чокови са в ареста от края на май 2016 г., когато бяха задържани при полицейска спецоперация. Срещу Ценко Чоков са повдигнати 5 обвинения - като ръководител на организирана престъпна група, за лихварство, отвличане, побой с нанасяне на телесни повреди, палежи.  \r\nНа Мартин Чоков също са повдигнати обвинения за участие в престъпната група, лихварство, отвличане и побой. Освен това, той е привлечен и за принуда, както и за заплаха със смърт. \r\nОбвинения за участие в групата са повдигнати на Иван Тодораков, Димитър Каменов, Иван П. Тодораков, Касъм Касъмов и Васил Филиповски. Част от тях са привлечени като участници в конкретни престъпления на групата.  \r\n ", "date": "2018.01.11", "title": "Съдът посочи: Синът на Ценко Чоков е невинен!"}
{"url": "http://www.bnews.bg/article/235057-i_rayna_s_yaka_dupara_kato_na_kim_kardashiyan", "text": "Фолк певицата Райна се фука с дупара като на Ким Кардашиян. Миньончето от Сандански, което доскоро демонстрираше само къде обича да почива, си направи дръзка фотосесия, на която се фука с яка дупара. За първи път от години Райна лъсна на разголени снимки, на които ясно се виждат пищните й задни части. С оскъден бански, певицата не оставя нищо за въображението на феновете си. Почитателите й отбелязват, че Райна явно е спряла с усилените тренировки във фитнеса и се е запуснала. „Всички искат да имат задните части на Ким Кардашиян и Джей Ло. Райна да не остане по-назад. Преди пък беше кожа и кости”, подмятат по повод на новия й клип в мрежата. \r\n ", "date": "2018.01.11", "title": "И Райна с яка дупара като на Ким Кардашиян "}
{"url": "http://www.bnews.bg/article/235062-resheno_votat_na_nedoverie_e_na_17_yanuari", "text": "Соцлидерката Корнелия Нинова потвърди в пленарна зала, че вотът на недоверие ще бъде внесен на 17 януари. \"Ще бъдем конструктивни, но не мислете, че ще мълчим, когато правите грешки\", каза Нинова и посочи 10 дена - 10 големи проблема и един шанс - европредседателството.\"Народът ни продължава да изчезва, отбелязахме печален рекорд - едва 57 хил. бебета са се родили. Никакви фанфари, никакво дюдюкане или хвалби за висок стандарт не могат да отменят този факт, това е така\", посочи първия проблем от началото на Новата 2018 г. Корнелия Нинова - демографската катастрофа. На второ място подреди предстоящите протести на 40 общински болници, изправени пред фалит. \"Българските учители излязоха с оценка, че това се дължи на бързото приемане на образователния закон\",  посочи още един проблем Нинова. Сред проблемите тя изреди и поскъпването на тока, а с него и цените на стоките, докато увеличенията на минималната заплата и доходите на хората тутакси се оказали изядени. \"Поскъпването на живота вече изяде това увеличение\", каза соцлидерката. Изброи още проблемите със санирането,   \"Не помня кой го каза - 8 дни 8 трупа, убийства и властта не реагира адекватно, но народът реагира.\", вмъщна и темата с ужасните убийства, с които стартира годината. Тя потвърди, че вотът на недоверие ще бъде внесен на 17 януари. ", "date": "2018.01.11", "title": "РЕШЕНО: Вотът на недоверие е на 17 януари!"}
{"url": "http://www.bnews.bg/article/235035-zemyata_shte_posledva_venera_chaka_ya", "text": "\r\nЗемята я очаква същата съдба на Венера и че тя ще се превърне в огнен ад. Кклиматичните промени ще доведат човечеството до гибел, тъй като на нашата планета ще изчезнат условията за живот, смята английският физик-теоретик Стивън Хокинг.,съобщава в. \"Дейли мейл\".  \r\nХокинг обяснява, че преди 4 милиарда години Венера е била точно копие на Земята. Тя е имала атмосфера, морета, растителност, но поради ред причини просто е \"изгоряла\". \r\nКато се има предвид, че възрастта на Земята е около 4,5 милиарда години, тя ще се превърне в мъртва пустиня само за 500 милиона години. \r\nХокинг припомни международните договори за намаляването на вредните емисии. Ученият обвини президента на САЩ Доналд Тръмп за подписването на \"смъртната присъда\" на планетата, след оттеглянето на САЩ от Парижкото споразумение за климата. \r\n ", "date": "2018.01.11", "title": "Земята ще последва Венера, чака я..."}
{"url": "http://www.bnews.bg/article/235042-uchenicheskite_stipendii_skachat_s", "text": "От втория учебен срок се увеличава размерът на ученическите стипендии. От 50 лева те ще станат 60 лева. Разширява се и обхватът на учениците, които ще могат да ги получават. Шест са новостите за получаването на стипендии в училище. Размерът на стипендията, която получава ученикът, както и броят на децата, които имат право на нея, се определя от комисия в съответното училище: Тъй като основният критерий, когато става въпрос за образователни резултати, е успехът, а когато става въпрос за образование, вече е доходът на член от семейството. Нямаме фиксиран, строго определен отличен успех - да речем - над 5.50… Училището го определя в зависимост от това какви са учениците, които се обучават там, какви образователни резултати постигат, каза каза пред \"Хоризонт\" Грета Ганчева, експерт от просветното министерство. Шест са новостите за получаване на стипендии. Всички ученици от осми клас ще започнат да взимат стипендия, не от девети, както беше до момента. Другото ново е за учениците от частните училища, стипендии ще получават и търсещите или получили международна закрила ученици. До момента получаваха само чужденците. Другото много важно нещо е това, че се увеличава размерът на стипендията, а другото още по-важно нещо е, че всички деца със специални образователни потребности имат право да получават различни видове стипендии. Парите, предвидени за ученически стипендии през годината, са над 23 милиона лева.", "date": "2018.01.11", "title": "Ученическите стипендии скачат с..."}
{"url": "http://www.bnews.bg/article/235043-bomba_veneta_raykova_se_razvezhda_zaradi_yuksel_kadriev", "text": "В края на миналата седмица водещата Венета Райкова изненадващо обяви, че се развежда със съпруга си Тихомир след 13 години брак. Из светските среди обаче се тиражира слух, че раздялата на съпрузите е фиктивна и е свързана с делото, което Юксел Кадриев заведе срещу своята колежка. \r\nНовинарят от Би Ти Ви осъди Райкова на втора инстанция за интервю, което бившата му жена Бонка даде преди години в предаването „Горещо“. Райкова бе осъден ада плати доброволно 30 000 лева на Юксел. \r\nВодещата не извърши плащането, а в процеса на делото бе наложена възбрана върху апартамента, в който живеят с Тихомир и сина им Патрик. \r\nСпоред запознати делото още не е приключило, като към настоящия момент Венета чака отговор от ВКС дали ще бъде допусната до трета инстанция. \r\nКлюкарите мълвят, че Георгиеви се развеждат фиктивно, за да спасят имуществото си, като след развода жилището да остане на името на Тишо, пише „Ретро“. През годините двойката бе развеждана от жълтите медии, но Венета отричаше слуховете с насмешка и твърдеше, че са много щастливи. \r\n ", "date": "2018.01.11", "title": "БОМБА!  Венета Райкова се развежда заради Юксел Кадриев"}
{"url": "http://www.bnews.bg/article/235045-skandalno_petar_hristov_komandval_mvr", "text": "\r\nНяма да бъде разкрит нито убиецът на бизнесмена Петър Христов, нито поръчителите на убийството, каза бившият шеф на разузнаването Димо Гяуров. \"Или някой ден ще се стигне до едно тяло в някоя кариера или кладенец, за което да се предположи, че е на извършителя\", предположи той.  \r\nСпоред ген. Гяуров версията, че убийството е свързано с делото \"Наглите\", е опит да се героизира жертвата.  \r\n\"Много е нелицеприятно да се признава, че човекът е типичен представител на Прехода и първоначалното натрупване на капитал. По-важно е, че е тясно свързан с важни представители на \"подземния свят\". За мен е необяснимо как обикновен охранител на дискотека става охранител на най-големия завод за захар, как придобива целия млекопреработвателен бизнес в един район?  \", коментира Гяуров в студиото на телевизия \"България он ер\". \r\nПо думите му на някого му е прекипяло. Възможно е да е някой, който да има да взема нещо от него, някой, на когото нещо му е взето, конкуренция, изместени партньори, неразплатени ангажименти. Според бившия шеф на Националната разузнавателна служба има липса на държавност и наглост от страна на изпълнителите.  \r\n\"Свидетели сме на връщане на времената на безсилието на държавата. Какъв по-голям срам от това да има хиляди хора, обявени за издирване и никой да не ги издирва?\", отбеляза ген. Гяуров в контекста на показната стрелба срещу един от шефовете на НАП и жестокото шесторно убийство в Нови Искър.    \r\n\"Остава неясно как разследването стигна до това, че причината е недоволство от нежеланието на жертвата да съдейства за обирджийство. Как направиха извода, че останалите членове на семейството са знаели? Това е в противоречие на любовната връзка, която би трябвало да е тайна. Обяснението беше - оперативни източници, което е смешно и жалко\", сподели своята гледна точка ген. Димо Гяуров.   \"Не твърдя, че това е извършено от МВР, а от съучастника му. Зам.-главният прокурор Сарафов не е наясно как се правят тези експертизи\", каза още бившият шеф на НРС.  \r\n ", "date": "2018.01.11", "title": "СКАНДАЛНО: Петър Христов командвал МВР!"}
{"url": "http://www.bnews.bg/article/235070-prezidentat_bezotgovoren_e_nachinat_na_priemane_na_istanbulskata_konventsiya", "text": "Безотговорен е начинът на приемане на Истанбулската конвенция. Това заяви пред журналисти държавният глава Румен Радев, след като връчи почетните значки и сертификати на над 120 младежи на ежегодната церемония на Международната награда на херцога на Единбург-България. Президентът настоява за изчерпателен дебат по темата.  допълни президентът. Той поосчи още, че и сега имаме закони, които защитават и правата на жените, и на децата и са срещу домашното насилие, но не можем да ги приложим, явно както трябва, а бързаме да поемаме международни ангажименти, без да знаем точно за какво става въпрос и без да сме провели един наистина задълбочен дебат. Това е безотговорно, категоричен бе президентът Радев. Борбата с домашното насилие и насилието над деца, според него, трябва да се води от полицията и съда. Трябва да знаем какво се подписва и какво се ратифицира, а не постфактум да установяваме какво сме приели, отсече още държавният глава.", "date": "2018.01.11", "title": "Президентът: Безотговорен е начинът на приемане на Истанбулската конвенция"}
{"url": "http://www.bnews.bg/article/235098-balgariya_zastava_nachelo_na_es", "text": "В следващите шест месеца страната ни ще посрещне 25 000 гости. България застава начело на Европейския съюз. В четвъртък, в сградата на Народния театър, се поставя официалното начало на председателството. В следващите шест месеца страната ни ще посрещне 25 000 гости и ще бъде домакин на повече от 300 събития. Девизът, с който София застава начело на Европа, е „Съединението прави силата\". Днес обаче България посреща европейските си гости по-скоро разединена. В късния следобед, при изключителни мерки за сигурност, в столицата пристигнаха председателите на Европейския съвет - Доналд Туск, на Еврокомисията - Жан Клод Юнкер, на Европейския парламент - Антонио Таяни, както и всички еврокомисари. Туск се срещна за кратко с българския премиер Бойко Борисов и с ресорния министър Лиляна Павлова. Детайли от разговора им обаче не бяха оповестени. До края на юни европейските задачи на страната ни са и в София, и в Брюксел - по много и начесто. У нас около 30 от срещите ще са на високо равнище. А една от най-чаканите – тази за Западните Балкани, се задава през май, за пръв път от 18 години насам. Идеята е да се застъпим за съседите си и да ги свържем с Европа - както транспортно, така и политически. Борбата за добрите отношения с Турция също не трябва да се подценява, подготвена е властта. Но нямало да си затваряме очите за проблемите – борбата с тероризма, опазването на човешките права и на върховенството на закона. А за да ни е върхово европредседателството, трябва да се научим и на взимане, и на даване. С даване – на култура, започна първият ден на председателството. В шатра до Народния театър, на площ от 700 кв. метра, беше открита дигитална изложба. Тя показва съкровищата, обичаите, азбуката ни. След празничното откриване, в петък евролидерите започват работа. Предстоят срещи с министрите от българското правителство, на които ще се обсъждат основните приоритети на председателството, сред които: сигурност и отбрана, миграция и правосъдие, интеграция на Западните Балкани. А те, освен за Европа, са важни и за просперитета на България. Ако докажем способността си да сме медиатори в предстоящите тежки преговори по новия бюджет на Общността след Brexit, то страната ни ще бетонира ролята си на стратегически партньор в Европа.", "date": "2018.01.11", "title": "България застава начело на ЕС"}
{"url": "http://www.bnews.bg/article/235046-borisov_zapushi_ustite_na_protestirashtite_politsai_s", "text": "  Полицаите ще получат по-високи запплати. Това стана ясно след срещата на синдикатите в МВР и премиера Бойко Борисов в Министерския съвет.  Борисов лично поел ангажимент - 100 милиона лева допълнително да бъдат осигурени за увеличаване на заплатите в системата на МВР. Това ще бъде гласувано от правителството в следващите две седмици, а тепърва ще се договаря какво точно ще бъде увеличението на отделните служители в системата.  Бойко Борисов казал, че е доволен от резултатите, които МВР постига в повишаването на приходите в хазната.  Тези 100 милиона лева са отделно от 55-те милиона лева, които бяха вече отпуснати с бюджета за 2018 година.  На 12 януари синдикатите ще  умуват да договорят временно спиране на протестите, докато стане ясно дали обещаното от премиера Борисов ще се случи. ", "date": "2018.01.11", "title": "Борисов запуши устите на протестиращите полицаи с..."}
{"url": "http://www.bnews.bg/article/235044-holivud_poludya_maykal_daglas_masturbiral_pred", "text": "Обвиненията в секс тормоз в Холивуд плъзнаха като неизлечима зараза и скоро няма да остане нито една звезда, чието име да не бъде окепазено. Абсолютно всеки Божи ден от другата страна на океана долитат новини за пропищели жени, като мъжете, които обвиняват, естествено са най-големите акули в кино бранша.  Всичко това вече започна доста да намирисва... В кюпа попадна и Майкъл Дъглас. Бивша негова служителка заяви, че преди 32 години той мастурбирал пред нея. \"Това е пълна лъжа, обвиненията са изфабрикувани. Нямам скрити скелети в гардероба си и е много странно защо след цели 32 години се появяват подобни неща. Децата ми са стресирани и притеснени, страх ги е да отидат на училище, защото очакват да се появи някоя статия, нарочвайки ме за сексуален насилник. Аз се гордея с кариерата и репутацията си\", заяви Майкъл Дъглас.", "date": "2018.01.11", "title": "ХОЛИВУД ПОЛУДЯ! Майкъл Дъглъс мастурбирал пред..."}
{"url": "http://www.bnews.bg/article/235056-barekov_tsvak_tsvak_e_tezhak_vodenichen_kamak_za_nyakoi_hora_i_za_partiyata_mu", "text": "МВР -то почнало с разпитите на близкото обкръжение на покойния Петър Христов с .... Влади Въргала! Дали разследва сериозно или просто замита следите????Откога шоумените са по-ценни свидетели от Цвък Цвък, лидер на ПГ на ПП ГЕРБ? Ще бъде ли разпитан въобще Цветан Цветанов за убийството? За Наглите, за офшорките, за обществените поръчки за 50 милиона, за дарението от 30 000 евро, за шестия апартамент? Те да не са паднали от небето...Като свидетел или като заподозрян? Съдейки по поведението му и оправданията му през последните дни - Цвък Цвък е тежък воденичен камък за някои хора и за партията му. Знае го сам. Време е да се отърват от него. Ама дали МВР- то и прокуратурата ще свършат мръсната работа по \"развинтването на главата му\"( цитирам бай Андрей Райчев от 2013)?", "date": "2018.01.11", "title": "Бареков: Цвък Цвък е тежък воденичен камък за някои хора и за партията му!"}
{"url": "http://www.bnews.bg/article/235034-evrostat_ni_savetva_kak_da_pestim_ot_skapiya_tok", "text": "10 лв. е годишната икономия за българско домакинство от замяната на една електрическа крушка, твърди Евростат. \r\nАко сменим само на една обикновена 60-ватова електрическа крушка с LED осветително тяло от 10 вата спестяваме 10 лева /5 евро/, сочат  изчисленията на Евростат на база цени за първата половина на 2017 г., предаде БТА. \r\nНай-много обаче - около 15 евро годишно при същата икономия спестяват домакинствата в Дания, Германия и Белгия, защото цените на електричеството в тези три държави са най-високи в ЕС, отчита европейската статистика. \r\nСред държавите в ЕС с най-евтино електричество, освен България, са още Литва, Хърватия и Унгария - по 11 евро за 100 квтч, Естония и Румъния - по 12 евро и Малта - 13 евро на 100 квтч. \r\nПри средно статистически апартамент у нас /2 стаи, кухня, коридори, баня, тоалетна/, обитаван от четиричленно домакинство, има около 10 осветителни тела, икономисаната сума може да набъбне до 100 лева годишно при спазване препоръката на Евростат.  \r\nЕнергийни експерти твърдят, че около 70 на сто от сметката на подобно домакинство през зимните месеци отива за отопление и затопляне на вода, a останалите около 30 процента се разпределят между охлаждане, готвене, миене на съдове, пране, осветление и други електроуреди.  \r\nСъщо така е добре да изключваме от контактите всички електрически уреди, които не ползваме в момента, да използваме \"умно\" нощната тарифа, както и да изключваме фурната 10-15 минути преди финала на готвенето, с което можем да спестим около 20 на сто от потребяваното електричество.  \r\nДобре е да се знае, че  .  \r\n ", "date": "2018.01.11", "title": "Евростат ни съветва как да пестим от скъпия ток"}
{"url": "http://www.bnews.bg/article/235036-9_protesta_otkrivat_evropredsedatelstvoto", "text": "С девет протеста стартира българското европредседателство. Толкова уведомления за протести и шествия са получени в Столичната община. Първите прояви са преди обед в градинката до парламента и на площад \"Народно събрание\", а останалите са вечерта. От Общината уточняват, че няма засичане на маршрути. Протестират служителите на МВР, които са на няколко места, протести има и в няколко града на страната в защита на Национален парк \"Пирин\", митинг-шествие в подкрепа на правителственото решение за изграждане на втори кабинков лифт в Банско и развитие на зимния туризъм в планинските райони ще се проведе в София.  Преди обяд ще излязат на улицата и пенсионери, паралелно с тях пък излизат на демонстрация неправителствени организации в защита на Истанбулската конвенция, информираха от общинската администрация. Припомняме, че недоволството е породено от условията на труд и възнагражденията. Изоставането в заплатите на служителите на МВР за последните девет години е повече от три пъти, пресмятат синдикатите и дават пример, че сега един служител започва с 680 лв. при минимална заплата от 510 лв.  Билбордът на английски език, с който служителите на МВР планираха да посрещнат евроделегатите у нас, бе свален нощта срещу 10 януари и по-късно премиерът Бойко Борисов каза, че не му пречат протестите и нека го върнат обратно.   ", "date": "2018.01.11", "title": "9 протеста \"откриват\" европредседателството"}
{"url": "http://www.bnews.bg/article/235033-oblatsi_i_dazhd_v_chetvartak", "text": "През следващото денонощие ще е предимно облачно и на много места ще превали дъжд, който привечер в Предбалкана ще се примесва със сняг. Почти без валежи ще е в югозападните райони. Ще духа слаб, в Източна България до умерен вятър от изток-североизток. Минималните температури ще са предимно между 1° и 6°, а максималните - между 4° и 9°. Атмосферното налягане ще продължи да се понижава и ще е по-ниско от средното за месеца. Над планините ще преобладава облачно време и на места ще превали слаб сняг. Ще духа умерен, по билата и силен вятър от юг-югоизток. Максимална температура на височина 1200 метра - около 3°, на 2000 метра – около минус 1°. Над Черноморието ще бъде предимно облачно и на места ще превали слаб дъжд. Ще духа до умерен вятър от източната четвърт. Максимални температури на въздуха: 8°-10°, близки до температурата на морската вода. Вълнението на морето ще бъде 2-3 бала.", "date": "2018.01.11", "title": "Облаци и дъжд в четвъртък "}
